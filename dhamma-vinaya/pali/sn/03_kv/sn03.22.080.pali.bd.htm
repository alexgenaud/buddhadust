<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.80. The Buddha explains that the bhikkhus have entered 'the lowest profession', that of scrap (or 'chunk', or 'glob' or 'mess') hunters, not from want of a livlihood or fears, but because it is in this way that some way out of all the pain in the world may be found." />
<title>SN 3 22 80: Pindolya Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					8. Khajjaniya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p80">Sutta 80</a></h4>

					<h1>Piṇḍolya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg91"><span class="f2 g"><b>[91]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.080.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.080.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.080.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Atha kho Bhagavā kismiñcid eva pakaraṇe bhikkhu-saṅghaɱ paṇāmetvā pubbaṇha-samayaɱ nivāsetvā patta-cīvaram ādāya Kapilavatthuɱ piṇḍāya pāvisi.|| ||</p>

					<p class="f4">Kapilavatthusmiɱ piṇḍāya caritvā pacchā-bhattaɱ piṇḍa-pāta paṭikkanto yena Mahāvanaɱ ten'upasaṅkami divā-vihārāya,||<br />
					Mahāvanaɱ ajjhoga-hetvā veluvalaṭṭhikāya mūle divā-vihāraɱ nisīdi.|| ||</p>

					<p class="f4">Atha kho Bhagavato raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">"Mayā kho bhikkhu saɱgho pavāḷho.|| ||</p>

					<p class="f4">Santettha bhikkhū navā acira-pabba-jitā adhunā-gatā imaɱ Dhamma-Vinayaɱ,||<br />
					tesaɱ mamaɱ apassantānaɱ||<br />
					siyā aññathattaɱ siyā vipariṇāmo.|| ||</p>

					<p class="f4">Seyyathā pi nāma vacchassa taruṇassa mātaraɱ apassantassa||<br />
					siyā aññathattaɱ siyā vipariṇāmo.|| ||</p>

					<p class="f4">Evam evaɱ santettha bhikkhū navā acira-pabba-jitā adhunā-gatā imaɱ Dhamma-Vinayaɱ||<br />
					tesaɱ mamaɱ apassantānaɱ||<br />
					siyā aññathattaɱ siyā vipariṇāmo|| ||</p>

					<p class="f4">Seyyathā pi nāma bījānaɱ taruṇānaɱ udakaɱ alabhantānaɱ||<br />
					siyā aññathattaɱ siyā vipariṇāmo.|| ||</p>

					<p class="f4">Evam etaɱ santettha bhikkhū navā acira-pabba-jitā adhunā-gatā imaɱ Dhamma-Vinayaɱ||<br />
					tesaɱ mamaɱ alabhantānaɱ dassanāya||<br />
					siyā aññathattaɱ siyā vipariṇāmo.|| ||</p>

					<p class="f4">Yan nūn-ā-haɱ yath eva mayā pubbe bhikkhusaɱgho anuggahito,||<br />
					evam eva etarahi anuggaheyyaɱ bhikkhu-saṅghan" ti?|| ||</p>

					<p class="f4">Atha kho Brahmā Sahampati Bhagavato cetasā ceto-parivitakka-maññāya||<br />
					seyyathā pi nāma balavā puriso||<br />
					sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam evaɱ Brahmaloke antara-hito Bhagavato purato pātur ahosi.|| ||</p>

					<p class="f4"><a id="pg92"><span class="f2 g"><b>[92]</b></span></a> Atha kho Brahmā samampati ekaɱsaɱ uttarā-saṅgaɱ karitvā yena Bhagavā tenañjalim paṇāmetvā Bhagavantaɱ etad avoca:|| ||</p>

					<p class="f4">"Evam etaɱ Bhagavā,||<br />
					evam etaɱ Sugata,||<br />
					Bhagavatā bhante,||<br />
					bhikkhu-saṅgho pavāḷho.|| ||</p>

					<p class="f4">Santettha bhikkhū navā acira-pabba-jitā adhunā-gatā imaɱ Dhamma-Vinayaɱ,||<br />
					tesaɱ Bhagavantaɱ apassantānaɱ||<br />
					siyā aññathattaɱ siyā vipariṇāmo.|| ||</p>

					<p class="f4">Seyyathā pi nāma vacchassa taruṇassa mātaraɱ apassantassa||<br />
					siyā aññathattaɱ siyā vipariṇāmo.|| ||</p>

					<p class="f4">Evam eva santettha bhikkhū navā acira-pabba-jitā adhunā-gatā imaɱ Dhamma-Vinayaɱ,||<br />
					tesaɱ Bhagavantaɱ apassantānaɱ||<br />
					siyā aññathattaɱ siyā vipariṇāmo.|| ||</p>

					<p class="f4">Seyyathā pi nāma bījānaɱ taruṇānaɱ udakaɱ alabhantānaɱ||<br />
					siyā aññathattaɱ siyā vipariṇāmo|| ||</p>

					<p class="f4">Evam eva santettha bhikkhu navā acira-pabba-jitā adhunā-gatā imaɱ Dhamma-Vinayaɱ,||<br />
					tesaɱ Bhagavantaɱ alabhantānaɱ dassanāya||<br />
					siyā aññathattaɱ siyā vipariṇāmo.|| ||</p>

					<p class="f4">Abhinandatu bhante,||<br />
					Bhagavā bhikkhu-saṅghaɱ abhivadatu bhante,||<br />
					Bhagavā bhikkhu-saṅghaɱ.|| ||</p>

					<p class="f4">Yatheva bhante,||<br />
					Bhagavatā pubbe bhikkhu-saṅgho anuggahito,||<br />
					evam evaɱ etarahi anuggaṇhātu bhikkhu-saṅghan" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Brahmā Sahampati Bhagavato adhivāsanaɱ viditvā Bhagavantaɱ abhivādetvā padakkhiṇaɱ katvā tatth'evantara-dhāyi.|| ||</p>

					<p class="f4">Atha kho Bhagavā sāyaṇha-samayaɱ paṭisallāṇā vuṭṭhito yena nigrodhārāmo ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā tathā-rūpaɱ iddhā-bhisaṅkhāraɱ abhisaɱkhāsi yathā te bhikkhū ekadvīhikāya sārajjamānarūpā yena Bhagavā ten'upasaṅkameyyuɱ.|| ||</p>

					<p class="f4">"Te pi bhikkhū ekadvihikāya sārajjamānurūpā yena <a id="pg93"><span class="f2 g"><b>[93]</b></span></a> Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu,||<br />
					eka-m-antaɱ nisinno kho te bhikkhu Bhagavā etad avoca:|| ||</p>

					<p class="f4">"Antamidaɱ bhikkhave,||<br />
					jīvikānaɱ yad idaɱ piṇḍolyaɱ.|| ||</p>

					<p class="f4">Abhisāpoyaɱ lokasmiɱ||<br />
					'piṇḍolo vicarasi pattapāṇī' ti.|| ||</p>

					<p class="f4">Taɱ ca kho evaɱ bhikkhave kula-puttā upenti atthavasikā attha-vasaɱ paṭicca,||<br />
					n'eva rājābhinītā na corābhinītā||<br />
					na iṇaṭṭā||<br />
					na bhayaṭṭā||<br />
					na ājivikāpakatā.|| ||</p>

					<p class="f4">Api ca kho otiṇṇamhā jātiyā jarāya maraṇena sokehi paridevehi dukkhehi domanassehi upāyāsehi dukkh'otiṇṇā dukkha-paretā app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Evaɱ pabba-jito c'āyaɱ bhikkhave,||<br />
					kula-putto so ca hoti abhijjhālū kāmesu tibba-sārāgo vyāpanna-citto paduṭṭhamanasaɱkappo muṭṭha-s-sati asampajāno asamāhito vibbhanta-citto pākat'indriyo.|| ||</p>

					<p class="f4">Seyyathā pi bhikkhave,||<br />
					chavālātaɱ ubhato padittaɱ majjhe gūthagataɱ n'eva gāme kaṭṭhatthaɱ pharati,||<br />
					nāraññe kaṭṭhatthaɱ pharati,||<br />
					tath'ūpamāhaɱ bhikkhave,||<br />
					imaɱ puggalaɱ vadāmi gihībhogā ca parihīno sāmaññ'atthañ ca na paripūreti.|| ||</p>

					<p class="f4">Tayo me bhikkhave, akusala-vitakkā.|| ||</p>

					<p class="f4">Kāma-vitakko||<br />
					vyāpāda-vitakko||<br />
					vihiɱsā-vitakko.|| ||</p>

					<p class="f4">Ime ca kho bhikkhave,||<br />
					tayo akusala citakkā taɱ kva aparisesā nirujjhanti:||<br />
					catusu vā sati-paṭṭhānesu||<br />
					supati-ṭ-ṭhita-cittassa viharato a-nimittaɱ vā samādhiɱ bhāvayato.|| ||</p>

					<p class="f4">Yāvañ c'idaɱ bhikkhave alam eva animitto samādhi bhāvetuɱ animitto bhikkhave,||<br />
					samādhi bhāvito bahulī-kato||<br />
					maha-p-phalo hoti mahā-nisaɱso.|| ||</p>

					<p class="f4">Dvemā bhikkhave,||<br />
					diṭṭhiyo bhava-diṭṭhi ca vibhava-diṭṭhi ca <a id="pg94"><span class="f2 g"><b>[94]</b></span></a> tatra bhikkhave,||<br />
					sutavā ariya-sāvako iti paṭisañcikkhati:|| ||</p>

					<p class="f4">'Atthi nu kho taɱ kiñci lokasmiɱ yam ahaɱ upādiyamāno na vajjavā assan' ti.|| ||</p>

					<p class="f4">So evaɱ pajānāti:|| ||</p>

					<p class="f4">'N'atthi nu kho taɱ kiñci lokasmiɱ yam ahaɱ upādiyamāno na vajjavā assaɱ.|| ||</p>

					<p class="f4">Ahaɱ ca rūpaɱ yeva upādiyamāno upādiyeyyaɱ,||<br />
					vedanaɱ yeva upādiyamāno upādiyeyyaɱ,||<br />
					saññaɱ yeva upādiyamāno upādiyeyyaɱ||<br />
					saṅkhāreyeva upādiyamāno upādiyeyyaɱ||<br />
					viññāṇaɱ yeva upādiyamāno upādiyeyyaɱ.|| ||</p>

					<p class="f4">Tassa me assa upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ soka-parideva-dukkha-domanass' - upāyāsā sambhaveyyuɱ.|| ||</p>

					<p class="f4">Evam etassa kevalassa dukkha-k-khandhassa samudayo assa.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attāti'?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attāti'?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attāti'?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saṅkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attāti'?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attāti'?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Tasmā'ti ha bhikkhave,||<br />
					yaɱ kiñci rūpaɱ atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ rūpaɱ||<br />
					'n'etaɱ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci vedanā atīt-ā-nāgata-pacc'uppannaɱ ajjhattaɱ vā bahiddhā vā olārikaɱ vā sukhumaɱ vā hīnaɱ paṇītaɱ vā yaɱ dūre santike vā sabbaɱ vedanaɱ||<br />
					'n'etaɱ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saññā atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saññā||<br />
					'n'etaɱ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saṅkhārā atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saṅkhārā||<br />
					'n'etaɱ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci viññāṇaɱ atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ viññāṇaɱ||<br />
					'n'etaɱ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Evaɱ passaɱ bhikkhave,||<br />
					sutavā ariya-sāvako rūpasmim pi nibbindati||<br />
					vedanāya pi nibbindati||<br />
					saññāya pi nibbindati||<br />
					saṅkhāresu pi nibbindati||<br />
					viññāṇasmim pi nibbindati,||<br />
					nibbindaɱ virajjati||<br />
					virāgā vimuccati||<br />
					vimuttasmiɱ vimuttamiti||<br />
					ñāṇaɱ hoti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
