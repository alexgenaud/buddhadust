<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 4. Maha Kaccana explains in detail the meaning of a saying made in brief by the Buddha." />
<title>SN 3 22 004: Dutiya Hāliddikāni Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					1. Pathama Nakula-Pita Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p4">Sutta 4</a></h4>

					<h1>Dutiya Hāliddikāni Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.004.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.004.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā-Kaccāno avantīsu viharati kuriraghare papāte pabbate.|| ||</p>

					<p class="f4"><a id="pg13"><span class="f2 g"><b>[13]</b></span></a> Atha kho hāliddikāni gahapati yen'āyasmā Mahā-Kaccāno ten'upasaṅkami.|| ||</p>

					<p class="f4">Upasaṅkamitvā āyasmantaṃ Mahā-Kaccānaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho hāliddikāni gahapati āyasmantaṃ Mahā-Kaccānaṃ etad avoca:|| ||</p>

					<p class="f4">"Vuttam idaṃ bhante,||<br />
					Bhagavatā Sakka-Pañhe:</p>

					<p class="f4">'Ye te samaṇa-brāhmaṇā taṇhā-saṅkhaya-vimuttā,||<br />
					te accanta-niṭṭhā accanta-yoga-k-khemino accanta-brahma-cārino
					Accantapariyosānā seṭṭhā deva-manussānan' ti.|| ||</p>

					<p class="f4">Imassa nu kho bhante,||<br />
					Bhagavatā saṅkhittena bhāsitassa kathaṃ vitthārena attho daṭṭhabbo" ti?|| ||</p>

					<p class="f4">"Rūpa-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso||<br />
					adhiṭṭh-ā-nābhinives-ā-nusayā,||<br />
					tesaṃ khayā||<br />
					virāgā||<br />
					nirodhā||<br />
					cāgā||<br />
					paṭinissaggā cittaṃ su-vimuttanti vuccati.|| ||</p>

					<p class="f4">Vedanā-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso||<br />
					adhiṭṭh-ā-nābhinives-ā-nusayā,||<br />
					tesaṃ khayā||<br />
					virāgā||<br />
					nirodhā||<br />
					cāgā||<br />
					paṭinissaggā cittaṃ su-vimuttanti vuccati.|| ||</p>

					<p class="f4">Saññā-dhātuyā kho gahagati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso||<br />
					adhiṭṭh-ā-nābhinives-ā-nusayā,||<br />
					tesaṃ khayā||<br />
					virāgā||<br />
					nirodhā||<br />
					cāgā||<br />
					paṭinissaggā cittaṃ su-vimuttanti vuccati.|| ||</p>

					<p class="f4">Saṅkhāra-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso||<br />
					adhiṭṭh-ā-nābhinives-ā-nusayā,||<br />
					tesaṃ khayā||<br />
					virāgā||<br />
					nirodhā||<br />
					cāgā||<br />
					paṭinissaggā cittaṃ su-vimuttanti vuccati.|| ||</p>

					<p class="f4">Viññāṇa-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso||<br />
					adhiṭṭh-ā-nābhinives-ā-nusayā,||<br />
					tesaṃ khayā||<br />
					virāgā||<br />
					nirodhā||<br />
					cāgā||<br />
					paṭinissaggā cittaṃ su-vimuttanti vuccati.|| ||</p>

					<p class="f4">Iti kho gahapati,||<br />
					yan taṃ vuttaṃ Bhagavatā Sakka-Pañhe:</p>

					<p class="f4">'Ye te samaṇa-brāhmaṇā taṇhā-saṅkhaya-vimuttā,||<br />
					te accanta-niṭṭhā accanta-yoga-k-khemino accanta-brahma-cārino
					Accantapariyosānā seṭṭhā deva-manussānan' ti.|| ||</p>

					<p class="f4">Imassa kho gahapati,||<br />
					Bhagavatā saṅkhittena bhāsitassa evaṃ vitthārena attho daṭṭhabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>