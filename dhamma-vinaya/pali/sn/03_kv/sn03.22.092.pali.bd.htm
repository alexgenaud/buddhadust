<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.92. Rāhula, Gotama's son, receives instruction on how to view all things as not-self." />
<title>SN 3 22 92: Dutiya Rāhula Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					9. Thera Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p92">Sutta 92</a></h4>

					<h1>Dutiya Rāhula Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg136"><span class="f2 g"><b>[136]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.092.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.092.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Evaṃ me sutaṃ, ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Rāhulo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Rāhulo Bhagavantaṃ etad avoca:|| ||</p>

					<p class="f4">"Kathannu kho bhante, jānato||<br />
					kathaṃ passato||<br />
					imasmiñ ca saviññāṇake kāye bahiddhā ca sabba-nimittesu ahiṃ-kāra-mamiṃ-kāramānāpagataṃ mānasaṇ hoti,||<br />
					vidhā-samatikkantaṃ santaṃ su-vimuttan" ti?|| ||</p>

					<p class="f4">Yaṃ kiñci Rāhula, rūpaṃ||<br />
					atīt-ā-nāgata-pacc'uppannaṃ ajjhattaṃ vā||<br />
					bahiddhā vā||<br />
					olārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā,||<br />
					yaṃ dūre santike vā||<br />
					sabbanda rūpaṃ||<br />
					"n'etaṃ mama,||<br />
					n'eso ham asmi,||<br />
					na meso attā" ti||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="f4">Yā kāci vedanā||<br />
					atīt-ā-nāgata-pacc'uppannaṃ ajjhattaṃ vā||<br />
					bahiddhā vā||<br />
					olārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā,||<br />
					yaṃ dūre santike vā||<br />
					sabbe vedanā||<br />
					"n'etaṃ mama,||<br />
					n'eso ham asmi,||<br />
					na meso attā" ti||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="f4">Yā kāci saññā||<br />
					atīt-ā-nāgata-pacc'uppannaṃ ajjhattaṃ vā||<br />
					bahiddhā vā||<br />
					olārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā,||<br />
					yaṃ dūre santike vā||<br />
					sabbe saññā||<br />
					"n'etaṃ mama,||<br />
					n'eso ham asmi,||<br />
					na meso attā" ti||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="f4">Ye keci saṇkhārā||<br />
					atīt-ā-nāgata-pacc'uppannaṃ ajjhattaṃ vā||<br />
					bahiddhā vā||<br />
					olārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā,||<br />
					yaṃ dūre santike vā||<br />
					sabbe saṇkhārā||<br />
					"n'etaṃ mama,||<br />
					n'eso ham asmi,||<br />
					na meso attā" ti||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="f4">Yaṃ kiñci viññāṇaṃ||<br />
					atīt-ā-nāgata-pacc'uppannaṃ ajjhattaṃ vā||<br />
					bahiddhā vā||<br />
					olārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā,||<br />
					yaṃ dūre santike vā||<br />
					sabbaṃ viññāṇaṃ||<br />
					"n'etaṃ mama,||<br />
					n'eso ham asmi,||<br />
					na meso attā" ti||<br />
					evam etaṃ <a id="pg137"><span class="f2 g"><b>[137]</b></span></a> yathā-bhūtaṃ samma-p-paññāya disvā anupādā vimutto hoti.|| ||</p>

					<p class="f4">Evaṃ kho Rāhula, jānato evaṃ passato imasmiñ ca saviññāṇake kāye,||<br />
					bahiddhā ca sabba-nimittesu ahiṇkhāramamiṇkhāramānāpagataṃ mānasaṇ hoti vidhā-samatikkantaṃ santaṃ su-vimuttanti." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>