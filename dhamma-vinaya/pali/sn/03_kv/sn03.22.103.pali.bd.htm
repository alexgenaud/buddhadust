<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.103. The Buddha describes four goals in detail." />
<title>SN 3 22 103: Antā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					11. Anta Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p103">Sutta 103</a></h4>

					<h1>Antā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.103.wood.pts.htm#p1">pts</a>][<a href="../../../../dhamma-vinaya/bd/sn/03_kv/sn03.22.103.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro me bhikkhave, antā.|| ||</p>

					<p class="f4">Katame cattāro?|| ||</p>

					<p class="f4"><a id="pg158"><span class="f2 g"><b>[158]</b></span></a> Sakkāy-anto||<br />
					sakkāya-samuday-anto||<br />
					sakkāya-nirodh-anto||<br />
					sakkāya-nirodha-gāmini-paṭipad'anto.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo ca bhikkhave, sakkāy-anto?|| ||</p>

					<p class="f4">Pañc'upādāna-k-khandhā tissa vacanīyaṃ.|| ||</p>

					<p class="f4">Katame pañca?|| ||</p>

					<p class="f4">Seyyath'īdaṃ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khanadho,||<br />
					saṇkhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ayaṃ vuccati bhikkhave, sakkāy-anto.|| ||</p>

					<p class="ctr c">&#9632;</p>

					<p class="f4">Katamo ca bhikkhave, sakkāya-samuday-anto?|| ||</p>

					<p class="f4">Yāyaṃ taṇhā pono-bhavikā nandi rāga-sahagatā tatra tatr-ā-bhinandinī,||<br />
					seyyath'īdaṃ:|| ||</p>

					<p class="f4">kāma-taṇhā,||<br />
					bhava-taṇhā,||<br />
					vibhava-taṇhā.|| ||</p>

					<p class="f4">Ayaṃ vuccati bhikkhave, sakkāya-samuday-anto.|| ||</p>

					<p class="ctr c">&#9632;</p>

					<p class="f4">Katamo ca bhikkhave, sakkāya-nirodh-anto?|| ||</p>

					<p class="f4">Yo tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">Ayaṃ vuccati bhikkhave, sakkāya-nirodh-anto.|| ||</p>

					<p class="ctr c">&#9632;</p>

					<p class="f4">Katamo ca bhikkhave, sakkāya-nirodha-gāmini-paṭipad'anto?|| ||</p>

					<p class="f4">Ayam-eva Ariyo Aṭṭhaṇgiko Maggo.|| ||</p>

					<p class="f4">Seyyath'īdaṃ:|| ||</p>

					<p class="f4">sammā-diṭṭhi,||<br />
					sammā-saṃkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Ayaṃ vuccati bhikkhave, sakkāya-nirodha-gāmini-paṭipad'anto.|| ||</p>

					<p class="f4">Ime kho bhikkhave, cattāro antā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

