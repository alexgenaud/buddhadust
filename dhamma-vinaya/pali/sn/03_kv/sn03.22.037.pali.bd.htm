<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 37. The Buddha quizzes Ānanda on his understanding of the characteristics of arising, ending, standing still and changing of shape, sense-experience, perception, own-making and consciousness." />
<title>SN 3 22 037: Pathama Ānanda Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					4. Natumhāka Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p37">Sutta 37</a></h4>

					<h1>Paṭhama Ānanda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg37"><span class="f2 g"><b>[37]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.037.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.037.bodh.wp.htm">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasmā Ānando yena Bhagavā ten'upasankami, upasankamitvā Bhagavantaɱ abhivādetvā eka-m-antaɱ nīsīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">"Sace taɱ Ānanda, evaɱ puccheyyuɱ:|| ||</p>

					<p class="f4">'Katamesaɱ āvuso Ānanda, dhammānaɱ||<br />
					uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyatī' ti?|| ||</p>

					<p class="f4">Evaɱ puṭṭho tvaɱ Ānanda,||<br />
					kinti khyākareyyāsī" ti?|| ||</p>

					<p class="f4"><a id="pg38"><span class="f2 g"><b>[38]</b></span></a> Sace maɱ bhante, evaɱ puccheyyuɱ:|| ||</p>

					<p class="f4">'Katamesaɱ āvuso Ānanda, dhammānaɱ||<br />
					uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyatī' ti?|| ||</p>

					<p class="f4">Evaɱ puṭṭhohaɱ bhante, evaɱ khyākareyyaɱ:|| ||</p>

					<p class="f4">Rūpassa kho āvuso uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati,|| ||</p>

					<p class="f4">Vedanāya uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Saññāya uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati,|| ||</p>

					<p class="f4">Saɱkhārānaɱ uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Viññāṇassa uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati,|| ||</p>

					<p class="f4">Imesaɱ kho āvuso,||<br />
					dhammānaɱ uppādo paññāyati,||<br />
					vayo paññāyati,||<br />
					Ṭhitassa aññathattaɱ paññātī' ti.|| ||</p>

					<p class="f4">Evaɱ puṭṭhohaɱ bhante, evaɱ khyākareyyan" ti.|| ||</p>

					<p class="f4">"Sādhu sādhu Ānanda!|| ||</p>

					<p class="f4">Rūpassa kho Ānanda, uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Vedanāya uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Saññāya uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Saɱkhārānaɱ uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Viññāṇassa uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Imesaɱ kho ānnada, dhammānaɱ uppādo paññāyati,||<br />
					vayo paññāyati,||<br />
					ṭhitassa aññathattaɱ paññāyati.|| ||</p>

					<p class="f4">Evaɱ puṭṭho tvaɱ Ānanda,||<br />
					evaɱ khyākareyyāsī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>