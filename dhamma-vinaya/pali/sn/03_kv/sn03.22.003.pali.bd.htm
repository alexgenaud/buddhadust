<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 3. Maha Kaccana explains in detail the meaning of a saying made in brief by the Buddha." />
<title>SN 3 22 003: Pathama Hāliddikāni Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					1. Pathama Nakula-Pita Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p3">Sutta 3</a></h4>

					<h1>Pathama Hāliddikāni Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg9"><span class="f2 g"><b>[9]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.003.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.003.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.003.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kaccāno Avantīsu viharati kuraraghare papāte pabbate.|| ||</p>

					<p class="f4">Atha kho hāliddikāni gahapati yen'āyasmā Mahā Kaccano ten'upasaṇkami.|| ||</p>

					<p class="f4">Upasaṇkamitvā āyasmantaṃ Mahā-Kaccānaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho hāliddikāni gahapati āyasmantaṃ Mahā-Kaccānaṃ etad avoca:|| ||</p>

					<p class="f4">"Vuttam idaṃ bhante,||<br />
					Bhagavatā aṭṭhaka-vaggiye Māgandiya pañhe -|| ||</p>

							<p class="f4 in2">'Okaṃ pahāya a-niketasārī||<br />
							Gāme akubbaṃ muni satthavāni,||<br />
							Kāmehi ritto a-pure-k-kharāno||<br />
							Kathaṃ na viggayha janena kayirā' ti.|| ||</p>

					<p class="f4">Imassa nu kho bhante,||<br />
					Bhagavatā saṇkhittena bhāsitassa kathaṃ vitthārena attho daṭṭhabbo" ti?|| ||</p>

					<p class="f4">"Rūpa-dhātu kho gahapati,||<br />
					viññāṇassa oko.|| ||</p>

					<p class="f4">Rūpa-dhātu-rāga-vinibaddhañ ca pana viññāṇaṃ 'okasārī' ti vuccati.|| ||</p>

					<p class="f4">Vedanā-dhātu kho gahapati viññāṇassa oko,||<br />
					vedanā-dhātu-rāga-vinibaddhañ ca pana viññāṇaṃ 'okasārī' ti vuccati.|| ||</p>

					<p class="f4"><a id="pg10"><span class="f2 g"><b>[10]</b></span></a> Saññā-dhātu kho gahapati,||<br />
					viññāṇassa oko,||<br />
					saññā-dhātu-rāga-vinibaddhañ ca pana viññāṇaṃ 'okasārī' ti vuccati.|| ||</p>

					<p class="f4">Saṇkhāra-dhātu kho gahapati,||<br />
					viññāṇassa oko.|| ||</p>

					<p class="f4">Saṇkhāra-dhātu-rāga-vinibaddhañ ca pana viññāṇaṃ 'okasārī' ti vuccati.|| ||</p>

					<p class="f4">Evaṃ kho gahapati,||<br />
					okasārī hoti.|| ||</p>

					<p class="f4">Kathañ ca gahapati,||<br />
					an-okasārī hoti?|| ||</p>

					<p class="f4">Rūpa-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upay-ū-pādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'an-okasārī' ti vuccati.|| ||</p>

					<p class="f4">Vedanā-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'an-okasārī' ti vuccati.|| ||</p>

					<p class="f4">Saññā-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'an-okasārī' ti vuccati.|| ||</p>

					<p class="f4">Saṇkhāra-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upāyūpādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'an-okasārī' ti vuccati.|| ||</p>

					<p class="f4">Viññaṇa-dhātuyā kho gahapati,||<br />
					yo chando||<br />
					yo rāgo||<br />
					yā nandi||<br />
					yā taṇhā||<br />
					ye upay-ū-pādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā talāvatthu-katā anabhāva-katā āyatiṃ anuppāda-dhammā|| ||</p>

					<p class="f4">Tasmā Tathāgato 'an-okasārī' ti vuccati.|| ||</p>

					<p class="f4">Evaṃ kho gahapati, an-okasārī hoti.|| ||</p>

					<p class="f4">Kathañ ca gahapati,||<br />
					niketasārī hoti?|| ||</p>

					<p class="f4">Rūpa-nimitta-niketa-visāra-vinibandhā kho gahapati,||<br />
					'niketasārī' ti vuccati.|| ||</p>

					<p class="f4">Sadda-nimitta-niketa-visāra-vinibandhā kho gahapati,||<br />
					'niketasārī' ti vuccati.|| ||</p>

					<p class="f4">Gandha-nimitta-niketa-visāra-vinibandhā kho gahapati,||<br />
					'niketasārī' ti vuccati.|| ||</p>

					<p class="f4">Rasa-nimitta-niketa-visāra-vinibandhā kho gahapati,||<br />
					'niketasārī' ti vuccati.|| ||</p>

					<p class="f4">Phoṭṭhabba-nimitta-niketa-visāra-vinibandhā kho gahapati,||<br />
					'niketasārī' ti vuccati.|| ||</p>

					<p class="f4">Dhamma-nimitta-niketa-visāra-vinibandhā kho gahapati,||<br />
					'niketasārī' ti vuccati.|| ||</p>

					<p class="f4">Evaṃ kho gahapati,||<br />
					niketasārī hoti.|| ||</p>

					<p class="f4">Kathañ ca gahapati, a-niketasārī hoti?|| ||</p>

					<p class="f4">Rūpa-nimitta-niketa-visāra-vinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'a-niketasārī' ti vuccati.|| ||</p>

					<p class="f4">Sadda-nimitta-niketa-visāra-vinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'a-niketasārī' ti vuccati.|| ||</p>

					<p class="f4">Gandha-nimitta-niketa-visāra-vinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'a-niketasārī' ti vuccati.|| ||</p>

					<p class="f4">Rasa-nimitta-niketa-visāra-vinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'a-niketasārī' ti vuccati.|| ||</p>

					<p class="f4">Phoṭṭhabba-nimitta-niketa-visāra-vinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Tasmā Tathāgato 'a-niketasārī' ti vuccati.|| ||</p>

					<p class="f4">Dhamma-nimitta-niketa-visāra-vinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā <a id="pg11"><span class="f2 g"><b>[11]</b></span></a> āyatiṃ anuppāda-dhammā.|| ||</p>

					<p class="f4">Tasmā Tathāgato 'a-niketasārī' ti vuccati.|| ||</p>

					<p class="f4">Evaṃ kho gahapati, a-niketasārī hoti.|| ||</p>

					<p class="f4">Kathañ ca gahapati, gāme santhavajāto hoti?|| ||</p>

					<p class="f4">Idha gahapati ekacco gihīhi saṃsaṭṭho viharati||<br />
					saha-nandī||<br />
					saha-sokī||<br />
					sukhitesu sukhito||<br />
					dukkhitesu dukkhito.|| ||</p>

					<p class="f4">Uppannesu kicca-karaṇīyesu attanā voyogaṃ āpajjati.|| ||</p>

					<p class="f4">Evaṃ kho gahapati gāme santhavajāto hoti.|| ||</p>

					<p class="f4">Kathañ ca gahapati, gāme na santhavajāto hoti?|| ||</p>

					<p class="f4">Idha gahapati ekacco gihīhi asaṃsaṭṭho viharati na saha-nandī||<br />
					na saha-sokī||<br />
					na sukhitesu sukhito||<br />
					na dukkhitesu dukkhito.|| ||</p>

					<p class="f4">Uppannesu kicca-karaṇīyesu attanā voyogaṃ,||<br />
					āpajjati.|| ||</p>

					<p class="f4">Evaṃ kho gahapati gāme na santhavajāto hoti.|| ||</p>

					<p class="f4">Kathañ ca gahapati, kāmehi aritto hoti?|| ||</p>

					<p class="f4">Idha gahapati, ekacco kāmesu avigata-rāgo hoti||<br />
					avigata-chando||<br />
					avigata-pemo||<br />
					avigata-pipāso||<br />
					avigata-pariḷāho||<br />
					avigata-taṇho.|| ||</p>

					<p class="f4">Evaṃ kho gahapati kāmehi aritto hoti.|| ||</p>

					<p class="f4">Kathañ ca gahapati, kāmehi ritto hoti?|| ||</p>

					<p class="f4">Idha gahapati ekacco kāmesu vigata-rāgo hoti vigata-chando||<br />
					vigata-pemo||<br />
					vigata-pipāso||<br />
					vigata-pariḷāho||<br />
					vigata-taṇho.|| ||</p>

					<p class="f4">Evaṃ kho gahapati kāmehi ritto hoti.|| ||</p>

					<p class="f4">Kathañ ca gahapati, pure-k-kharāno hoti?|| ||</p>

					<p class="f4">Idha gahapati ekaccassa evaṃ hoti:||<br />
					evaṃ-rūpo siyaṃ anāgatam addhānaṃ,||<br />
					evaṃ-vedano siyaṃ anāgatam addhānaṃ,||<br />
					evaṃ-sañño siyaṃ anāgatam addhānaṃ,||<br />
					evaṃ-saṇakhāro siyaṃ anāgatam addhānaṃ,||<br />
					evaṃ-viññāṇo siyaṃ anāgatam addhānanti.|| ||</p>

					<p class="f4">Evaṃ kho gahapati,||<br />
					pure-k-kharāno hoti.|| ||</p>

					<p class="f4">Kathañ ca gahapati, a-pure-k-kharāno hoti?|| ||</p>

					<p class="f4">Idha gahapati ekaccassa evaṃ na hoti||<br />
					evaṃ-rūpo siyaṃ anāgatam addhānaṃ,||<br />
					evaṃ-vedano siyaṃ anāgatam addhānaṃ,||<br />
					evaṃ-saññi siyaṃ anāgatam addhānaṃ,||<br />
					evaṃ saṇkhāro siyaṃ anāgatam addhānaṃ,||<br />
					evaṃ <a id="pg12"><span class="f2 g"><b>[12]</b></span></a> viññāṇo siyaṃ anāgatam addhānaṃ,||<br />
					evaṃ kho gahapati a-pure-k-kharāno hoti.|| ||</p>

					<p class="f4">Kathañ ca gahapati,||<br />
					kathaṃ viggayha janena kattā hoti?|| ||</p>

					<p class="f4">Idha gahapati, ekacco eva-rūpaṃ kathaṃ kattā hoti:|| ||</p>

					<p class="f4">'Na tvaṃ imaṃ Dhamma-Vinayaṃ ājānāsi.|| ||</p>

					<p class="f4">Ahaṃ imaṃ Dhamma-Vinayaṃ ājānāmi,||<br />
					kiṃ tvaṃ imaṃ Dhamma-Vinayaṃ ājānissasi?|| ||</p>

					<p class="f4">Micchā-paṭipanno tvam asi aham asmi sammā-paṭipanno.|| ||</p>

					<p class="f4">Pure vacanīyaṃ pacchā avaca,||<br />
					pacchā vacanīyaṃ pure avaca.|| ||</p>

					<p class="f4">Sahitaṃ me asahitaṃ te.|| ||</p>

					<p class="f4">Āviciṇṇan te viparāvattaṃ.|| ||</p>

					<p class="f4">Āropito te vādo.|| ||</p>

					<p class="f4">Cara vāda-p-pamokkhāya niggahitosi.|| ||</p>

					<p class="f4">Nibbeṭhehi vā sace pahosī" ti|| ||</p>

					<p class="f4">Evaṃ kho gahapati,||<br />
					kathaṃ viggayha janena kattā hoti.|| ||</p>

					<p class="f4">Kathañ ca gahapati,||<br />
					kathaṃ na viggayha janena kattā hoti?|| ||</p>

					<p class="f4">Idha gahapati, ekacco na eva-rūpiṃ kathaṃ kattā hoti:|| ||</p>

					<p class="f4">'Na tvaṃ imaṃ Dhamma-Vinayaṃ ājānāsi ahaṃ imaṃ Dhamma-Vinayaṃ ājānāmi.|| ||</p>

					<p class="f4">Kiṃ tvaṃ imaṃ Dhamma-Vinayaṃ ājānissasi?|| ||</p>

					<p class="f4">Micchā-paṭipanno tvam asi aham asmi sammā paṭipanno.|| ||</p>

					<p class="f4">Pure vacanīyaṃ pacchā avaca,||<br />
					pacchā vacanīyaṃ pure avaca.|| ||</p>

					<p class="f4">Dahitaṃ me asahitaṃ te.|| ||</p>

					<p class="f4">Āciṇṇaṃ te viparāvattaṃ.|| ||</p>

					<p class="f4">Āropito te vādo.|| ||</p>

					<p class="f4">Cara vāda-p-pamokkhāya niggahitosi.|| ||</p>

					<p class="f4">Nibbeṭhehi vā sace pahosī" ti.|| ||</p>

					<p class="f4">Evaṃ kho gahapati,||<br />
					kathaṃ na viggayha janena kattā hoti.|| ||</p>

					<p class="f4">Iti gahapati, yaṃ taṃ vuttaṃ Bhagavatā aṭṭhaka-vaggiye Māgandiyapañhe.|| ||</p>

							<p class="f4 in2">'Okaṃ pahāya a-niketasārī||<br />
							Gāme akubbaṃ muni satthavāni||<br />
							Kāmehi ritto a-pure-k-kharāno||<br />
							Kathaṃ na viggayha janena kayirāti.'|| ||</p>

					<p class="f4">Imassa kho gahapati,||<br />
					Bhagavatā saṃkhittena bhāsitassa evaṃ vitthārena attho daṭṭhabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>