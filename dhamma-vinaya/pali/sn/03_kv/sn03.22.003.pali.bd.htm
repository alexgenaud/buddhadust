<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 3. Maha Kaccana explains in detail the meaning of a saying made in brief by the Buddha." />
<title>SN 3 22 003: Haliddikani (1)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					1. Nakulapita Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p3">Sutta 3</a></h4>

					<h1>Hāliddikāni Suttaɱ (1)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.003.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.003.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.003.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Kaccāno Avantīsu viharati kuraraghare papāte pabbate.|| ||</p>

					<p class="f4">Atha kho hāliddikāni gahapati yen'āyasmā mahākaccano ten'upasankami.|| ||</p>

					<p class="f4">Upasaŋkamitvā āyasmantaɱ Mahā-Kaccānaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho hāliddikāni gahapati āyasmantaɱ Mahā-Kaccānaɱ etad avoca vuttamidaɱ bhante,||<br />
					Bhagavatā aṭṭhakavaggiye Māgandiya pañhe -|| ||</p>

					<p class="f4 ctr">'Okaɱ pahāya aniketasārī||<br />
					Gāme akubbaɱ muni satthavāni,||<br />
					Kāmehi ritto apurekkharāno||<br />
					Kathaɱ na viggayha janena kayirā" ti.|| ||</p>

					<p class="f4">Imassa nu kho bhante,||<br />
					Bhagavatā saŋkhittena bhāsitassa kathaɱ vitthārena attho daṭṭhabboti?|| ||</p>

					<p class="f4">Rūpadhātu kho gahapati,||<br />
					viññāṇassa oko.|| ||</p>

					<p class="f4">Rūpadhāturāga-vinibaddhañca pana viññāṇaɱ okasārīti vuccati.|| ||</p>

					<p class="f4">Vedanādhātu kho gahapati viññāṇassa oko,||<br />
					vedanādhāturāga-vinibaddhañca pana viññāṇaɱ okasārīti vuccati.|| ||</p>

					<p class="f4"><a id="pg10"><span class="f2 g"><b>[10]</b></span></a> saññādhātu kho gahapati,||<br />
					viññāṇassa oko,||<br />
					saññādhāturāga-vinibaddhañca pana viññāṇaɱ okasārī'ti vuccati.|| ||</p>

					<p class="f4">Sankhāradhātu kho gahapati,||<br />
					viññāṇassa oko.|| ||</p>

					<p class="f4">Sankhāradhāturāga-vinibaddhañca pana viññāṇaɱ okasārīti vuccati.|| ||</p>

					<p class="f4">Evaɱ kho gahapati,||<br />
					okasārī hoti.|| ||</p>

					<p class="f4">Kathañ ca gahapati,||<br />
					anokasārī hoti: rūpadhātuyā kho gahapati,||<br />
					yo chando yo rāgo yā nandi yā taṇhā ye upayūpādānā2 cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato anokasārīti vuccati.|| ||</p>

					<p class="f4">Vedanādhātuyā kho gahapati,||<br />
					yo chando yo rāgo yā nandi yā taṇhā ye upāyūpādānā2 cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā tthāgato anokasārīti vuccati.|| ||</p>

					<p class="f4">Saññādhātuyā kho gahapati,||<br />
					yo chando yo rāgo yā nnadi yā taṇhā ye upāyūpādānā2 cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato anokasārīti vuccati.|| ||</p>

					<p class="f4">Sankhāradhātuyā kho gahapati,||<br />
					yo chando yo rāgo yā nandi yā taṇhā ye upāyūpādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato anokasārīti vuccati.|| ||</p>

					<p class="f4">Viññaṇadhātuyā kho gahapati,||<br />
					yo chando yo rāgo yā nandi yā taṇhā ye upayūpādānā cetaso adhiṭṭh-ā-nābhinives-ā-nusayā,||<br />
					te Tathāgatassa pahīnā ucchinna-mūlā talāvatthu-katā anabhāva-katā āyatiɱ anuppāda-dhammā tasmā Tathāgato anokasārīti vuccati.|| ||</p>

					<p class="f4">Evaɱ kho gahapati,||<br />
					anokasārī hoti.|| ||</p>

					<p class="f4">Kathañ ca gahapati,||<br />
					niketasārī hoti: rūpanimittaniketavisāravinibandhā kho gahapati,||<br />
					niketasārīti vuccati.|| ||</p>

					<p class="f4">Saddanimittaniketavisāravinibandhā kho gahapati,||<br />
					niketasārīti vuccati.|| ||</p>

					<p class="f4">Gandhanimittaniketavisāravinibandhā kho gahapati,||<br />
					niketasārīti vuccati.|| ||</p>

					<p class="f4">Rasanimittaniketavisāravinibandhā kho gahapati,||<br />
					niketasārīti vuccati.|| ||</p>

					<p class="f4">Phoṭṭhabbanimittaniketavisāravinibandhā kho gahapati,||<br />
					niketasārīti vuccati.|| ||</p>

					<p class="f4">Dhammanimittaniketavisāravinibandhā kho gahapati,||<br />
					niketasārīti vuccati.|| ||</p>

					<p class="f4">Evaɱ kho gahapati,||<br />
					niketasārī hoti.|| ||</p>

					<p class="f4">Kathañ ca gahapati,||<br />
					aniketasārī hoti: rūpanimittaniketavisāravinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato aniketasārīti vuccati.|| ||</p>

					<p class="f4">Saddanimittaniketavisāravinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato aniketasārīti vuccati.|| ||</p>

					<p class="f4">Gandhanimittaniketavisāravinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato aniketasārīti vuccati.|| ||</p>

					<p class="f4">Rasanimittaniketavisāravinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato aniketasārīti vuccati.|| ||</p>

					<p class="f4">Phoṭṭhabbanimittaniketavisāravinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Tasmā Tathāgato aniketasārīti vuccati.|| ||</p>

					<p class="f4">Dhammanimittaniketavisāravinibandhā kho gahapati,||<br />
					Tathāgatassa pahīnā ucchinna-mūlā tālā-vatthu-katā anabhāva-katā <a id="pg11"><span class="f2 g"><b>[11]</b></span></a> āyatiɱ anuppāda-dhammā.|| ||</p>

					<p class="f4">Tasmā Tathāgato aniketasārīti vuccati.|| ||</p>

					<p class="f4">Evaɱ kho gahapati,||<br />
					aniketasārī hoti.|| ||</p>

					<p class="f4">Kathañ ca gahapati,||<br />
					gāme santhavajāto hoti: idha gahapati ekacco gihīhi saɱsaṭṭho1 viharati sahanandī sahasokī sukhitesu sukhito dukkhitesu dukkhito.|| ||</p>

					<p class="f4">Uppannesu kicca-karaṇīyesu attanā voyogaɱ āpajjati.|| ||</p>

					<p class="f4">Evaɱ kho gahapati gāme santhavajāto hoti.|| ||</p>

					<p class="f4">Kathañ ca gahapati,||<br />
					gāme na santhavajāto hoti: idha gahapati ekacco gihīhi asaɱsaṭṭho2 viharati na sahanandī na sahasokī na sukhitesu sukhito na dukkhitesu dukkhito.|| ||</p>

					<p class="f4">Uppannesu kicca-karaṇīyesu attanā voyogaɱ3,||<br />
					āpajjati.|| ||</p>

					<p class="f4">Evaɱ kho gahapati gāme na santhavajāto hoti.|| ||</p>

					<p class="f4">Kathañ ca gahapati,||<br />
					kāmehi aritto hoti: idha gahapati,||<br />
					ekacco kāmesu avigata-rāgo hoti avigata-chando avigata-pemo avigata-pipāso avigata-pariḷāho avigata-taṇho.|| ||</p>

					<p class="f4">Evaɱ kho gahapati kāmehi aritto hoti.|| ||</p>

					<p class="f4">Kathañ ca gahapati,||<br />
					kāmehi ritto hoti?|| ||</p>

					<p class="f4">Idha gahapati ekacco kāmesu vigatarāgo hoti vigatachando vigata-pemo vigata-pipāso vigata-pariḷāho vigata-taṇho.|| ||</p>

					<p class="f4">Evaɱ kho gahapati kāmehi ritto hoti.|| ||</p>

					<p class="f4">Kathañ ca gahapati,||<br />
					purekkharāno hoti?|| ||</p>

					<p class="f4">Idha gahapati ekaccassa
					Evaɱ hoti: evaɱrūpo siyaɱ anāgatam addhānaɱ,||<br />
					evaɱvedano siyaɱ anāgatam addhānaɱ,||<br />
					evaɱsañño4 siyaɱ anāgatam addhānaɱ,||<br />
					evaɱsaŋakhāro siyaɱ anāgatam addhānaɱ,||<br />
					evaɱviññāṇo siyaɱ anāgatam addhānanti.|| ||</p>

					<p class="f4">Evaɱ kho gahapati,||<br />
					purekkharāno hoti.|| ||</p>

					<p class="f4">Kathañ ca gahapati,||<br />
					apurekkharāno hoti?|| ||</p>

					<p class="f4">Idha gahapati ekaccassa evaɱ na hoti evaɱrūpo siyaɱ anāgatam addhānaɱ,||<br />
					evaɱvedano siyaɱ anāgatam addhānaɱ,||<br />
					evaɱsaññi siyaɱ anāgatam addhānaɱ,||<br />
					evaɱ saɱkhāro siyaɱ anāgatam addhānaɱ,||<br />
					evaɱ <a id="pg12"><span class="f2 g"><b>[12]</b></span></a> viññāṇo siyaɱ anāgatam addhānaɱ,||<br />
					evaɱ kho gahapati apurekkharāno hoti.|| ||</p>

					<p class="f4">Kathañ ca gahapati,||<br />
					kathaɱ viggayha janena kattā hoti?|| ||</p>

					<p class="f4">Idha gahapati,||<br />
					ekacco eva-rūpaɱ kathaɱ kattā hoti:||<br />
					na tvaɱ imaɱ Dhamma-Vinayaɱ ājānāsi.|| ||</p>

					<p class="f4">Ahaɱ imaɱ Dhamma-Vinayaɱ ājānāmi,||<br />
					kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā-paṭipanno tvam asi aham asmi sammāpaṭipanno.|| ||</p>

					<p class="f4">Pure vacanīyaɱ pacchā avaca,||<br />
					pacchā vacanīyaɱ pure avaca.|| ||</p>

					<p class="f4">Sahitaɱ me asahitaɱ te.|| ||</p>

					<p class="f4">Āviciṇṇan te viparāvattaɱ.|| ||</p>

					<p class="f4">Āropito te vādo.|| ||</p>

					<p class="f4">Cara vāda-p-pamokkhāya niggahitosi.|| ||</p>

					<p class="f4">Nibbeṭhehi vā sace pahosī" ti,||<br />
					evaɱ kho gahapati,||<br />
					kathaɱ viggayha janena kattā hoti.|| ||</p>

					<p class="f4">Kathañ ca gahapati,||<br />
					kathaɱ na viggayha janena kattā hoti?|| ||</p>

					<p class="f4">Idha gahapati,||<br />
					ekacco na eva-rūpiɱ kathaɱ kattā hoti:||<br />
					na tvaɱ imaɱ Dhamma-Vinayaɱ ājānāsi ahaɱ imaɱ Dhamma-Vinayaɱ ājānāmi.|| ||</p>

					<p class="f4">Kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā-paṭipanno tvam asi aham asmi sammā paṭipanno.|| ||</p>

					<p class="f4">Pure vacanīyaɱ pacchā avaca,||<br />
					pacchā vacanīyaɱ pure avaca,||<br />
					sahitaɱ me asahitaɱ te,||<br />
					āciṇṇaɱ te viparāvattaɱ āropito te vādo,||<br />
					cara vāda-p-pamokkhāya niggahitosi.|| ||</p>

					<p class="f4">Nibbeṭhehi vā sace pahosī" ti,||<br />
					evaɱ kho gahapati,||<br />
					kathaɱ na viggayha janena kattā hoti.|| ||</p>

					<p class="f4">Iti gahapati,||<br />
					yaɱ taɱ vuttaɱ Bhagavatā aṭṭhakavaggiye Māgandiyapañhe|| ||</p>

					<p class="f4 ctr">"Okaɱ pahāya aniketasārī||<br />
					Gāme akubbaɱ muni satthavāni||<br />
					Kāmehi ritto apurekkharāno||<br />
					Kathaɱ na viggayha janena kayirāti."|| ||</p>

					<p class="f4">Imassa kho gahapati,||<br />
					Bhagavatā saɱkhittena bhāsitassa evaɱ vitthārena attho daṭṭhabboti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>