<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.119. The Buddha praises the bhikkhus for seeing that shape, sense-experience, perception, own-making and consciousness are not the self." />
<title>SN 3 22 119: Dutiya Parimucchita Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					12. Dhamma-Kathika Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p119">Sutta 119</a></h4>

					<h1>Dutiya Parimucchita Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg166"><span class="f2 g"><b>[166]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.119.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Rūpaṃ|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">samanupassathā" ti?|| ||</p>

					<p class="f4">"Evam bhante."|| ||</p>

					<p class="f4">"Sādhu bhikkhave!|| ||</p>

					<p class="f4">Rūpaṃ bhikkhave|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Vedanaṃ|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">samanupassathā" ti?|| ||</p>

					<p class="f4">"Evam bhante."|| ||</p>

					<p class="f4">"Sādhu bhikkhave!|| ||</p>

					<p class="f4">Vedanaṃ bhikkhave|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Saññaṃ|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">samanupassathā" ti?|| ||</p>

					<p class="f4">"Evam bhante."|| ||</p>

					<p class="f4">"Sādhu bhikkhave!|| ||</p>

					<p class="f4">Saññaṃ bhikkhave|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Saṅkhāre|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">samanupassathā" ti?|| ||</p>

					<p class="f4">"Evam bhante."|| ||</p>

					<p class="f4">"Sādhu bhikkhave!|| ||</p>

					<p class="f4">Saṅkhāre bhikkhave|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Viññāṇaṃ|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">samanupassathā" ti?|| ||</p>

					<p class="f4">"Evam bhante."|| ||</p>

					<p class="f4">"Sādhu bhikkhave!|| ||</p>

					<p class="f4">Viññāṇaṃ bhikkhave|| ||</p>

					<p class="f4">'N'etaṃ mama<br />
					n'eso ham asmi,<br />
					na me so attā' ti|| ||</p>

					<p class="f4">evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ passaṃ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saṅkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ 'vimuttami' ti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

