<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.24.6. The Buddha states that the view that there is no such thing as good and evil deeds arises from not understanding the impermanent and painful nature of shape, sense-experience, perception, own-making, and consciousness and the seen, heard, sensed, cognized, acquired, investigated, or turned over in mind." />
<title>SN 3.24.6: Karoto Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					24. Diṭṭhi Saɱyutta<br />
					1. Sot'āpatti Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_24_ditthisamyutta.htm#p6">Sutta 6</a></h4>

					<h1>Karoto Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg208"><span class="f2 g"><b>[208]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.24.006.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiɱ nu kho bhikkhave, sati||<br />
					kiɱ upādāya||<br />
					kiɱ abhinivissa||<br />
					evaɱ diṭṭhi uppajjati:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya <a id="pg209"><span class="f2 g"><b>[209]</b></span></a> hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo'" ti?|| ||</p>

					<p class="f4">4. "Bhagavaɱ-mulakā no bhante, dhammā.|| ||</p>

					<p class="f4">Bhagavaɱ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p class="ctr c">&#9632;</p>

					<p class="f4">5. "Rūpe kho bhikkhave, sati||<br />
					rūpaɱ upādāya||<br />
					rūpaɱ abhinivissa||<br />
					evem diṭṭhi uppajjati:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti.|| ||</p>

					<p class="f4">5. "Vedanāya sati||<br />
					vedanaɱ upādāya||<br />
					vedanā abhinivissa||<br />
					evem diṭṭhi uppajjati:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti.|| ||</p>

					<p class="f4">6. "Saññāya sati||<br />
					saññaɱ upādāya||<br />
					saññā abhinivissa||<br />
					evem diṭṭhi uppajjati:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti.|| ||</p>

					<p class="f4">7. "Sankhāresu sati||<br />
					sankhāre upādāya||<br />
					sankhāre abhinivissa||<br />
					evem diṭṭhi uppajjati:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti.|| ||</p>

					<p class="f4">8. "Viññāṇe sati||<br />
					viññāṇaɱ upādāya||<br />
					viññāṇaɱ abhinivissa||<br />
					evem diṭṭhi uppajjati:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti.|| ||</p>

					<p class="ctr c">&#9632;</p>

					<p class="f4">10. Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">11. "Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">12. "Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">13. "Sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">14. "Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">15. "Yam pidaɱ diṭṭhaɱ,||<br />
					sutaɱ,||<br />
					mutaɱ,||<br />
					viññātaɱ,||<br />
					pattaɱ,||<br />
					pariyesitaɱ,||<br />
					anuvicaritaɱ manasā||<br />
					tam pi niccaɱ vā aniccaɱ vāti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'Karato,||<br />
							kārayato,||<br />
							chindato,||<br />
							chedāpayato,||<br />
							vadhato,||<br />
							vadhāpayato,||<br />
							socato,||<br />
							socayato,||<br />
							kilamato,||<br />
							kilamāpayato,||<br />
							phandato,||<br />
							phandāpayato,||<br />
							pāṇam atipāyato,||<br />
							adinnaɱ ādiyato,||<br />
							sandhiɱ chindato,||<br />
							nillopaɱ harato ekāgārikaɱ karonto,||<br />
							paripatthe tiṭṭhato,||<br />
							paradāraɱ gacchato,||<br />
							musā bhaṇato karato,||<br />
							na karīyati pāpaɱ.|| ||</p>

							<p class="f4 in2">Khurapariyantena ce pi cakkena yo imissā paṭhaviyā pāṇe||<br />
							ekaɱ maɱsakhalaɱ||<br />
							ekam maɱsapuñjaɱ kareyya,||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Dakkhiṇam ce pi Gaɱgāya tīraɱ gaccheyya hananto,||<br />
							ghātento,||<br />
							chindanto,||<br />
							chedāpento,||<br />
							pacanto,||<br />
							pācento||<br />
							n'atthi tato nidānaɱ pāpaɱ,||<br />
							n'atthi pāpassa āgamo.|| ||</p>

							<p class="f4 in2">Uttaraɱ ce pi Gaɱgāya tīraɱ gaccheyya dadanto dāpento yajanto yājento,||<br />
							n'atthi tato nidānaɱ puññaɱ,||<br />
							n'atthi puññassa āgamo,||<br />
							dānena damena saɱyamena saccavajjena,||<br />
							n'atthi puññaɱ,||<br />
							n'atthi puññassa āgamo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">16. "Yato kho bhikkhave, ariya-sāvakassa imesu||<br />
					chasu ṭhānesu kaŋkhā pahīnā hoti,||<br />
					dukkhe pissa kaŋkhā pahīnā hoti,||<br />
					dukkha-samudaye pissa kaŋkhā pahīnā hoti,||<br />
					dukkha-nirodhe pissa kaŋkhā pahīnā hoti,||<br />
					dukkha-nirodha-gāminiy'āpaṭi-padāya pissa kaŋkhā pahīnā hoti.|| ||</p>

					<p class="f4">Ayaɱ vuccati bhikkhave, ariya-sāvako||<br />
					Sot'āpanno||<br />
					avinipāta-dhammo||<br />
					niyato||<br />
					sambodhi-parāyano" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>