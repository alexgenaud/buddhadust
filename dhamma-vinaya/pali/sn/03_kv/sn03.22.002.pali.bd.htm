<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 2. Sāriputta teaches a number of bhikkhus what to respond when asked what the Buddha Teaches." />
<title>SN 3 22 002: Devadaha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					1. Pathama Nakula-Pita Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p2">Sutta 2</a></h4>

					<h1>Devadaha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg5"><span class="f2 g"><b>[5]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.002.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.002.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.002.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati devadahaɱ nāma Sakkānaɱ nigamo.|| ||</p>

					<p class="f4">Atha kho sambahulā pacchābhumagamikā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Icchāma mayaɱ bhante,||<br />
					pacchābhumaɱ jana-padaɱ gantuɱ.|| ||</p>

					<p class="f4">Pacchābhume jana-pade nivāsaɱ kappetun" ti.|| ||</p>

					<p class="f4">"Apalokito pana vo bhikkhave,||<br />
					Sāriputto" ti?|| ||</p>

					<p class="f4">"Na kho no bhante,||<br />
					apalokito āyasmā Sāriputto" ti.|| ||</p>

					<p class="f4">"Apaloketha bhikkhave, Sāriputtaɱ".|| ||</p>

					<p class="f4">Paṇḍito bhikkhū anuggāhako sabrahma-cārīnan" ti.|| ||</p>

					<p class="f4"><a id="pg6"><span class="f2 g"><b>[6]</b></span></a> "Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Tena kho pana samayen'āyasmā Sāriputto Bhagavato avidūre aññatarasmiɱ e'agalagumbe* nisinno hoti.|| ||</p>

					<p class="f4">Atha kho te bhikkhū Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā yen'āyasmā Sāriputto ten'upasankamiɱsu.|| ||</p>

					<p class="f4">Upasaŋkamitvā āyasmatā Sāriputtena saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū āyasmantaɱ Sāriputtaɱ etad avocuɱ:|| ||</p>

					<p class="f4">"Icchāma mayaɱ āvuso Sāriputta,||<br />
					pacchābhumaɱ jana-padaɱ gantuɱ,||<br />
					pacchābhume jana-pade nivāsaɱ kappetun.|| ||</p>

					<p class="f4">Apalokito no Satthā" ti.|| ||</p>

					<p class="f4">"Santi h'āvuso, nānā-verajjagataɱ bhikkhuɱ pañhaɱ pucchitāro||<br />
					khattiya-paṇḍitā pi||<br />
					brāhmaṇa-paṇḍitā pi,||<br />
					gahapati-paṇḍitā pi,||<br />
					samaṇa-paṇḍitā pi.|| ||</p>

					<p class="f4">Paṇḍitā hāvuso, manussā vīmaɱsakā:|| ||</p>

					<p class="f4">'Kiɱvādī panāyasmantānaɱ Satthā kimakkhāyī' ti?|| ||</p>

					<p class="f4">Kacci vo āyasmantānaɱ dhammā sussutā suggahitā sumana-sikatā sūpadhāritā suppaṭi-viddhā paññāya,||<br />
					yathā vyākaramān āyasmanto vutta-vādino c'eva Bhagavato assatha||<br />
					na ca Bhagavantaɱ abhūtena abbh'ācikkheyyātha,||<br />
					Dhammassa vānudhammaɱ vyākareyyātha.|| ||</p>

					<p class="f4">Na ca koci saha-dhammiko vādānuvādo2 gārayhaɱ ṭhānaɱ āgaccheyyā" ti?.|| ||</p>

					<p class="f4">"Dūrato pi kho mayaɱ, āvuso,||<br />
					āgaccheyyāma āyasmato Sāriputtassa santike etassa bhāsitassa attha-maññātuɱ,||<br />
					sādhu vatāya-smantaɱ ye va Sāriputtaɱ paṭibhātu etassa bhāsitassa attho" ti.|| ||</p>

					<p class="f4">"Tena hāvuso,||<br />
					suṇātha,||<br />
					sādhukaɱ manasi karotha,||<br />
					bhāsissāmī" ti.|| ||</p>

					<p class="f4">"Evam āvuso" ti kho te bhikkhū āyasmato Sāriputtassa paccassosuɱ.|| ||</p>

					<p class="f4">Sāriputto etad avoca:|| ||</p>

					<p class="f4"><a id="pg7"><span class="f2 g"><b>[7]</b></span></a>
					"Santi hāvuso, nānā-verajjagataɱ bhikkhuɱ pañhaɱ pucchitāro||<br />
					khattiya-paṇḍitā pi||<br />
					buhmaṇapaṇḍitā pi||<br />
					gahapati-paṇḍitā pi||<br />
					samaṇa-paṇḍitā pi||<br />
					paṇḍitā hāvuso,||<br />
					manussā vīmaɱsakā:|| ||</p>

					<p class="f4">'Kiɱvādī panāyasmantānaɱ Satthā kimakkhāyī' ti.|| ||</p>

					<p class="f4">Evaɱ puṭṭhā tumhe āvuso evaɱ vyākareyyātha:|| ||</p>

					<p class="f4">'Chanda-rāga-vinayakkhāyī kho no āvuso, Satthā' ti.|| ||</p>

					<p class="f4">Evaɱ vyākate pi kho āvuso,||<br />
					assuyeva uttariɱ pañhaɱ pucchitāro||<br />
					khattiya-paṇḍitā pi||<br />
					brāhmaṇa-paṇḍitā pi||<br />
					gahapati-paṇḍitā pi||<br />
					samaṇa-paṇḍitā pi||<br />
					paṇḍitā hāvuso,||<br />
					manussā vīmaɱsakā:|| ||</p>

					<p class="f4">'Kismiɱ panāyasmantānaɱ chanda-rāga-vinayakkhāyī Satthā' ti.|| ||</p>

					<p class="f4">Evaɱ puṭṭhā tumhe āvuso,||<br />
					evaɱ vyākareyyātha:|| ||</p>

					<p class="f4">'Rūpe kho āvuso,||<br />
					chanda-rāga-vinayakkhāyī Satthā,||<br />
					vedanāya chanda-rāga-vinayakkhāyī Satthā,||<br />
					saññāya chanda-rāga-vinayakkhāyī Satthā,||<br />
					sankhāresu chanda-rāga-vinayakkhāyī Satthā,||<br />
					viññāṇe chanda-rāga-vinayakkhāyī Satthā' ti.|| ||</p>

					<p class="f4">Evaɱ vyākate pi kho āvuso,||<br />
					assuyeva1 uttariɱ pañhaɱ pucchitāro||<br />
					khattiya-paṇḍitā pi||<br />
					brāhmaṇa-paṇaḍitā pi||<br />
					gahapati-paṇḍitā pi||<br />
					samaṇa-paṇḍitā pi||<br />
					Paṇḍitā hāvuso,||<br />
					manussā vīmaɱsakā:|| ||</p>

					<p class="f4">'Kiɱ panāyasmantānaɱ ādīnavaɱ disvā||<br />
					rūpe chanda-rāga-vinayakkhāyī Satthā,||<br />
					vedanāya chanda-rāga-vinayakkhāyī Satthā,||<br />
					saññāya chanda-rāga-vinayakkhāyī Satthā,||<br />
					sankhāresu chanda-rāga-vinayakkhāyī Satthā,||<br />
					viññāṇe chanda-rāga vinayakkhāyī Satthā' ti.|| ||</p>

					<p class="f4">Evaɱ puṭṭhā tumhe āvuso,||<br />
					evaɱ vyākareyyātha:|| ||</p>

					<p class="f4">'Rūpe kho āvuso,||<br />
					avigata-rāgassa avigata-chandassa avigata-pemassa avigata-pipāsassa avigata-taṇhassa tassa rūpassa vipariṇām-aññathā-bhāvā uppajjanti soka-parideva-dukkha-domanass'upāyāsā.|| ||</p>

					<p class="f4">Vedanāya kho āvuso,||<br />
					avigata-rāgassa avigata-chandassa avigata-pemassa avigata-pipāsassa avigata-taṇhassa tassa vedanāya vipariṇām-aññathā-bhāvā uppajjanti soka-parideva-dukkha-domanass'upāyāsā.|| ||</p>

					<p class="f4">Saññāya kho āvuso,||<br />
					avigata-rāgassa avigata-chandassa avigata-pemassa avigata-pipāsassa avigata-taṇhassa tassa saññāya vipariṇām-aññathā-bhāvā uppajjanti soka-parideva-dukkha-domanass'upāyāsā.|| ||</p>

					<p class="f4">Sankhāresu avigata-rāgassa avigata-chandassa avigata-pemassa avigata-pipāsassa avigata-pariḷāhassa tesaɱ sankhārānaɱ vipariṇām-aññathā-bhāvā uppajjanti soka-parideva-dukkha-domanass'upāyāsā.|| ||</p>

					<p class="f4">Viññāṇe avigata-rāgassa avigata-chandassa avigata-pemassa avigata-pipāsassa avigata-pariḷāhassa avigata-taṇhassa tassa viññāṇassa vipariṇām-aññathā-bhāvā uppajjanti soka-parideva-dukkha-domanass'upāyāsā.|| ||</p>

					<p class="f4">Idaɱ kho no āvuso,||<br />
					ādīnavaɱ disvā rūpe chanda-rāga-vinayakkhāyī Satthā.|| ||</p>

					<p class="f4">Vedanāya chanda-rāga-vinayakkhāyī Satthā,||<br />
					saññāya chanda-rāga-vinayakkhāyī Satthā,||<br />
					sankhāresu chanda-rāga-vinayakkhāyī Satthā,||<br />
					viññāṇe chanda-rāga-vinayakkhāyī Satthā' ti.|| ||</p>

					<p class="f4"><a id="pg8"><span class="f2 g"><b>[8]</b></span></a> Evaɱ khyākate pi kho āvuso,||<br />
					assuyeva uttariɱ pañhaɱ pucchitāro khattiya-paṇḍitā pi brāhmaṇapaṇaḍitā pi gahapati-paṇḍitā pi samaṇa-paṇḍitā pi.|| ||</p>

					<p class="f4">Paṇḍitā hāvuso, manussā vīmaɱsakā:|| ||</p>

					<p class="f4">Kim panāyasmantānaɱ ānisaɱsaɱ disvā rūpe chandarāvinayakkhāyī Satthā,||<br />
					vedanāya chanda-rāga-vinayakkhāyī Satthā,||<br />
					saññāya chanda-rāga-vinayakkhāyī Satthā,||<br />
					sankhāresu chanda-rāga-vinayakkhāyī Satthā,||<br />
					viññāṇe chanda-rāga-vinayakkhāyī Satthā' ti.|| ||</p>

					<p class="f4">Evaɱ puṭṭhā tumhe āvuso,||<br />
					evaɱ vyākareyyātha:|| ||</p>

					<p class="f4">"Rūpe kho āvuso,||<br />
					vigata-rāgassa||<br />
					vigata-chandassa||<br />
					vigata-pemassa||<br />
					vigata-pipāsassa||<br />
					vigata-pariḷāhassa||<br />
					vigata-taṇhassa||<br />
					tassa rūpassa vipariṇām-aññathā-bhāvā nūppajjanti||<br />
					soka-parideva-dukkha-domanass'upāyāsā.|| ||</p>

					<p class="f4">Vedanāya vigata-rāgassa||<br />
					vigata-chandassa||<br />
					vigata-pipāsassa||<br />
					vigata-pariḷāhassa||<br />
					vigata-taṇhassa||<br />
					tassā vedanāya vipariṇām-aññathā-bhāvā nūpajjanti||<br />
					soka-parideva-dukkha-domanass'upāyāsā.|| ||</p>

					<p class="f4">Saññāya vigata-rāgassa||<br />
					vigata-chandassa||<br />
					vigata-pipāsassa||<br />
					vigata-pariḷāhassa||<br />
					vigata-taṇhassa||<br />
					tassā saññāya vipariṇām-aññathā-bhāvā nūppajjanti||<br />
					soka-parideva-dukkha-domanass'upāyāsā.|| ||</p>

					<p class="f4">Sankhāresu vigata-rāgassa||<br />
					vigata-chandassa||<br />
					vigata-pemassa||<br />
					vigata-pipāsassa||<br />
					vigata-pariḷāhassa||<br />
					vigata-taṇhassa||<br />
					tesaɱ sankhārānaɱ vipariṇām-aññathā-bhāvā nūppajjanti||<br />
					soka-parideva-dukkha-domanass'upāyāsā.|| ||</p>

					<p class="f4">Viññāṇe vigata-rāgassa||<br />
					vigata-chandassa||<br />
					vigata-pemassa||<br />
					vigata-pipāsassa||<br />
					vigata-pariḷāhassa||<br />
					vigata-taṇhassa||<br />
					tassa viññāṇassa vipariṇāmaññāthābhāvā nūppajjanti||<br />
					soka-parideva-dukkha-domanass'upāyāsā.|| ||</p>

					<p class="f4">Idaɱ kho no āvuso ānisaɱsaɱ disvā rūpe chanda-rāga-vinayakkhāyī Satthā||<br />
					vedanāya chanda-rāga-vinayakkhāyī Satthā,||<br />
					vedanāya chanda-rāga-vinayakkhāyī Satthā,||<br />
					saññāya chanda-rāga-vinayakkhāyī Satthā,||<br />
					sankhāresu chanda-rāga-vinayakkhāyī Satthā,||<br />
					viññāṇe chanda-rāga-vinayakkhāyī Satthā' ti.|| ||</p>

					<p class="f4">Akusale cāvuso,||<br />
					dhamme upasampajja viharato diṭṭhe c'eva dhamme sukho vihāro||<br />
					abhavissa avighāto anupāyāso apariḷāho kāyassa ca bhedā param maraṇā sugati pāṭikaŋkhā,||<br />
					na-y-idaɱ Bhagavā akusalānaɱ dhammānaɱ pahānaɱ vaṇṇeyya.|| ||</p>

					<p class="f4">Yasmā ca kho āvuso.|| ||</p>

					<p class="f4">Akusale dhamme upasampajja viharato diṭṭhe'va dhamme dukkho vihāro savighāto saupāyāso sapariḷāho,||<br />
					kāyassa ca bhedā param maraṇā duggati pāṭikaŋkhā,||<br />
					tasmā Bhagavā akusalānaɱ dhammānaɱ pahānaɱ vaṇṇeti.|| ||</p>

					<p class="f4">Kusale c'āvuso, dhamme upasampajja viharato diṭṭhe c'eva dhamme dukkho vihāro abhavissa savighāto saupayāso <a id="pg9"><span class="f2 g"><b>[9]</b></span></a> sapariḷāho kāyassa ca bhedā param maraṇā duggati pāṭikaŋkhā,||<br />
					na-y-idaɱ Bhagavā kusalānaɱ dhammānaɱ upasampadaɱ vaṇṇeyya,||<br />
					yasmā ca kho āvuso,||<br />
					kusale dhamme upasampajja viharato diṭṭhe c'eva dhamme sukho vihāro avighāto anupāyāso apariḷāho,||<br />
					kāyassa ca bhedā param maraṇā sugati pāṭikaŋkhā,||<br />
					tasmā Bhagavā kusalānaɱ dhammānaɱ upasampadaɱ vaṇṇetī" ti.|| ||</p>

					<p class="f4">Idam avocāyasmā Sāriputto.|| ||</p>

					<p class="f4">Attamanā te bhikkhū āyasmato Sāriputtassa bhāsitaɱ abhinandunti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>