<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.104. The Buddha teaches about pain, the arising of pain, the ending of pain and the way to the ending of pain." />
<title>SN 3 22 104: Dukkha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					11. Anta Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p104">Sutta 104</a></h4>

					<h1>Dukkha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg158"><span class="f2 g"><b>[158]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.104.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Dukkhañ ca vo bhikkhave, desissāmi||<br />
					dukkha-samudayañ ca,||<br />
					dukkha-nirodhañ ca,||<br />
					dukkha-nirodha-gāminiñ ca paṭipadaṃ.|| ||</p>

					<p class="f4">Taṃ sunātha!|| ||</p>

					<p class="f4">Katamañ ca bhikkhave, dukkhaṃ?|| ||</p>

					<p class="f4">Pañc'upādāna-k-khandhā tissa vacanīyaṃ.|| ||</p>

					<p class="f4">Katame pañca?|| ||</p>

					<p class="f4">Seyyath'īdaṃ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					saṇkhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ayaṃ vuccati bhikkhave, dukkhaṃ.|| ||</p>

					<p class="ctr c">&#9632;</p>

					<p class="f4">Katamo ca bhikkhave, dukkha-samudayo?|| ||</p>

					<p class="f4">Yāyaṃ taṇhā pono-bhavikā nandi-rāga-sahagatā tatra-tatr-ā-bhinandinī,||<br />
					seyyath'idaṃ:|| ||</p>

					<p class="f4">Kāma-taṇhā||<br />
					bhava-taṇhā||<br />
					vibhava-taṇhā.|| ||</p>

					<p class="f4">Ayaṃ vuccati bhikkhave, dukkha-samudayo.|| ||</p>

					<p class="ctr c">&#9632;</p>

					<p class="f4">Katamo ca bhikkhave, dukkha-nirodho?|| ||</p>

					<p class="f4">Yo tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">Ayaṃ vuccati bhikkhave, dukkha-nirodho.|| ||</p>

					<p class="ctr c">&#9632;</p>

					<p class="f4"><a id="pg159"><span class="f2 g"><b>[159]</b></span></a> Katamo ca bhikkhave, dukkha-nirodha-gāmini-paṭipadā?|| ||</p>

					<p class="f4">Ayame va Ariyo Aṭṭh'aṇgiko Maggo||<br />
					seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-saṃkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaṃ vuccati bhikkhave, dukkha-nirodha-gāmini-paṭipadā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

