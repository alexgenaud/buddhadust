<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.122. In a dialogue between Sāriputta and Mahā Koṭṭhita Sāriputta explains how by tracing out in mind the inconstance of, pain in, diseased nature of, cancerous nature of, knotty nature of, the thorny nature of, the horror of, the oppressive nature of, the otherness of, the corruptability of, the emptiness of, the non-self of shape, sense-experience, perception, own-making, and consciousness the ethical person can become a Streamwinner, the Streamwinner can become a Once-Returner, the Once-Returner can become a Non-Returner, the Non-Returner can become an Arahant and the Arahant can live pleasantly in this visible world." />
<title>SN 3 22 122: Sīla Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					12. Dhamma-Kathika Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p122">Sutta 122</a></h4>

					<h1>Sīla Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg167"><span class="f2 g"><b>[167]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.122.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.122.than.ati.htm#p1">than</a>][<a href="../../../../dhamma-vinaya/bd/sn/03_kv/sn03.22.122.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto||<br />
					āysamā ca Mahā-Koṭṭhito,||<br />
					Bārāṇasiyaṃ viharanti||<br />
					Isipatane Migadāye.|| ||</p>

					<p class="f4">Atha kho āyasmā Mahā-Kotthito sāyaṇha-samayaṃ paṭisallāṇā vuṭṭhito yen'āyasmā Sāriputto ten'upasaṇkami.|| ||</p>

					<p class="f4">Upasaṃkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Mahā-Kotthito||<br />
					āyasmantaṃ Sāriputtaṃ etad avoca:|| ||</p>

					<p class="f4">"Sīla-vat'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Sīla-vat'āvuso Koṭṭhita, bhikkhunā||<br />
					pañc'upādāna-k-khandhā||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Katame pañca?|| ||</p>

					<p class="f4">Seyyath'īdaṃ:|| ||</p>

					<p class="f4">Rūp'upādāna-k-khandho||<br />
					vedan'upādāna-k-khandho||<br />
					saññ'upādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Sīla-vat'āvuso Koṭṭhika, bhikkhunā||<br />
					ime pañc'upādāna-k-khandhā||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaṃ kho pan'etaṃ āvuso, vijjati||<br />
					yaṃ sīlaṃ <a id="pg168"><span class="f2 g"><b>[168]</b></span></a> bhikkhu ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					sot'āpati-phalaṃ sacchi-kareyyā" ti.|| ||</p>

					<p class="ctr c">&#9632;</p>

					<p class="f4">"Sot'āpannena pan'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Sot'āpannena pi kho āvuso Koṭṭhika, bhikkhunā||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaṃ kho pan'etaṃ āvuso, vijjati||<br />
					yaṃ Sotāpanno bhikkhu||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					Sakad'āgāmī-phalaṃ sacchi-kareyyā" ti.|| ||</p>

					<p class="ctr c">&#9632;</p>

					<p class="f4">"Sakad-āgāminā pan'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Sakad-āgāminā pi kho āvuso Koṭṭhika, bhikkhunā||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaṃ kho pan'etaṃ āvuso, vijjati||<br />
					yaṃ Sakad-āgāmi bhikkhu||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					Anāgāmi-phalaṃ sacchi-kareyyā" ti.|| ||</p>

					<p class="ctr c">&#9632;</p>

					<p class="f4">"Anāgāminā pan'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Anāgāminā pi kho āvuso Koṭṭhika, bhikkhunā||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaṃ kho pan'etaṃ āvuso, vijjati||<br />
					yaṃ Anāgāmī bhikkhu||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					Arahatta-phalaṃ sacchi-kareyyā" ti.|| ||</p>

					<p class="ctr c">&#9632;</p>

					<p class="f4">"Arahatā pan'āvuso Sāriputta,||<br />
					katame dhammā yoniso mana-sikātabbā" ti?|| ||</p>

					<p class="f4">"Arahatā pi kho āvuso Koṭṭhika, bhikkhunā||<br />
					ime pañc'upādāna-k-khandhe||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">N'atthi kho āvuso, arahato uttariṃ karaṇīyaṃ,||<br />
					katassasa vā <a id="pg169"><span class="f2 g"><b>[169]</b></span></a> paticcayo||<br />
					api ca kho ime dhammā bhāvitā bahulī-katā||<br /> diṭṭha-dhamma-sukha-vihāraya c'eva saṃvaṭṭanti sati-sampajaññāya cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>