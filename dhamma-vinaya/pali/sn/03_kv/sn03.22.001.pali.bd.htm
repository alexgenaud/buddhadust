<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 1." />
<title>SN 3 22 1: Nakulapitar Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					1. Nakulapita Vagga</h4>

					<h4 class="ctr"><b><i>Namo tassa Bhagavato arahato Sammā-Sam-Buddhassa</i></b></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p1">Sutta 1</a></h4>

					<h1>Nakulapitā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-89.htm#p1">bit</a>][<a href="../../../../dhamma-vinaya/pts/sn/03_kv/sn03.22.001.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.001.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.001.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhaggesu viharati suɱsumāragire bhesakalāvane Migadāye|| ||</p>

					<p class="f4"><span class="f3">[<a id="p2">2</a>]</span> Atha kho Nakulapitā gahapati yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekaeka-m-antaɱ nisīdi|| ||</p>

					<p class="f4"><span class="f3">[<a id="p3">3</a>]</span> Eka-m-antaɱ nisinno kho Nakulapitā gahapati Bhagavantaɱ etad avoca:|| ||</p>

					<p class="f4">"Aham asmi bhante, jiṇṇo vuddho mahallako addhagato vayo anuppatto āturakāyo abhikkhaṇātaŋko||<br />
					aniccadassāvī kho pan'āhaɱ bhante, Bhagavato mano-bhāvanīyānañ ca bhikkhūnaɱ||<br />
					Ovadatu maɱ bhante Bhagavā, anusāsatu maɱ bhante Bhagavā, yaɱ mama assa dīgha-rattaɱ hitāya sukhāyā" ti|| ||</p>

					<p class="f4"><span class="f3">[<a id="p4">4</a>]</span> "Evam etaɱ gahapati, evam etaɱ gahapati, āturo te gahapati, kāyo aṇḍabhūto pariyonaddho||<br />
					Yo hi gahapati. Imaɱ kāyaɱ pariharanto muhuttampi ārogyaɱ paṭijāneyya, kimaññatra bālyā||<br />
					Tasmā ti ha te gahapati, evaɱ sikkhitabbaɱ:||<br />
					āturakāyassa me sato cittaɱ anāturaɱ bhavissatī ti||<br />
					Evaɱ hi te gahapati, sikkhitabban" ti.|| ||</p>

					<p class="f4"><span class="f3">[<a id="p5">5</a>]</span> Atha kho Nakulapitā gahapati Bhagavato bhāsitaɱ  <a id="pg2"><span class="f2 g"><b>[2]</b></span></a> abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā yen'āyasmā Sāriputto ten'upasankami.||<br />
					Upasaŋkamitvā āyasmantaɱ Sāriputtaɱ abhivādetvā eka-m-antaɱ nisīdi.|| ||</p>

					<p class="f4"><span class="f3">[<a id="p6">6</a>]</span> Eka-m-antaɱ nisinnaɱ kho Nakulapitaraɱ gahapatiɱ āyasmā Sāriputto etada voca:||<br />
					"Vippasannāni kho te gahapati, indriyāni, parisuddho mukhavaṇṇo pariyodāto,||<br />
					alattha no ajja Bhagavato sammukhā dhammiɱ kathaɱ savaṇāyā" ti.|| ||</p>

					<p class="f4">Kiɱ hi no siyā bhante, idān'āhaɱ bhante, Bhagavatā dhammiyā kathāya amatena abhisitto ti.|| ||</p>

					<p class="f4">"Yathā kathaɱ pana tvaɱ gahapati, Bhagavatā dhammiyā kathāya amatena abhisitto?" ti|| ||</p>

					<p class="f4"><span class="f3">[<a id="p7">7</a>]</span> "Idh'āhaɱ bhante, yena Bhagavā ten'upasankamiɱ.||<br />
					Upasaŋkamitvā Bhagavantaɱ abhivādetvā eka-m-antaɱ nisīdiɱ.||<br />
					Eka-m-antaɱ nisinno kho'haɱ bhante, Bhagavantaɱ etad avocaɱ:||</p>

					<p class="f4">Aham asmi bhante, jiṇṇo vuddho mahallako addhagato vayo anuppatto āturakāyo abhikkhaṇātaŋko||<br />
					aniccadassāvī pan'āhaɱ bhante, Bhagavato mano-bhāvanīyānañ ca bhikkhūnaɱ.||<br />
					Ovadatu maɱ bhante Bhagavā, anusāsatu maɱ bhante Bhagavā, yaɱ mama assa dīgha-rattaɱ hitāya sukhāyā ti.|| ||</p>

					<p class="f4">Evaɱ vutte maɱ bhante Bhagavā etada voca:||<br />
					"Evam etaɱ gahapati, evam etaɱ gahapati,||<br />
					Āturo ha'yaɱ gahapati, kāyo aṇḍabhūto pariyonaddho.||<br />
					Yo hi gahapati, imaɱ kāyaɱ pariharanto muhuttam pi ārogyaɱ paṭijāneyya, kim aññatra bālyā.||<br />
					Tasmā ti ha te gahapati, evaɱ sikkhitabbaɱ:||<br />
					āturakāyassa me sato cittaɱ anāturaɱ bhavissatī ti.||<br />
					Evaɱ hi te gahapati, sikkhitabban ti.|| ||</p>

					<p class="f4">Evaɱ khvāhaɱ bhante, Bhagavatā dhammiyā kathāya amatena abhisitto" ti.|| ||</p>

					<p class="f4"><span class="f3">[<a id="p8">8</a>]</span> "Na hi pana taɱ gahapati, paṭibhāsi Bhagavantaɱ uttariɱ paṭipucchituɱ:||<br />
					Kittāvatā nu kho bhante, āturakāyo c'eva hoti āturacitto ca?||<br />
					Kittāvatā ca pana āturakāyo hi kho hoti, no ca āturacitto ti?"|| ||</p>

					<p class="f4"><a id="pg3"><span class="f2 g"><b>[3]</b></span></a> <span class="f3">[<a id="p9">9</a>]</span> Dūrato pi kho mayaɱ bhante, āgaccheyyāma āyasmato Sāriputtassa santike etassa bhāsitassa attham aññātuɱ.||<br />
					Sādhu vatāya-smantaɱ yeva Sāriputtaɱ paṭibhātu etassa bhāsitassa attho ti.|| ||</p>

					<p class="f4"><span class="f3">[<a id="p10">10</a>]</span> "Tena hi gahapati, suṇāhi sādhukaɱ manasi karohi, bhāsissāmīti"|| ||</p>

					<p class="f4">'Evaɱ bhante ' ti.kho Nakulapitā gahapati āyasmato Sāriputtassa paccassosi.|| ||</p>

					<p class="f4"><span class="f3">[<a id="p11">11</a>]</span> Āyasmā Sāriputto etad avoca:|| ||</p>

					<p class="f4">Kathañ ca gahapati, āturakāyo c'eva hoti āturacitto ca:|| ||</p>

					<p class="f4"><span class="f3">[<a id="p12">12</a>]</span> Idha gahapati, a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto, sappurisānaɱ adassāvī sappurisa-Dhammassa akovido sappurisa-Dhamme avinīto, rūpaɱ attato samanupassati,||<br />
					Rūpavantaɱ vā attānaɱ, attani vā rūpaɱ, rūpasmiɱ vā attānaɱ. 'Ahaɱ rūpaɱ mama rūpan ti pariyuṭṭhaṭṭhāyī hoti.||<br />
					Tassa 'Ahaɱ rūpaɱ, mama rūpan ti pariyuṭṭhaṭṭhāyino taɱ rūpaɱ pariṇamati, aññathā hoti.||<br />
					Tassa rūpa-vipariṇām-aññathā-bhāvā uppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p13">13</a>]</span> Vedanaɱ attato samanupassati, vedanā-vantaɱ vā attānaɱ, attani vā vedanaɱ, vedanāya vā attānaɱ. 'Ahaɱ vedanā, mama vedanā ti pariyuṭṭhaṭṭhāyi hoti.||<br />
					Tassa 'Ahaɱ vedanā, mama vedanā ti pariyuṭṭhaṭṭhāyino sā vedanā vipariṇamati, aññathā hoti.||<br />
					Tassa vedanā-vipariṇām-aññathā-bhāvā uppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p14">14</a>]</span> Saññaɱ attato samanupassati, saññā'vantaɱ vā attānaɱ, attani vā saññaɱ, saññāya vā attānaɱ. 'Ahaɱ saññā, mama saññā ti pariyuṭṭhaṭṭhāyi hoti.||<br />
					Tassa 'Ahaɱ saññā, mama saññā ti pariyuṭṭhaṭṭhāyino sā saññā vipariṇamati, aññathā hoti.||<br />
					Tassa saññā-vipariṇām-aññathā-bhāvā uppajjanti soka-parideva-dukkhamenassupāyāsā.|| ||</p>

					<p class="f4"><span class="f3">[<a id="p15">15</a>]</span> Sankhāre attato samanupassati, sankhāravantaɱ vā attānaɱ, attani vā saɱkhāre, saɱkhāresu vā attānaɱ. 'Ahaɱ saɱkhārā, mama sankhārā ti pariyuṭṭhaṭṭhāyī hoti.||<br />
					Tassa 'Ahaɱ saɱkhārā, mama saɱkhārā ti pariyuṭṭhaṭṭhāyino te saɱkhārā vipariṇamanti, aññathā honti.||<br />
					Tassa sankhāra- <a id="pg4"><span class="f2 g"><b>[4]</b></span></a> vipariṇām-aññathā-bhāvā uppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p16">16.</a>]</span> Viññāṇaɱ attato samanupassati, viññāṇa-vantaɱ vā attānaɱ, attani vā viññāṇaɱ, viññāṇasmiɱ vā attānaɱ. 'Ahaɱ viññāṇaɱ, mama viññāṇan ti pariyuṭṭhaṭṭhāyī hoti.||<br />
					Tassa 'Ahaɱ viññāṇaɱ, mama viññāṇan ti pariyuṭṭhaṭṭhāyino taɱ viññāṇaɱ vipariṇamati, aññathā hoti.||<br />
					Tassa viññāṇam-vipariṇām-aññathā-bhāvā uppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p17">17</a>]</span> Evaɱ kho gahapati, āturakāyo c'eva hoti āturacitto ca.|| ||</p>

					<p class="f4"><span class="f3">[<a id="p18">18</a>]</span> Kathañ ca gahapati, āturakāyo pi kho hoti, no ca āturacitto.|| ||</p>

					<p class="f4"><span class="f3">[<a id="p19">19</a>]</span> Idha gahapati, Sutavā ariya-sāvako ariyānaɱ dassāvī ariya-Dhammassa kovido ariya-Dhamme suvinīto, sappurisānaɱ dassāvī sappurisa-Dhammassa kovido sappurisa-Dhamme suvinīto na rūpaɱ attato samanupassati,||<br />
					Na rūpavantaɱ vā attānaɱ, na attani vā rūpaɱ, na rūpasmiɱ vā attānaɱ. 'Ahaɱ rūpaɱ, mama rūpan ti na pariyuṭṭhaṭṭhāyī hoti.||<br />
					Tassa 'Ahaɱ rūpaɱ, mama rūpanti apariyuṭṭhaṭṭhāyino taɱ rūpaɱ vipariṇamati, aññathā hoti.||<br />
					Tassa rūpa-vipariṇām-aññathā-bhāvā nūppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p20">20</a>]</span> Na vedanaɱ attato samanupassati, na vedanā-vantaɱ vā attānaɱ, na attani vā vedanaɱ, na vedanāya vā attānaɱ. 'Ahaɱ vedanā, mama vedanā ti na pariyuṭṭhaṭṭhāyī hoti.||<br />
					Tassa 'Ahaɱ vedanā, mama vedanāti apariyuṭṭhaṭṭhāyino sā vedanā vipariṇamati, aññathā hoti.||<br />
					Tassa vedanā-vipariṇāmaññāthābhāvā nūppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p21">21</a>]</span> Na saññaɱ attato samanupassati, na saññā'vantaɱ vā attānaɱ, na attani vā saññaɱ, na saññāya vā attānaɱ. 'Ahaɱ saññā, mama saññā ti na pariyuṭṭhaṭṭhāyī hoti.||<br />
					Tassa 'Ahaɱ saññā mama saññāti apariyuṭṭhaṭṭhāyino sā saññā vipariṇamati, aññathā hoti.||<br />
					Tassa saññā-vipariṇām-aññathā-bhāvā nūppajjanti soka-parideva-dukkhadomansasupāyāsā.|| ||</p>

					<p class="f4"><a id="pg5"><span class="f2 g"><b>[5]</b></span></a> <span class="f3">[<a id="p22">22</a>]</span> Na sankhāre attato samanupassati, na sankhāravantaɱ vā attānaɱ, na attani vā saɱkhāre, na saɱkhāresu vā attānaɱ. 'Ahaɱ saɱkhārā, mama sankhāra ti na pariyuṭṭhaṭṭhāyī hoti.||<br />
					Tassa 'Ahaɱ saɱkhārā, mama saɱkhārā ti apariyuṭṭhaṭṭhāyino te saɱkhārā vipariṇamanti, aññathā honti||<br />
					Tassa sankhāra-vipariṇām-aññathā-bhāvā nūppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p23">23</a>]</span> Na viññāṇaɱ attato samanupassati, na viññāṇa-vantaɱ vā attānaɱ, na attani vā viññāṇaɱ, na viññāṇasmiɱ vā attānaɱ. 'Ahaɱ viññāṇaɱ, mama viññāṇan ti na pariyuṭṭhaṭṭhāyī hoti.||<br />
					Tassa 'Ahaɱ viññāṇaɱ, mama viññāṇan ti apariyuṭṭhaṭṭhāyino taɱ viññāṇaɱ vipariṇamati, aññathā hoti.||<br />
					Tassa viññāṇavipariṇām-aññathā-bhāvā nūppajjanti soka-parideva-dukkha-domanass'-upāyāsā.|| ||</p>

					<p class="f4"><span class="f3">[<a id="p24">24</a>]</span> Evaɱ kho gahapati, āturakāyo hoti, no ca āturacitto ti.|| ||</p>

					<p class="f4">Idam avoca āyasmā Sāriputto||<br />
					atta-mano Nakulapitā gahapati āyasmato Sāriputtassa bhāsitaɱ abhinandī' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>