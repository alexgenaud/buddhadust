<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.82. The Buddha delivers a comprehensive discourse on the fuel stockpiles, the 'panc-upadana-k-khandha'." />
<title>SN 3 22 82: Puṇṇamā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					8. Khajjaniya Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p82">Sutta 82</a></h4>

					<h1>Puṇṇamā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg100"><span class="f2 g"><b>[100]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.082.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.082.bodh.wp.htm#p1">bodh</a>][<a href="../../../../dhamma-vinaya/ati/sn/03_kv/sn03.22.082.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Pubbārāme Migāra-mātu pāsāde mahatā bhikkhusaṃghena saddhiṃ.|| ||</p>

					<p class="f4">Tena kho pana samayena Bhagavā tadah'uposathe paṇṇarase puṇṇāya puṇṇamāya rattiyā bhikkhu-saṃgha-parivuto ajjhokāse nisinno hoti.|| ||</p>

					<p class="f4">Atha kho aññataro bhikkhu uṭṭhāy āsanā ekaṃsaṃ uttarā-saṇgaṃ karitvā yena Bhagavā ten'añjaliṃ panāmetvā Bhagavantaṃ etad avoca:|| ||</p>

					<p class="f4">"Puccheyyāhaṃ bhante.|| ||</p>

					<p class="f4">Bhagavantaṃ kiñci'd'eva desaṃ.|| ||</p>

					<p class="f4">Sace me Bhagavā okāsaṃ karoti pañhassa veyyākaraṇāyāti."|| ||</p>

					<p class="f4">"Tena hi tvaṃ bhikkhu, sake āsane nisīditvā puccha yadākaṇkhasī" ti.|| ||</p>

					<p class="f4">"Evaṃ bhante" te kho so bhikkhu Bhagavato paṭi-s-sutvā sake āsane nisīditvā Bhagavantaṃ etad avoca:|| ||</p>

					<p class="f4">"Ime nu kho bhante, pañc-upādāna-k-khandhā, seyyath'īdaṃ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					saṇkhār'ūpādāna-k-khandho,||<br />
					viññāṇ'ūpādāna-k-khandho" ti?|| ||</p>

					<p class="f4">"Ime kho bhikkhu, pañc-upādāna-k-khandhā:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					saṇkhār'ūpādāna-k-khandho,||<br />
					viññāṇ'ūpādāna-k-khandho" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Ime kho pana bhante, pañc-upādāna-k-khandhā kim mūlakā" ti?|| ||</p>

					<p class="f4">"Ime kho bhikkhu, pañc-upādāna-k-khandhā chanda-mulakā" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Taṃ yeva nu kho bhante,||<br />
					upādānaṃ te pañc-upādāna-k-khandhā udāhu||<br />
					aññatra pañc-upādāna-k-khandhehi upādānan" ti?|| ||</p>

					<p class="f4">"Na kho bhikkhu,||<br />
					taṃ yeva upādānaṃ te pañc-upādāna-k-khandhā <a id="pg101"><span class="f2 g"><b>[101]</b></span></a>||<br />
					na pi aññatra pañc-upādāna-k-khandhehi upādānaṃ,||<br />
					api ca yo tattha chanda-rāgo taṃ tattha upādānan" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Siyā pana bhante,||<br />
					pañc-upādāna-k-khandhesu chanda-rāga-vemattatā" ti?|| ||</p>

					<p class="f4">"Siyā bhikkhū" ti Bhagavā avoca.|| ||</p>

					<p class="f4">"Idha bhikkhu ekaccassa evaṃ hoti:|| ||</p>

					<p class="f4">'Evaṃ rūpo siyaṃ anāgatam addhānaṃ,||<br />
					evaṃ vedano siyaṃ anāgatam addhānaṃ,||<br />
					evaṃ sañño siyaṃ anāgatam addhānaṃ,||<br />
					evaṃ saṇkhāro siyaṃ anāgatam addhānaṃ,||<br />
					evaṃ viññāṇo siyaṃ anāgatam addhānan' ti.|| ||</p>

					<p class="f4">Evaṃ kho bhikkhu siyā pañc-upādāna-k-khandhesu chanda-rāga-vemattatā" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Kittāvatā nu kho bhante,||<br />
					khandhānaṃ khandh-ā-dhivacanan" ti?|| ||</p>

					<p class="f4">"Yaṃ kiñci bhikkhu rūpaṃ atī-nānā-gata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					ayaṃ vuccati rūpa-k-khandho.|| ||</p>

					<p class="f4">Yā kāci vedanā atī-nānā-gata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					ayaṃ vuccati vedana-k-khandho.|| ||</p>

					<p class="f4">Yā kāci saññā atī-nānā-gata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					ayaṃ vuccati saññā-k-khandho.|| ||</p>

					<p class="f4">Yā kāci saṇkhārā atī-nānā-gata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					ayaṃ vuccati saṇkhāra-k-khandho.|| ||</p>

					<p class="f4">Yaṃ kiñci viññāṇaṃ atī-nānā-gata-pacc'uppannaṃ ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					ayaṃ vuccati viññāṇa-k-khandho.|| ||</p>

					<p class="f4">Ettāvatā kho bhikkhu, khandhānaṃ khandh-ā-dhivacanan" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Ko nu kho bhante, hetu||<br />
					ko paccayo||<br />
					rūpa-k-khandhassa paññā-panāya?|| ||</p>

					<p class="f4">Ko hetu||<br />
					ko paccayo||<br />
					vedanā-k-khandhassa paññā-panāya?|| ||</p>

					<p class="f4">Ko hetu||<br />
					ko paccayo||<br />
					saññā-k-khandhassa paññā-panāya?|| ||</p>

					<p class="f4">Ko hetu||<br />
					ko paccayo||<br />
					saṇkhāra-k-khandhassa paññā-panāya?|| ||</p>

					<p class="f4">Ko hetu||<br />
					ko paccayo||<br />
					viññāṇa-k-khandhassa paññā-panāyā" ti?|| ||</p>

					<p class="f4">Cattāro kho bhikkhu, mahā-bhūtā||<br />
					hetu cattāro||<br />
					mahā-bhūtā paccayo||<br />
					rūpa-k-khandhassa paññā-panāya.|| ||</p>

					<p class="f4">Phasso hetu||<br />
					phasso paccayo||<br />
					vedanā-k-khandhassa paññā-panāya.|| ||</p>

					<p class="f4">Phasso hetu||<br />
					phasso paccayo||<br />
					saññā-k-khandhassa paññā-panāya.|| ||</p>

					<p class="f4"><a id="pg102"><span class="f2 g"><b>[102]</b></span></a> Phasso hetu||<br />
					phasso paccayo||<br />
					saṇkhāra-k-khandhassa paññā-panāya.|| ||</p>

					<p class="f4">Nāma-rūpaṃ hetu||<br />
					nāma-rūpaṃ paccayo||<br />
					viññāṇa-k-khandhassa paññā-panāyā" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Kathaṃ nu kho bhante,||<br />
					sakkāya-diṭṭhi hotī" ti?|| ||</p>

					<p class="f4">"Idha bhikkhu, a-s-sutavā puthujjano||<br />
					ariyānaṃ adassāvī||<br />
					ariya-Dhammassa akovido||<br />
					ariya-Dhamme avinīto||<br />
					sappurisānaṃ adassāvī||<br />
					sappurisa-Dhammassa||<br />
					akovido sa-sappurisa dhamme avinīto|| ||</p>

					<p class="f4">rūpaṃ attato samanupassati||<br />
					rūpa vantaṃ vā attāṇaṃ samanupassati||<br />
					attani vā rūpaṃ samanupassati||<br />
					rūpasmiṃ vā attāṇaṃ samanupassati;|| ||</p>

					<p class="f4">vedanaṃ attato samanupassati||<br />
					vedanā vantaṃ vā attāṇaṃ samanupassati||<br />
					attani vā vedanaṃ samanupassati||<br />
					vedanāya vā attāṇaṃ samanupassati;|| ||</p>

					<p class="f4">saññaṃ atkato samanupassati||<br />
					saññā vantaṃ vā attāṇaṃ samanupassati||<br />
					attani vā saññaṃ samanupassati||<br />
					saññāya vā attāṇaṃ samanupassati;|| ||</p>

					<p class="f4">saṇkhāre attato samanupassati||<br />
					saṇkhāre vantaṃ vā attāṇaṃ samanupassati||<br />
					attani vā saṇkhāra samanupassati||<br />
					saṇkhārāṇasmīṃ vā attāṇaṃ samanupassati;|| ||</p>

					<p class="f4">viññāṇaṃ attato samanupassati||<br />
					viññāṇa vantaṃ vā attāṇaṃ samanupassati||<br />
					attani vā viññāṇaṃ samanupassati||<br />
					viññāsmiṃ vā attāṇaṃ samanupassati.|| ||</p>

					<p class="f4">Evaṃ kho bhikkhu, sakkāya-diṭṭhi hotī" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Kathaṃ pana bhante, sakkāya-diṭṭhi na hotī" ti?|| ||</p>

					<p class="f4">"Idha bhikkhu sutavā ariya-sāvako||<br />
					ariyānaṃ dassāvī||<br />
					ariya-Dhammassa kovido||<br />
					ariya-Dhamme suvinīto||<br />
					sappurisānaṃ dassāvī||<br />
					sappurisa-Dhammassa kovido||<br />
					sappurisa-Dhamme suvinīto||<br />
					na rūpaṃ attato samanupassati||<br />
					na rūpavantaṃ vā attāṇaṃ samanupassati||<br />
					na attani vā rūpaṃ samanupassati||<br />
					na rūpasmīṃ vā attāṇaṃ samanupassati.|| ||</p>

					<p class="f4">Na vedanaṃ attato samanupassati||<br />
					na vedanā-vantaṃ vā attāṇaṃ samanupassati||<br />
					na attani vā vedanaṃ samanupassati||<br />
					na vedanāya vā attāṇaṃ samanupassati;|| ||</p>

					<p class="f4">na saññaṃ attato samanupassati||<br />
					na saññā-vantaṃ vā attāṇaṃ samanupassati||<br />
					na attani vā saññaṃ samanupassati||<br />
					na saññāya vā attāṇaṃ samanupassati;|| ||</p>

					<p class="f4">na saṇkhāre attato samanupassati||<br />
					na saṇkhārāvantaṃ vā attāṇaṃ samanupassati||<br />
					na attani vā saṇkhāre samanupassati||<br />
					na saṇkhārasmiṃ vā attāṇaṃ samanupassati;|| ||</p>

					<p class="f4">na viññāṇaṃ attato samanupassati||<br />
					na viññāṇa-vantaṃ vā attāṇaṃ samanupassati||<br />
					na attani vā viññāṇaṃ samanupassati||<br />
					na viññāṇasmiṃ vā attāṇaṃ samanupassati.|| ||</p>

					<p class="f4">Evaṃ kho bhikkhu sakkāya-diṭṭhi na hotī" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Ko nu kho bhante, rūpassa assādo,||<br />
					ko ādīnavo,||<br />
					kiṃ nissaraṇaṃ,|| ||</p>

					<p class="f4">ko vedanā assādo,||<br />
					ko ādīnavo,||<br />
					kiṃ nissaraṇaṃ,|| ||</p>

					<p class="f4">ko saññāya assādo,||<br />
					ko ādīnavo,||<br />
					kiṃ nissaraṇaṃ,|| ||</p>

					<p class="f4">ko saṇkhārānaṃ assādo,||<br />
					ko ādīnavo,||<br />
					kiṃ nissaraṇaṃ,|| ||</p>

					<p class="f4">ko viññāṇassa assādo,||<br />
					ko ādīnavo,||<br />
					kiṃ nissaraṇan" ti?|| ||</p>

					<p class="f4">"Yaṃ kho bhikkhu, rūpaṃ paṭicca upajjati sukhaṃ somanassaṃ,||<br />
					ayaṃ rūpassa assādo.|| ||</p>

					<p class="f4">Yaṃ rūpaṃ aniccaṃ dukkhaṃ vipariṇāma-dhammaṃ,||<br />
					ayaṃ rūpassa ādīnavo.|| ||</p>

					<p class="f4">Yo rūpasmiṃ chanda-rāga-vinayo chanda-rāga-p-pahānaṃ,||<br />
					idaṃ rūpassa nissaraṇaṃ.|| ||</p>

					<p class="f4">Yaṃ vedanaṃ paṭicca uppajjati sukhaṃ somanassaṃ,||<br />
					ayaṃ vedanāya assādo.|| ||</p>

					<p class="f4">Yā vedanā aniccā dukkhā vipariṇāma-dhammā,||<br />
					ayaṃ vedanāya ādīnavo.|| ||</p>

					<p class="f4">Yo vedanāya chanda-rāga vinayo chanda-rāga-p-pahānaṃ,||<br />
					idaṃ vedanāya nissaraṇaṃ.|| ||</p>

					<p class="f4">Yaṃ <a id="pg103"><span class="f2 g"><b>[103]</b></span></a> saññaṃ paṭicca uppajjati sukhaṃ somanassaṃ,||<br />
					ayaṃ saññāya assādo.|| ||</p>

					<p class="f4">Yaṃ saññaṃ aniccaṃ dukkhaṃ vipariṇāma-dhammaṃ,||<br />
					ayaṃ saññāya ādīnavo.|| ||</p>

					<p class="f4">Yaṃ saññāya chanda-rāga vinayo chanda-rāga-p-pahānaṃ,||<br />
					idaṃ saññāya nissaraṇaṃ.|| ||</p>

					<p class="f4">Ye saṇkhārā paṭicca uppajjati sukhaṃ somanassaṃ,||<br />
					ayaṃ saṇkhārānaṃ assādo.|| ||</p>

					<p class="f4">Ye saṇkhārā aniccā dukkhā vipariṇāma-dhammā,||<br />
					ayaṃ saṇkhārānaṃ ādīnavo.|| ||</p>

					<p class="f4">Yo saṇkhāresu chanda-rāga vinayo chanda-rāga-p-pahānaṃ,||<br />
					idaṃ saṇkhārānaṃ nissaraṇaṃ.|| ||</p>

					<p class="f4">Yaṃ viññāṇaṃ paṭicca uppajjati sukhaṃ somanssaṃ,||<br />
					ayaṃ viññāṇassa assādo.|| ||</p>

					<p class="f4">Yaṃ viññāṇaṃ aniccaṃ dukkhaṃ vipariṇāma-dhammaṃ,||<br />
					ayaṃ viññāṇassa ādīnavo.|| ||</p>

					<p class="f4">Yo viññāṇasmiṃ chanda-rāga-vinayo chanda-rāga-p-pahānaṃ,||<br />
					idaṃ viññāṇassa nissaraṇan" ti.|| ||</p>

					<p class="ctr c">&#9632;</p>

					<p class="f4">"Sādhu bhante" ti||<br />
					kho so bhikkhu Bhagavato bhāsitaṃ||<br />
					abhinan'ditvā anumo-ditvā||<br />
					Bhagavantaṃ uttariṃ pañhaṃ āpucchi.|| ||</p>

					<p class="f4">"Kathaṃ nu kho bhante, jānato||<br />
					kathaṃ passato||<br />
					imasmiṃ ca saviññāṇake kāye bahiddhā ca sabba nimittesu ahiṇkāramamiṇ-kāramān-ā-nusayā na honti?|| ||</p>

					<p class="f4">Yaṃ kiñci bhikkhu rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddha vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ rūpaṃ:|| ||</p>

					<p class="f4">'Netaṃ mama||<br />
					n'eso ham asmi||<br />
					na me so attā'" ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Yā vedanā atīt-ā-nāgata pacc'uppannā||<br />
					ajjhattaṃ vā bahiddha vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ vedanaṃ:|| ||</p>

					<p class="f4">'Netaṃ mama||<br />
					n'eso ham asmi||<br />
					na me so attā'" ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Yā kāci saññā atīt-ā-nāgata pacc'uppannā||<br />
					ajjhattaṃ vā bahiddha vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ saññaṃ:|| ||</p>

					<p class="f4">'Netaṃ mama||<br />
					n'eso ham asmi||<br />
					na me so attā'" ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Ye keci saṇkhārā atīt-ā-nāgata pacc'uppannā||<br />
					ajjhattaṃ vā bahiddha vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ saṇkhāraṃ:|| ||</p>

					<p class="f4">'Netaṃ mama||<br />
					n'eso ham asmi||<br />
					na me so attā'" ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Yaṃ kiñci viññāṇaṃ atīt-ā-nāgata pacc'uppannaṃ||<br />
					ajjhattaṃ vā bahiddha vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ sabbaṃ:|| ||</p>

					<p class="f4">'Netaṃ mama||<br />
					n'eso ham asmi||<br />
					na me so attā'" ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Evaṃ kho bhikkhu, jānato||<br />
					kathaṃ passato||<br />
					imasmiṃ ca saviññāṇake kāye bahiddhā ca sabba nimittesu ahiṇkāramamiṇ-kāramān-ā-nusayā na honti" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tena kho pana samayena aññatarassa bhikkhuno evaṃ cetaso parivitakko udapādi:|| ||</p>

					<p class="f4">"Iti kira bho rūpaṃ anattā,||<br />
					vedanā anattā,||<br />
					saññā anattā,||<br />
					saṇkhārā anattā,||<br />
					viññāṇaṃ anattā,||<br />
					anatta-katāni kammāni kathamattāṇaṃ phusissantī" ti?"|| ||</p>

					<p class="f4">Atha kho Bhagavā tassa bhikkhuno cetasā ceto parivitakka-maññāya bhikkhu āmantesi:|| ||</p>

					<p class="f4">"Ṭhānaṃ kho pan'etaṃ bhikkhave, vijjati:||<br />
					yaṃ idh'ekacco mogha-puriso avidvā avijjā-gato taṇh-ā-dhigatena cetasā satth-usāsanaṃ atidhāvitabbaṃ maññeyya:|| ||</p>

					<p class="f4">'Iti kira bho rūpaṃ anattā,||<br />
					vedanā anattā,||<br />
					saññā anattā,||<br />
					saṇkhārā anattā,||<br />
					viññāṇaṃ anattā,||<br />
					anatta-katāni <a id="pg104"><span class="f2 g"><b>[104]</b></span></a> kammāni kathamattāṇaṃ phusissantī' ti?|| ||</p>

					<p class="f4">Paṭipucchāvinitā kho me tumhe bhikkhave,||<br />
					tatra tatra tesu tesu dhammesu.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaṃ bhante."</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaṃ bhante."</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaṃ bhante."</p>

					<p class="f4">"Saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaṃ bhante."</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaṃ bhante."</p>

					<p class="f4">"Tasmātiha bhikkhave, yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ rūpaṃ:||<br />
					'n'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ vedanaṃ:||<br />
					'n'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ saññāṇaṃ:||<br />
					'n'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Ye keci saṇkhārā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ saṇkhārānaṃ:||<br />
					'n'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ viññāṇaṃ:||<br />
					'n'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.</p>

					<p class="f4">Evaṃ passaṃ bhikkhave, sutavā ariya-sāvako||<br />
					rūpasmim pi nibbindati||<br />
					vedanāya pi nibbindati||<br />
					saññāya pi nibbindati||<br />
					saṇkhāresu pi nibbindati||<br />
					viññāṇasmim pi nibbindati.|| ||</p>

					<p class="f4">Nibbidaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ 'vimuttami' ti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>

					<p class="ctr">Khajjanīya Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
