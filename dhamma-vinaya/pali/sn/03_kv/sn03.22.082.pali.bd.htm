<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.82. The Buddha delivers a comprehensive discourse on the fuel stockpiles, the 'panc-upadana-k-khandha'." />
<title>SN 3 22 82: Punnama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.3. Khajjaniya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p82">Sutta 82</a></h4>

					<h1>Puṇṇamā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg100"><span class="f2 g"><b>[100]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.082.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.082.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Pubbārāme Migāra-mātu pāsāde mahatā bhikkhusaɱghena saddhiɱ.|| ||</p>

					<p class="f4">Tena kho pana samayena Bhagavā tadah'uposathe paṇṇarase puṇṇāya puṇṇamāya rattiyā bhikkhusaɱghaparivuto ajjhokāse nisinno hoti.|| ||</p>

					<p class="f4">Atha kho aññataro bhikkhu uṭṭhāy āsanā ekaɱsaɱ uttarā-saŋgaɱ karitvā yena Bhagavā ten'añjaliɱ panāmetvā Bhagavantaɱ etad avoca:|| ||</p>

					<p class="f4">"Puccheyyāhaɱ bhante.|| ||</p>

					<p class="f4">Bhagavantaɱ kiñci'd'eva desaɱ.|| ||</p>

					<p class="f4">Sace me Bhagavā okāsaɱ karoti pañhassa veyyā-karaṇāyāti."|| ||</p>

					<p class="f4">"Tena hi tvaɱ bhikkhu, sake āsane nisīditvā puccha yadākaŋkhasī" ti.|| ||</p>

					<p class="f4">"Evaɱ bhante" te kho so bhikkhu Bhagavato paṭissutvā sake āsane nisīditvā Bhagavantaɱ etad avoca:|| ||</p>

					<p class="f4">"Ime nu kho bhante, pañc-upādāna-kkhandhā, seyyath'īdaɱ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					saɱkhārūpādāna-k-khandho,||<br />
					viññāṇ'ūpādāna-k-khandho" ti.|| ||</p>

					<p class="f4">"Ime kho bhikkhu, pañc-upādāna-kkhandhā:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					saɱkhārūpādāna-k-khandho,||<br />
					viññāṇ'ūpādāna-k-khandho" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Ime kho pana bhante, pañc-upādāna-kkhandhā kimmūlakā" ti?|| ||</p>

					<p class="f4">"Ime kho bhikkhu, pañc-upādāna-kkhandhā chandamulakā" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Taɱ yeva nu kho bhante,||<br />
					upādānaɱ te pañc-upādāna-kkhandhā udāhu||<br />
					aññatra pañc-upādāna-kkhandhehi upādānan" ti?|| ||</p>

					<p class="f4">"Na kho bhikkhu,||<br />
					taɱ yeva upādānaɱ te pañc-upādāna-kkhandhā <a id="pg101"><span class="f2 g"><b>[101]</b></span></a>||<br />
					na pi aññatra pañc-upādāna-kkhandhehi upādānaɱ,||<br />
					api ca yo tattha chanda-rāgo taɱ tattha upādānan" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Siyā pana bhante,||<br />
					pañc-upādāna-kkhandhesu chanda-rāga-vemattatā" ti?|| ||</p>

					<p class="f4">"Siyā bhikkhū" ti Bhagavā avoca.|| ||</p>

					<p class="f4">"Idha bhikkhu ekaccassa evaɱ hoti:|| ||</p>

					<p class="f4">Evaɱ rūpo siyaɱ anāgatam addhānaɱ,||<br />
					evaɱ vedano siyaɱ anāgatam addhānaɱ,||<br />
					evaɱ sañño siyaɱ anāgatam addhānaɱ,||<br />
					evaɱ saɱkhāro siyaɱ anāgatam addhānaɱ,||<br />
					evaɱ viññāṇo siyaɱ anāgatam addhānanti.|| ||</p>

					<p class="f4">Evaɱ kho bhikkhu siyā pañc-upādāna-kkhandhesu chanda-rāga-vemattatā" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Kittāvatā nu kho bhante,||<br />
					khandhānaɱ khandhādhivacanan" ti?|| ||</p>

					<p class="f4">"Yaɱ kiñci bhikkhu rūpaɱ atīnānāgatapaccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					ayaɱ vuccati rūpa-kkhandho.|| ||</p>

					<p class="f4">Yā kāci vedanā atīnānāgatapaccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					ayaɱ vuccati vedana-k-khandho.|| ||</p>

					<p class="f4">Yā kāci saññā atīnānāgatapaccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					ayaɱ vuccati saññā-k-khandho.|| ||</p>

					<p class="f4">Yā kāci saɱkhārā atīnānāgatapaccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					ayaɱ vuccati sankhāra-k-khandho.|| ||</p>

					<p class="f4">Yaɱ kiñci viññāṇaɱ atīnānāgatapaccuppannaɱ ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					ayaɱ vuccati viññāṇa-k-khandho.|| ||</p>

					<p class="f4">Ettāvatā kho bhikkhu, khandhānaɱ khandhādhivacanan" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Ko nu kho bhante,||<br />
					hetu ko paccayo||<br />
					rūpa-k-khandhassa paññāpanāya?|| ||</p>

					<p class="f4">Ko hetu||<br />
					ko paccayo||<br />
					vedanā-k-khandhassa paññāpanāya?|| ||</p>

					<p class="f4">Ko hetu||<br />
					ko paccayo||<br />
					saññā-k-khandhassa paññāpanāya?|| ||</p>

					<p class="f4">Ko hetu||<br />
					ko paccayo||<br />
					sankhāra-k-khandhassa paññāpanāya?|| ||</p>

					<p class="f4">Ko hetu||<br />
					ko paccayo||<br />
					viññāṇa-k-khandhassa paññāpanāyā" ti?|| ||</p>

					<p class="f4">Cattāro kho bhikkhu, mahā-bhūtā||<br />
					hetu cattāro||<br />
					mahā-bhūtā paccayo||<br />
					rūpa-k-khandhassa paññāpanāya.|| ||</p>

					<p class="f4">Phasso hetu||<br />
					phasso paccayo||<br />
					vedanā-k-khandhassa paññāpanāya.|| ||</p>

					<p class="f4">Phasso hetu||<br />
					phasso paccayo||<br />
					saññā-k-khandhassa paññāpanāya.|| ||</p>

					<p class="f4"><a id="pg102"><span class="f2 g"><b>[102]</b></span></a> Phasso hetu||<br />
					phasso paccayo||<br />
					sankhāra-k-khandhassa paññāpanāya.|| ||</p>

					<p class="f4">Nāma-rūpaɱ hetu||<br />
					nāma-rūpaɱ paccayo||<br />
					viññāṇa-k-khandhassa paññāpanāyā" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Kathaɱ nu kho bhante,||<br />
					sakkāya-diṭṭhi hotī" ti?|| ||</p>

					<p class="f4">"Idha bhikkhu, a-s-sutavā puthujjano||<br />
					ariyānaɱ adassāvī||<br />
					ariya-Dhammassa akovido||<br />
					ariya-Dhamme avinīto||<br />
					sappurisānaɱ adassāvī||<br />
					sappurisa-Dhammassa||<br />
					akovido sasappurisa dhamme avinīto|| ||</p>

					<p class="f4">rūpaɱ attato samanupassati||<br />
					rūpa vantaɱ vā attānaɱ samanupassati||<br />
					attani vā rūpaɱ samanupassati||<br />
					rūpasmiɱ vā attānaɱ samanupassati;|| ||</p>

					<p class="f4">vedanaɱ attato samanupassati||<br />
					vedanā vantaɱ vā attānaɱ samanupassati||<br />
					attani vā vedanaɱ samanupassati||<br />
					vedanāya vā attānaɱ samanupassati;|| ||</p>

					<p class="f4">saññaɱ atkato samanupassati||<br />
					saññā vantaɱ vā attānaɱ samanupassati||<br />
					attani vā saññaɱ samanupassati||<br />
					saññāya vā attānaɱ samanupassati;|| ||</p>

					<p class="f4">saɱkhāre attato samanupassati||<br />
					saɱkhāre vantaɱ vā attānaɱ samanupassati||<br />
					attani vā sankhāra samanupassati||<br />
					saɱkhārāṇasmīɱ vā attānaɱ samanupassati;|| ||</p>

					<p class="f4">viññāṇaɱ attato samanupassati||<br />
					viññāṇa vantaɱ vā attānaɱ samanupassati||<br />
					attani vā viññāṇaɱ samanupassati||<br />
					viññāsmiɱ vā attānaɱ samanupassati.|| ||</p>

					<p class="f4">Evaɱ kho bhikkhu, sakkāya-diṭṭhi hotī" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Kathaɱ pana bhante, sakkāya-diṭṭhi na hotī" ti?|| ||</p>

					<p class="f4">"Idha bhikkhu Sutavā ariya-sāvako||<br />
					ariyānaɱ dassāvī||<br />
					ariya-Dhammassa kovido||<br />
					ariya-Dhamme suvinīto||<br />
					sappurisānaɱ dassāvī||<br />
					sappurisa-Dhammassa kovido||<br />
					sappurisa-Dhamme suvinīto||<br />
					na rūpaɱ attato samanupassati||<br />
					na rūpavantaɱ vā attānaɱ samanupassati||<br />
					na attani vā rūpaɱ samanupassati||<br />
					na rūpasmīɱ vā attānaɱ samanupassati.|| ||</p>

					<p class="f4">Na vedanaɱ attato samanupassati||<br />
					na vedanā-vantaɱ vā attānaɱ samanupassati||<br />
					na attani vā vedanaɱ samanupassati||<br />
					na vedanāya vā attānaɱ samanupassati;|| ||</p>

					<p class="f4">na saññaɱ attato samanupassati||<br />
					na saññā'vantaɱ vā attānaɱ samanupassati||<br />
					na attani vā saññaɱ samanupassati||<br />
					na saññāya vā attānaɱ samanupassati;|| ||</p>

					<p class="f4">na saɱkhāre attato samanupassati||<br />
					na saɱkhārāvantaɱ vā attānaɱ samanupassati||<br />
					na attani vā saɱkhāre samanupassati||<br />
					na sankhārasmiɱ vā attānaɱ samanupassati;|| ||</p>

					<p class="f4">na viññāṇaɱ attato samanupassati||<br />
					na viññāṇa-vantaɱ vā attānaɱ samanupassati||<br />
					na attani vā viññāṇaɱ samanupassati||<br />
					na viññāṇasmiɱ vā attānaɱ samanupassati.|| ||</p>

					<p class="f4">Evaɱ kho bhikkhu sakkāya-diṭṭhi na hotī" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Ko nu kho bhante, rūpassa assādo,||<br />
					ko ādīnavo,||<br />
					kiɱ nissaraṇaɱ,|| ||</p>

					<p class="f4">ko vedanā assādo,||<br />
					ko ādīnavo,||<br />
					kiɱ nissaraṇaɱ,|| ||</p>

					<p class="f4">ko saññāya assādo,||<br />
					ko ādīnavo,||<br />
					kiɱ nissaraṇaɱ,|| ||</p>

					<p class="f4">ko saɱkhārānaɱ assādo,||<br />
					ko ādīnavo,||<br />
					kiɱ nissaraṇaɱ,|| ||</p>

					<p class="f4">ko viññāṇassa assādo,||<br />
					ko ādīnavo,||<br />
					kiɱ nissaraṇan" ti?|| ||</p>

					<p class="f4">"Yaɱ kho bhikkhu, rūpaɱ paṭicca upajjati sukhaɱ somanassaɱ,||<br />
					ayaɱ rūpassa assādo.|| ||</p>

					<p class="f4">Yaɱ rūpaɱ aniccaɱ dukkhaɱ vipari-ṇāma-dhammaɱ,||<br />
					ayaɱ rūpassa ādīnavo.|| ||</p>

					<p class="f4">Yo rūpasmiɱ chanda-rāga-vinayo chanda-rāga-p-pahānaɱ,||<br />
					idaɱ rūpassa nissaraṇaɱ.|| ||</p>

					<p class="f4">Yaɱ vedanaɱ paṭicca uppajjati sukhaɱ somanassaɱ,||<br />
					ayaɱ vedanāya assādo.|| ||</p>

					<p class="f4">Yā vedanā aniccā dukkhā vipariṇāma-dhammā,||<br />
					ayaɱ vedanāya ādīnavo.|| ||</p>

					<p class="f4">Yo vedanāya chanda-rāga vinayo chanda-rāga-p-pahānaɱ,||<br />
					idaɱ vedanāya nissaraṇaɱ.|| ||</p>

					<p class="f4">Yaɱ <a id="pg103"><span class="f2 g"><b>[103]</b></span></a> saññaɱ paṭicca uppajjati sukhaɱ somanassaɱ,||<br />
					ayaɱ saññāya assādo.|| ||</p>

					<p class="f4">Yaɱ saññaɱ aniccaɱ dukkhaɱ vipari-ṇāma-dhammaɱ,||<br />
					ayaɱ saññāya ādīnavo.|| ||</p>

					<p class="f4">Yaɱ saññāya chanda-rāga vinayo chanda-rāga-p-pahānaɱ,||<br />
					idaɱ saññāya nissaraṇaɱ.|| ||</p>

					<p class="f4">Ye saɱkhārā paṭicca uppajjati sukhaɱ somanassaɱ,||<br />
					ayaɱ saɱkhārānaɱ assādo.|| ||</p>

					<p class="f4">Ye saɱkhārā aniccā dukkhā vipariṇāma-dhammā,||<br />
					ayaɱ saɱkhārānaɱ ādīnavo.|| ||</p>

					<p class="f4">Yo saɱkhāresu chanda-rāga vinayo chanda-rāga-p-pahānaɱ,||<br />
					idaɱ saɱkhārānaɱ nissaraṇaɱ.|| ||</p>

					<p class="f4">Yaɱ viññāṇaɱ paṭicca uppajjati sukhaɱ somanssaɱ,||<br />
					ayaɱ viññāṇassa assādo.|| ||</p>

					<p class="f4">Yaɱ viññāṇaɱ aniccaɱ dukkhaɱ vipari-ṇāma-dhammaɱ,||<br />
					ayaɱ viññāṇassa ādīnavo.|| ||</p>

					<p class="f4">Yo viññāṇasmiɱ chanda-rāga-vinayo chanda-rāga-p-pahānaɱ,||<br />
					idaɱ viññāṇassa nissaraṇan" ti.|| ||</p>

					<p class="ctr c">&#9632;</p>

					<p class="f4">Sādhu bhante' ti||<br />
					kho so bhikkhu Bhagavato bhāsitaɱ||<br />
					abhinan'ditvā anumo-ditvā||<br />
					Bhagavantaɱ uttariɱ pañhaɱ āpucchi.|| ||</p>

					<p class="f4">"Kathaɱ nu kho bhante, jānato||<br />
					kathaɱ passato||<br />
					imasmiɱ ca saviññāṇake kāye bahiddhā ca sabba nimittesu ahiŋkāramamiŋkāramān-ā-nusayā na honti?|| ||</p>

					<p class="f4">Yaɱ kiñci bhikkhu rūpaɱ atīt-ā-nāgata-paccuppannaɱ||<br />
					ajjhattaɱ vā bahiddha vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ rūpaɱ:|| ||</p>

					<p class="f4">"Netaɱ mama||<br />
					neso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā vedanā atītānāgata paccuppannā||<br />
					ajjhattaɱ vā bahiddha vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ vedanaɱ:|| ||</p>

					<p class="f4">"Netaɱ mama||<br />
					neso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci saññā atītānāgata paccuppannā||<br />
					ajjhattaɱ vā bahiddha vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saññaɱ:|| ||</p>

					<p class="f4">"Netaɱ mama||<br />
					neso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="f4">Ye keci saɱkhārā atītānāgata paccuppannā||<br />
					ajjhattaɱ vā bahiddha vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ sankhāraɱ:|| ||</p>

					<p class="f4">"Netaɱ mama||<br />
					neso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="f4">Yaɱ kiñci viññāṇaɱ atītānāgata paccuppannaɱ||<br />
					ajjhattaɱ vā bahiddha vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ sabbaɱ:|| ||</p>

					<p class="f4">"Netaɱ mama||<br />
					neso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="f4">Evaɱ kho bhikkhu, jānato||<br />
					kathaɱ passato||<br />
					imasmiɱ ca saviññāṇake kāye bahiddhā ca sabba nimittesu ahiŋkāramamiŋkāramān-ā-nusayā na honti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tena kho pana samayena aññatarassa bhikkhuno evaɱ cetaso parivitakko udapādi:|| ||</p>

					<p class="f4">"Iti kira bho rūpaɱ anattā,||<br />
					vedanā anattā,||<br />
					saññā anattā,||<br />
					saɱkhārā anattā,||<br />
					viññāṇaɱ anattā,||<br />
					anattakatāni kammāni kathamattānaɱ phusissantī" ti?"|| ||</p>

					<p class="f4">Atha kho Bhagavā tassa bhikkhuno cetasā ceto parivitakkamaññāya bhikkhu āmantesi:|| ||</p>

					<p class="f4">"ṭhānaɱ kho pan'etaɱ bhikkhave, vijjati:||<br />
					yaɱ idh'ekacco mogha-puriso avidvā avijjāgato taṇhādhigatena cetasā Satth-usāsanaɱ atidhāvitabbaɱ maññeyya:|| ||</p>

					<p class="f4">'Iti kira bho rūpaɱ anattā,||<br />
					vedanā anattā,||<br />
					saññā anattā,||<br />
					saɱkhārā anattā,||<br />
					viññāṇaɱ anattā,||<br />
					anattakatāni <a id="pg104"><span class="f2 g"><b>[104]</b></span></a> kammāni kathamattānaɱ phusissantī' ti?|| ||</p>

					<p class="f4">Paṭipucchāvinitā kho me tumhe bhikkhave,||<br />
					tatra tatra tesu tesu dhammesu.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."</p>

					<p class="f4">Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."</p>

					<p class="f4">Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."</p>

					<p class="f4">Saɱkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."</p>

					<p class="f4">Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."</p>

					<p class="f4">Tasmā ti ha bhikkhave, yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ rūpaɱ:||<br />
					'n'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ vedanaɱ:||<br />
					'n'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ saññāṇaɱ:||<br />
					'n'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Ye keci saɱkhārā atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ sankhārānaɱ:||<br />
					'n'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ viññāṇaɱ:||<br />
					'n'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.</p>

					<p class="f4">Evaɱ passaɱ bhikkhave, sutavā ariya-sāvako||<br />
					rūpasmim pi nibbindati||<br />
					vedanāya pi nibbindati||<br />
					saññāya pi nibbindati||<br />
					saɱkhāresu pi nibbindati||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>

					<p class="f4 ctr">Khajjanīya vaggo tatiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
