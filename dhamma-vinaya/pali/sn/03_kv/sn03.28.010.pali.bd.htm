<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.28.10. A female wandering ascetic questions Sāriputta about his attitude as he eats. Sāriputta turns this into a lesson on Dhamma." />
<title>SN 3.28.10: Suci-mukhi Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					28. Sāriputta Saɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_28_sariputtasamyutta.htm#p10">Sutta 10</a></h4>

					<h1>Sūci-mukhī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.28.010.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto Rājagahe viharati vephavane kālandakanivāpe.|| ||</p>

					<p class="f4">Atha kho āyasmā Sāriputto pubbaṇha-samayaɱ nivāsetvā patta-cīvaram ādāya Rājagahaɱ piṇḍāya pāvisi.|| ||</p>

					<p class="f4">Rājagahe sapadānaɱ piṇḍāya caritvā taɱ piṇḍa-pātaɱ aññataraɱ kuḍḍamulaɱ nissāya bhuñjati.|| ||</p>

					<p class="f4">Atha kho Sūci-mukhi paribbājikā yen'āyasmā Sāriputto ten'upasankami.|| ||</p>

					<p class="f4">Upasaɱkamitvā āyasmantaɱ Sāriputtaɱ etad avoca:|| ||</p>

					<p class="f4">"Kiɱ nu kho samaṇa,||<br />
					adho-mukho bhuñajasī" ti?|| ||</p>

					<p class="f4">"Na khvāhaɱ bhagini,||<br />
					adho-mukho bhuñjāmī" ti?|| ||</p>

					<p class="f4">"Tena hi samaṇa,||<br />
					uddhaɱmukho bhuñjasī" ti?|| ||</p>

					<p class="f4">"Na khvāhaɱ bhagini,||<br />
					uddhaɱ mukho bhuñjāmi" ti?|| ||</p>

					<p class="f4"><a id="pg239"><span class="f2 g"><b>[239]</b></span></a> "Tena hi samaṇa,||<br />
					disāmukho bhuñjasi" ti?|| ||</p>

					<p class="f4">"Na khvāhaɱ bhagini,||<br />
					disāmukho bhuñjāmi" ti.|| ||</p>

					<p class="f4">"Tena hi samaṇa,||<br />
					vidisāmukho bhuñjasi" ti?|| ||</p>

					<p class="f4">"Na khvāhaɱ bhagini,||<br />
					vidisāmukho bhuñjāmi" ti.|| ||</p>

					<p class="f4">"Kiɱ nu samaṇa,||<br />
					'adho-mukho bhuñjasi' ti||<br />
					iti puṭṭho samāno||<br />
					'na khvāhaɱ bhagini, adho-mukho bhuñjāmī' ti vadesi.|| ||</p>

					<p class="f4">'Tena hi samaṇa,||<br />
					'uddhaɱ mukho bhuñjasi' ti||<br />
					iti puṭṭho samāno||<br />
					'na khvāhaɱ bhagini, uddhaɱmukho bhuñjāmi' ti vadesi.|| ||</p>

					<p class="f4">'Tena hi samaṇa,||<br />
					'disāmukho bhuñjasi' ti||<br />
					iti puṭṭho samāno||<br />
					'na khvāhaɱ bhagini, disāmukho bhuñjāmī' ti vadesi.|| ||</p>

					<p class="f4">'Tena hi samaṇa,||<br />
					vidisāmukho bhuñjasi' ti||<br />
					iti puṭṭho samāno||<br />
					'na khvāhaɱ bhagini, vidisāmukho bhuñjami' ti vadesi.|| ||</p>

					<p class="f4">Kathañ carahi samaṇa, bhuñjasī" ti?|| ||</p>

					<p class="f4">"Ye hi keci bhagini,||<br />
					samaṇa-brāhmaṇā vatthu-vijjātiracchāna-vijjāya micchā ājīvena jīvikaɱ kappenti,||<br />
					ime vuccanti bhagini,||<br />
					samaṇa-brāhmaṇā 'adho-mukhā bhuñjantī' ti.|| ||</p>

					<p class="f4">Ye hi keci bhagini,||<br />
					samaṇa-brāhmaṇā nakkhatta-vijjātiracchāna-vijjāya micchā ājīvena jīvikaɱ kappenti,||<br />
					ime vuccanti bhagini,||<br />
					samaṇa-brāhmaṇā 'uddhaɱmukhā bhuñjantī' ti.|| ||</p>

					<p class="f4">Ye hi keci bhagini,||<br />
					samaṇa-brāhmaṇā dūteyyapahinagamanānuyogā micchā ājīvena jīvikaɱ kappenti,||<br />
					ime vuccanti bhagini,||<br />
					samaṇa-brāhmaṇā 'disāmukhā bhuñjantī' ti.|| ||</p>

					<p class="f4">Ye hi keci bhagini,||<br />
					samaṇa-brāhmaṇā aɱgavijjātiracchāna-vijjāya micchā ājīvena jīvikaɱ kappenti,||<br />
					ime vuccanti bhagini,||<br />
					samaṇa-brāhmaṇā 'vidisāmukhā bhuñjantī' ti.|| ||</p>

					<p class="f4">So khvāhaɱ bhagini,||<br />
					na vatthu-vijjātiracchāna-vijjāya micchā ājīvena jīvikaɱ kappemi;||<br />
					na nakkattavijjātiracchāna-vijjāya micchā ājīvena jīvikaɱ kappemi;||<br />
					na dūteyyapahīnagamanānuyogā micchā ājīvena jīvikaɱ kappemi;||<br />
					na aɱgavijjātiracchāna-vijjāya micchā ājīvena jīvikaɱ kappemi.|| ||</p>

					<p class="f4">Dhammena bhikkhaɱ pariyesāmi,||<br />
					dhammena bhikkhaɱ pariyesitvā bhuñjāmi" ti.|| ||</p>

					<p class="f4"><a id="pg240"><span class="f2 g"><b>[240]</b></span></a> Atha kho Sūci-mukhi paribbājikā Rājagahe rathiyāya rathiyaɱ siɱghāṭakena sīɱghāṭakaɱ upasankamitvā evamārocesi:|| ||</p>

					<p class="f4">"Dhammikaɱ samaṇā Sakya-puttiyā āhāraɱ āhārenti,||<br />
					anavajjaɱ samaṇā Sakya-puttiyā āhāraɱ āhārenti,||<br />
					detha samaṇānaɱ Sakya-puttiyānaɱ piṇḍan" ti.|| ||</p>

					<p class="f4 ctr">Sāriputtavaggo paṭhamo.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>