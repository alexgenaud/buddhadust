<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.28.10. A female wandering ascetic questions Sāriputta about his attitude as he eats. Sāriputta turns this into a lesson on Dhamma." />
<title>SN 3.28.10: Sūci-Mukhī Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					28. Sāriputta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_28_sariputtasamyutta.htm#p10">Sutta 10</a></h4>

					<h1>Sūci-Mukhī Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg238"><span class="f2 g"><b>[238]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.28.010.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto Rājagahe viharati vephavane kālandakanivāpe.|| ||</p>

					<p class="f4">Atha kho āyasmā Sāriputto pubbaṇha-samayaṃ nivāsetvā patta-cīvaram ādāya Rājagahaṃ piṇḍāya pāvisi.|| ||</p>

					<p class="f4">Rājagahe sapadānaṃ piṇḍāya caritvā taṃ piṇḍa-pātaṃ aññataraṃ kuḍḍamulaṃ nissāya bhuñjati.|| ||</p>

					<p class="f4">Atha kho Sūci-mukhi paribbājikā yen'āyasmā Sāriputto ten'upasaṇkami.|| ||</p>

					<p class="f4">Upasaṃkamitvā āyasmantaṃ Sāriputtaṃ etad avoca:|| ||</p>

					<p class="f4">"Kiṃ nu kho samaṇa,||<br />
					adho-mukho bhuñajasī" ti?|| ||</p>

					<p class="f4">"Na khv'āhaṃ bhagini,||<br />
					adho-mukho bhuñjāmī" ti.|| ||</p>

					<p class="f4">"Tena hi samaṇa,||<br />
					uddhaṃ-mukho bhuñjasī" ti?|| ||</p>

					<p class="f4">"Na khv'āhaṃ bhagini,||<br />
					uddhaṃ-mukho bhuñjāmi" ti.|| ||</p>

					<p class="f4"><a id="pg239"><span class="f2 g"><b>[239]</b></span></a> "Tena hi samaṇa,||<br />
					disā-mukho bhuñjasi" ti?|| ||</p>

					<p class="f4">"Na khv'āhaṃ bhagini,||<br />
					disā-mukho bhuñjāmi" ti.|| ||</p>

					<p class="f4">"Tena hi samaṇa,||<br />
					vidisā-mukho bhuñjasi" ti?|| ||</p>

					<p class="f4">"Na khv'āhaṃ bhagini,||<br />
					vidisā-mukho bhuñjāmi" ti.|| ||</p>

					<p class="f4">"Kiṃ nu samaṇa,||<br />
					'adho-mukho bhuñjasi' ti||<br />
					iti puṭṭho samāno||<br />
					'na khv'āhaṃ bhagini,||<br />
					adho-mukho bhuñjāmī' ti vadesi.|| ||</p>

					<p class="f4">'Tena hi samaṇa,||<br />
					'uddhaṃ mukho bhuñjasi' ti||<br />
					iti puṭṭho samāno||<br />
					'na khv'āhaṃ bhagini,||<br />
					uddhaṃ-mukho bhuñjāmi' ti vadesi.|| ||</p>

					<p class="f4">'Tena hi samaṇa,||<br />
					'disā-mukho bhuñjasi' ti||<br />
					iti puṭṭho samāno||<br />
					'na khv'āhaṃ bhagini,||<br />
					disā-mukho bhuñjāmī' ti vadesi.|| ||</p>

					<p class="f4">'Tena hi samaṇa,||<br />
					vidisā-mukho bhuñjasi' ti||<br />
					iti puṭṭho samāno||<br />
					'na khv'āhaṃ bhagini,||<br />
					vidisā-mukho bhuñjami' ti vadesi.|| ||</p>

					<p class="f4">Kathañ carahi samaṇa, bhuñjasī" ti?|| ||</p>

					<p class="f4">"Ye hi keci bhagini,||<br />
					samaṇa-brāhmaṇā vatthu-vijjā-tiracchāna-vijjāya micchā ājīvena jīvikaṃ kappenti,||<br />
					ime vuccanti bhagini,||<br />
					samaṇa-brāhmaṇā 'adho-mukhā bhuñjantī' ti.|| ||</p>

					<p class="f4">Ye hi keci bhagini,||<br />
					samaṇa-brāhmaṇā nakkhatta-vijjā-tiracchāna-vijjāya micchā ājīvena jīvikaṃ kappenti,||<br />
					ime vuccanti bhagini,||<br />
					samaṇa-brāhmaṇā 'uddhaṃ-mukhā bhuñjantī' ti.|| ||</p>

					<p class="f4">Ye hi keci bhagini,||<br />
					samaṇa-brāhmaṇā dūteyya-pahīṇa-gaman-ā-nuyogā micchā ājīvena jīvikaṃ kappenti,||<br />
					ime vuccanti bhagini,||<br />
					samaṇa-brāhmaṇā 'disā-mukhā bhuñjantī' ti.|| ||</p>

					<p class="f4">Ye hi keci bhagini,||<br />
					samaṇa-brāhmaṇā aṇga-vijjā-tiracchāna-vijjāya micchā ājīvena jīvikaṃ kappenti,||<br />
					ime vuccanti bhagini,||<br />
					samaṇa-brāhmaṇā 'vidisā-mukhā bhuñjantī' ti.|| ||</p>

					<p class="f4">So khv'āhaṃ bhagini,||<br />
					na vatthu-vijjā-tiracchāna-vijjāya micchā ājīvena jīvikaṃ kappemi;||<br />
					na nakkattavijjā-tiracchāna-vijjāya micchā ājīvena jīvikaṃ kappemi;||<br />
					na dūteyya-pahīṇa-gaman-ā-nuyogā micchā ājīvena jīvikaṃ kappemi;||<br />
					na aṇga-vijjā-tiracchāna-vijjāya micchā ājīvena jīvikaṃ kappemi.|| ||</p>

					<p class="f4">Dhammena bhikkhaṃ pariyesāmi,||<br />
					dhammena bhikkhaṃ pariyesitvā bhuñjāmi" ti.|| ||</p>

					<p class="f4"><a id="pg240"><span class="f2 g"><b>[240]</b></span></a> Atha kho Sūci-mukhi paribbājikā Rājagahe rathiyāya rathiyaṃ siṃghāṭakena sīṃghāṭakaṃ upasaṇkamitvā evam ārocesi:|| ||</p>

					<p class="f4">"Dhammikaṃ samaṇā Sakya-puttiyā āhāraṃ āhārenti,||<br />
					anavajjaṃ samaṇā Sakya-puttiyā āhāraṃ āhārenti,||<br />
					detha samaṇānaṃ Sakya-puttiyānaṃ piṇḍan" ti.|| ||</p>

					<p class="ctr">Sāriputta Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>