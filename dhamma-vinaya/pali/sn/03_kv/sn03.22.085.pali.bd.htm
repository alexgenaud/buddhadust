<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.85. Sāriputta disuades Yamaka from the view that after death the individual is annihilated." />
<title>SN 3 22 85: Yamaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					9. Thera Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p85">Sutta 85</a></h4>

					<h1>Yamaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg109"><span class="f2 g"><b>[109]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-15.htm#p85.1">wrrn</a>][<a href="../../../../dhamma-vinaya/pts/sn/03_kv/sn03.22.085.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.085.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.085.bodh.wp.htm#p1">bodh</a>][<a href="../../../../dhamma-vinaya/bd/sn/03_kv/sn03.22.085.olds.bd.htm#p1">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Sāriputto Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena Yamakassa nāma bhikkhuno||<br />
					eva-rūpaṃ pāpakaṃ diṭṭhi-gataṃ uppannaṃ hoti:|| ||</p>

					<p class="f4">"Tath'āhaṃ Bhagavatā Dhammaṃ desitaṃ ājānāmi:|| ||</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā" ti.|| ||</p>

					<p class="f4">3. Assosuṃ kho sambahulā bhikkhu Yamakassa kira nāma bhikkhuno||<br />
					eva-rūpaṃ pāpakaṃ diṭṭhi-gataṃ uppannaṃ hoti:</p>

					<p class="f4">"Tath'āhaṃ Bhagavatā Dhammaṃ desitaṃ ājānāmi:</p>

					<p class="f4">Yathā khīṇ'āsavo bhikkhū kāyassa bhedā ucchijjati vinassati||<br />
					na hoti param maraṇā" ti.|| ||</p>

					<p class="f4">4. Atha kho te bhikkhu yen'āyasmā Yamako ten'upasaṇkamiṃsu.|| ||</p>

					<p class="f4">Upasaṃkamitvā āyasmatā yamakena saddhiṃ sammodiṃsu.|| ||</p>

					<p class="f4">Sammodaniyaṃ kathaṃ sārāṇiyaṃ vitisāretvā eka-m-antaṃ nisīdiṃsu.|| ||</p>

					<p class="f4">5. Eka-m-antaṃ nisinnā kho||<br />
					te bhikkhū āyasmantaṃ Yamakaṃ etad avocuṃ:|| ||</p>

					<p class="f4">"Saccaṃ kira te āvuso Yamaka,||<br />
					eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">'Tath'āhaṃ <a id="pg110"><span class="f2 g"><b>[110]</b></span></a> Bhagavatā Dhammaṃ desitaṃ ājānāmi:|| ||</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati na hoti param maraṇā'" ti?|| ||</p>

					<p class="f4">6. "Evaṃ kho haṃ āvuso||<br />
					Bhagavatā Dhammaṃ desitaṃ ājānāmi:</p>

					<p class="f4">'Yathā khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā" ti.|| ||</p>

					<p class="f4">7. "Mā āvuso Yamaka evaṃ avaca,||<br />
					Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
				   na hi Bhagavā evaṃ vadeyya:</p>

					<p class="f4">'Khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā'" ti.|| ||</p>

					<p class="f4">8. Evam pi kho āyasmā Yamako tehi bhikkhūhi vuccamāno tath'eva taṃ pāpakaṃ diṭṭhagataṃ thāmasā parāmassa abhinivissa voharati:|| ||</p>

					<p class="f4">"Tath'āhaṃ Bhagavatā Dhammaṃ desitaṃ ājānāmi:</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā ti."|| ||</p>

					<p class="f4">9. Yato kho te bhikkhū nāsakkhiṃsu||<br />
					āyasmantaṃ Yamakaṃ etasmā pāpakā diṭṭhi-gatā vivecetuṃ.|| ||</p>

					<p class="f4">Atha kho te bhikkhū uṭṭhāy āsanā yen'āyasmā Sāriputto ten'upasaṇkamiṃsu.|| ||</p>

					<p class="f4">Upasaṇkamitvā āyasmantaṃ Sāriputtaṃ etad avocuṃ:|| ||</p>

					<p class="f4">"Yamakassa nāma āvuso Sāriputta, bhikkhuno eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">'Tathā'haṃ Bhagavatā Dhammaṃ desitaṃ ājānāmi:|| ||</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati na hoti param maraṇā' ti.|| ||</p>

					<p class="f4">Sādh'āyasmā Sāriputto yena Yamako bhikkhu ten'upasaṇkamatu anukampaṃ upādāyā" ti.|| ||</p>

					<p class="f4">10. Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">11. Atha kho āyasmā Sāriputto sāyaṇha-samayaṃ paṭisallānā vuṭṭhito yen'āyasmā Yamako ten'upasaṇkami.|| ||</p>

					<p class="f4">Upasaṇkamitvā āyasmatā yamakena saddhiṃ sammodi||<br />
					sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi,|| ||</p>

					<p class="f4">12. Eka-m-antaṃ nisinno kho āyasmā Sāriputto āyasmantaṃ Yamakaṃ etad avoca:|| ||</p>

					<p class="f4">"Saccaṃ kira te āvuso Yamaka,||<br />
					eva-rūpaṃ pāpakaṃ diṭṭhi-gataṃ uppannaṃ?|| ||</p>

					<p class="f4">'Tath'āhaṃ Bhagavatā Dhammaṃ desitaṃ ājānāmi,||<br />
					yathā <a id="pg111"><span class="f2 g"><b>[111]</b></span></a> khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā'" ti?|| ||</p>

					<p class="f4">13. "Evaṃ khv'āhaṃ āvuso,||<br />
					Bhagavatā Dhammaṃ desitaṃ ājānāmi:|| ||</p>

					<p class="f4">'Yathā khīṇ'āsavo bhikkhu kāyassa bhedā ucchijjati vinassati na hoti param maraṇā'" ti.|| ||</p>

					<p class="f4">14. "Taṃ kiṃ maññasi Āvuso, Yamaka||<br />
					rūpa niccaṃ vā aniccaṃ vā?|| ||</p>

					<p class="f4">"Aniccaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ āvuso" ti.|| ||</p>

					<p class="f4">Yaṃ panāniccaṃ||<br />
					dukkhaṃ||<br />
					vipariṇāma-Dhammaṃ||<br />
					kallannu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaṃ āvuso."|| ||</p>

					<p class="f4">15. "Taṃ kiṃ maññasi Āvuso, Yamaka||<br />
					vedanā niccaṃ vā aniccaṃ vā" ri?|| ||</p>

					<p class="f4">"Aniccaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ||<br />
					vipariṇāma-Dhammaṃ||<br />
					kallannu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">16. "Taṃ kiṃ maññasi Āvuso, Yamaka||<br />
					saññā niccaṃ vā aniccaṃ vā" ti?|| ||</p>

					<p class="f4">"Aniccaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ||<br />
					vipariṇāma-Dhammaṃ||<br />
					kallannu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">17. "Taṃ kiṃ maññasi Āvuso, Yamaka||<br />
					saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ||<br />
					vipariṇāma-Dhammaṃ||<br />
					kallannu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">18. "Taṃ kiṃ maññasi Āvuso, Yamaka||<br />
					viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ āvuso" ti.|| ||</p>

					<p class="f4">"Yaṃ panāniccaṃ||<br />
					dukkhaṃ||<br />
					vipariṇāma-Dhammaṃ||<br />
					kallannu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">19. Tasmātiha āvuso Yamaka,||<br />
					yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā||<br />
					yaṃ dūre santike vā||<br />
					sabbaṃ rūpaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā||<br />
					yaṃ dūre santike vā||<br />
					sabbaṃvedanaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā||<br />
					yaṃ dūre santike vā||<br />
					sabbaṃ saññaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Ye keci saṇkhārā atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā||<br />
					yaṃ dūre santike vā||<br />
					sabbaṃ saṇkhāraṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā||<br />
					bahiddhā vā||<br />
					oḷārikaṃ vā||<br />
					sukhumaṃ vā||<br />
					hīnaṃ vā||<br />
					paṇītaṃ vā||<br />
					yaṃ dūre santike vā||<br />
					sabbaṃ viññāṇaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">20. Evaṃ passaṃ āvuso, Yamaka||<br />
					sutavā ariya-sāvako||<br />
					rūpasmim pi nibbindati||<br />
					vedanāya pi nibbindati||<br />
					saññāya pi nibbindati||<br />
					saṇkhāresu pi nibbindati||<br />
					viññāṇasmim pi nibbindati.|| ||</p>

					<p class="f4">Nibbindaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ 'vimuttami' ti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					Vusitaṃ Brahma-cariyaṃ,||<br />
					Kataṃ karaṇīyaṃ nāparaṃ,||<br />
					itthattāyā' ti pajānātī ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">21. "Taṃ kiṃ maññasi āvuso Yamaka,||<br />
					'rūpaṃ Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Vedanā Tathāgato' ti||<br />
					samanupassasī" ti??|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Saññā Tathāgato' ti||<br />
					samanupassasī" ti??|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Saṇkhāre Tathāgato' ti||<br />
					samanupassasī" ti??|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Viññāṇaṃ Tathāgato' ti||<br />
					samanupassasī" ti??|| ||</p>

					<p class="f4">"No h'etaṃ āvuso" ti.|| ||</p>

					<p class="ctr c">&#9632;</p>

					<p class="f4">27. "Taṃ kiṃ maññasi āvuso Yamaka,||<br />
					'rūpasmiṃ Tathāgato' ti samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Aññatra rūpā Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Taṃ kiṃ maññasi āvuso Yamaka,||<br />
					'vedanāya Tathāgato' ti samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Aññatra vedanāya Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Taṃ kiṃ maññasi āvuso Yamaka,||<br />
					'saññāya Tathāgato' ti samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Aññatra saññāya Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Taṃ kiṃ maññasi āvuso Yamaka,||<br />
					'saṇkhāresu Tathāgato' ti samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Aññatra saṇkhārehi Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Taṃ kiṃ maññasi āvuso Yamaka,||<br />
					'viññāṇasmiṃ Tathāgato' ti samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"'Aññatra viññāṇā Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="ctr c">&#9632;</p>

					<p class="f4"><a id="pg112"><span class="f2 g"><b>[112]</b></span></a> 33. "Taṃ kiṃ maññasi āvuso Yamaka,||<br />
					ayaṃ so arūpī||<br />
					avedano||<br />
					asaññī||<br />
					asaṇkhāro||<br />
					aviññāṇo Tathāgato' ti||<br />
					samanupassī" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="ctr c">&#9632;</p>

					<p class="f4">34. "Ettha ca te āvuso Yamaka||<br />
					diṭṭhe'va dhamme saccato thetato Tathāgate anupalabbhiyamāne||<br />
					kallaṃ nu te taṃ veyyākaraṇaṃ||<br />
					"Tath'āhaṃ Bhagavatā Dhammaṃ desitaṃ ājānāmi:||<br />
					yathā khīṇ'āsavo bhikkhu kāyassa bhedā ucchijjati vinassati na hoti param maraṇā" ti?|| ||</p>

					<p class="f4">35. "Ahu kho me taṃ āvuso Sariputta,||<br />
					pubbe aviddasuno pāpakaṃ diṭṭhī-gataṃ||<br />
					idaña ca pana me āyasamato Sāriputtassa Dhamma-desanaṃ sutvā tañe ca pāpakaṃ diṭṭhi-gataṃ pahīnaṃ,||<br />
					dhammo ca me abhisameto" ti.|| ||</p>

					<p class="ctr c">&#9632;</p>

					<p class="f4">36. "Sace taṃ āvuso Yamaka,||<br />
					evaṃ puccheyyuṃ:|| ||</p>

					<p class="f4">'Yo so Āvuso Yamaka,||<br />
					bhikkhu arahaṃ khīṇ'āsavo||<br />
					so kāyassa bhedā param maraṇā?'||<br />
					kiṃ hoti' ti?|| ||</p>

					<p class="f4">Evaṃ puṭṭho tvaṃ āvuso Yamaka,||<br />
					kinti khyākareyyasī" ti?|| ||</p>

					<p class="f4">37. "Sace maṃ āvuvesā evaṃ puccheyyuṃ:|| ||</p>

					<p class="f4">'Yo so Āvuso Yamaka,||<br />
					bhikkhu arahaṃ khīṇ'āsavo||<br />
					so kāyassa bhedā param maraṇā?'||<br />
					kiṃ hoti' ti?|| ||</p>

					<p class="f4">Evaṃ puṭṭho'haṃ āvuso,||<br />
					evaṃ khyākareyyaṃ:|| ||</p>

					<p class="f4">'Rūpaṃ kho āvuso aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ taṃ niruddhaṃ||<br />
					taṃ attha-gataṃ.</p>

					<p class="f4">Vedanā kho āvuso aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ taṃ niruddhaṃ||<br />
					taṃ attha-gataṃ.</p>

					<p class="f4">Saññā kho āvuso aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ taṃ niruddhaṃ||<br />
					taṃ attha-gataṃ.</p>

					<p class="f4">Saṇkhārā kho āvuso aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ taṃ niruddhaṃ||<br />
					taṃ attha-gataṃ.</p>

					<p class="f4">Viññāṇa kho āvuso aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ taṃ niruddhaṃ||<br />
					taṃ attha-gataṃ.'</p>

					<p class="f4">Evaṃ puṭṭho'haṃ āvuso,||<br />
					evaṃ khyākareyyan" ti.|| ||</p>

					<p class="ctr c">&#9632;</p>

					<p class="f4">38. Sādhu sādhu āvuso Yamaka.|| ||</p>

					<p class="f4">Tena h'āvuso Yamaka, upaman te karissāmi etass'eva atthassa bhiyyosomattāya ñāṇāya.|| ||</p>

					<p class="f4">39. Seyyathā pi āvuso Yamaka,||<br />
					gahapati vā||<br />
					gahapati-putto vā||<br />
					aḍḍho maha-d-dhano mahā-bhogo,||<br />
					so ca ārakkha-sampanno||<br />
					tassa koci-d-eva puriso uppajjeyya||<br />
					anatthakāmo||<br />
					ahitakāmo||<br />
					ayoga-k-khemakāmo||<br />
					jīvitā voropetukāmo,||<br />
					tassa <a id="pg113"><span class="f2 g"><b>[113]</b></span></a> evam assa:|| ||</p>

					<p class="f4">'Ayaṃ kho gahapati vā||<br />
					gahapati-putto vā||<br />
					aḍḍho maha-d-dhano mahā-bhogo,||<br />
					so ca ārakkha-sampanno||<br />
					nāyaṃ sukaro pasayha jīvitā voropetuṃ,||<br />
					yaṃ nunāhaṃ anupakhajja jīvitā voropeyyan' ti.|| ||</p>

					<p class="f4">So taṃ gahapatiṃ vā||<br />
					gahapati-puttaṃ vā||<br />
					upasaṇkamitvā evaṃ vadeyya:|| ||</p>

					<p class="f4">'Upaṭṭhaheyyaṃ taṃ bhante' ti.|| ||</p>

					<p class="f4">Tam enaṃ so gahapati vā||<br />
					gahapati putto vā||<br />
					upaṭṭhāpeyya,||<br />
					so upaṭṭhaheyya pubb'uṭṭhāyi pacchātipāti||<br />
					kiṃ kārapaṭissāvi manāpacāri piyavādi.|| ||</p>

					<p class="f4">Tassa so gahapati vā||<br />
					gahapati-putto vā||<br />
					mittato pi naṃ daheyya.|| ||</p>

					<p class="f4">Suhajjato pi naṃ daheyya tasmiñ ca vissāsaṃ āpajjeyya,||<br />
					yadā kho āvuso tassa purisassa evam assa:|| ||</p>

					<p class="f4">'Saṃvissaṭṭho kho myāyaṃ gahapati vā||<br />
					gahapati-putto vā' ti.|| ||</p>

					<p class="f4">Atha naṃ raho-gataṃ viditvā tiṇhena satthena jīvitā voropeyya.|| ||</p>

					<p class="f4">40. Taṃ kiṃ maññasi āvuso Yamaka?|| ||</p>

					<p class="f4">Yadā pi so puriso amuṃ gahapatiṃ vā||<br />
					gahapati-puttaṃ vā||<br />
					upasaṇkamitvā evam āha:|| ||</p>

					<p class="f4">'Upaṭṭhaheyyaṃ taṃ bhante' ti,||<br />
					tadā pi so vadhakova,||<br />
					vadhakaña ca pana santaṃ na aññāsi.|| ||</p>

					<p class="f4">'Vadhako me' ti.|| ||</p>

					<p class="f4">Yadā pi so upaṭṭhāti pubb'uṭṭhāyi pacchā-nipāti kiṃkārapaṭissāvī manānapacāri piyavādi.|| ||</p>

					<p class="f4">Tadā pi so vadhakova, vadhakañaca pana santaṃ na aññāsi.|| ||</p>

					<p class="f4">"Vadhako me" ti.|| ||</p>

					<p class="f4">Yadā pi naṃ raho-gataṃ viditvā tiṇhena satthena jīvitāvoropeti.|| ||</p>

					<p class="f4">Tadā pi so vadhakova, vadhakañaca pana santaṃ na aññāsi.|| ||</p>

					<p class="f4">"Vadhako me' ti.|| ||</p>

					<p class="f4">"Evam āvuso" ti.|| ||</p>

					<p class="f4">43. Evam eva kho āvuso a-s-sutavā puthujjano||<br />
					ariyānaṃ adassāvī||<br />
					ariya-Dhammassa akovido||<br />
					ariya-Dhamme avinīto,||<br />
					sappurisānaṃ adassāvī||<br />
					sappurisa-Dhammassa akovido||<br />
					sappurisa-Dhamme avinīto,||<br />
					rūpaṃ attato samanupsati,||<br />
					rūpavantaṃ vā attāṇaṃ||<br />
					attani vā rūpaṃ,||<br />
					rūpasmiṃ vā attāṇaṃ.|| ||</p>

					<p class="f4">Vedanaṃ attato samanupsati,||<br />
					vedanā-vantaṃ vā attāṇaṃ||<br />
					attani vā vedanaṃ,||<br />
					vedanāya vā attāṇaṃ.|| ||</p>

					<p class="f4">Saññaṃ attato samanupsati,||<br />
					sañña-vantaṃ vā attāṇaṃ||<br />
					attani vā saññaṃ,||<br />
					saññāya vā attāṇaṃ.|| ||</p>

					<p class="f4">Saṇkhāre attato samanupsati,||<br />
					saṇkhārā-vantaṃ vā attāṇaṃ||<br />
					attani vā saṇkhārāṃ,||<br />
					saṇkhāresu vā attāṇaṃ.|| ||</p>

					<p class="f4">Viññāṇaṃ <a id="pg114"><span class="f2 g"><b>[114]</b></span></a> attato samanupsati,||<br />
					viññāṇa-vantaṃ vā attāṇaṃ||<br />
					attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="ctr c">&#9632;</p>

					<p class="f4">44. So aniccaṃ rūpaṃ||<br />
					'aniccaṃ rūpan' ti||<br />
					yathā-bhūtaṃ na-p-pajānāti.|| ||</p>

					<p class="f4">Aniccaṃ vedanaṃ||<br />
					'aniccā vedanā' ti||<br />
					yathā-bhūtaṃ na-p-pajānāti.|| ||</p>

					<p class="f4">Aniccaṃ saññaṃ||<br />
					'aniccā saññā' ti||<br />
					yathā-bhūtaṃ na-p-pajānāti.|| ||</p>

					<p class="f4">Anicce saṇkhāre||<br />
					'aniccā saṇkhārā' ti||<br />
					yathā-bhūtaṃ na-p-pajānāti.|| ||</p>

					<p class="f4">Aniccaṃ viññāṇaṃ||<br />
					'aniccaṃ viññāṇan' ti||<br />
					yathā-bhūtaṃ na-p-pajānāti.|| ||</p>

					<p class="ctr c">&#9632;</p>

					<p class="f4">45. Dukkhaṃ rūpaṃ||<br />
					'dukkhaṃ rūpan' ti||<br />
					yathā-bhūtaṃ na-p-pajānāti.|| ||</p>

					<p class="f4">Dukkhaṃ vedanaṃ||<br />
					'dukkhaṃ vedanāt' ti||<br />
					yathā-bhūtaṃ na-p-pajānāti.|| ||</p>

					<p class="f4">Dukkhaṃ saññā||<br />
					'dukkhaṃ saññāt' ti||<br />
					yathā-bhūtaṃ na-p-pajānāti.|| ||</p>

					<p class="f4">Dukkhaṃ saṇkhāre||<br />
					'dukkhaṃ saṇkhāret' ti||<br />
					yathā-bhūtaṃ na-p-pajānāti.|| ||</p>

					<p class="f4">Dukkhaṃ viññāṇaṃ||<br />
					'dukkhaṃ viññāṇat' ti||<br />
					yathā-bhūtaṃ na-p-pajānāti.|| ||</p>

					<p class="ctr c">&#9632;</p>

					<p class="f4">46. Anattaṃ rūpaṃ||<br />
					'anattā rūpan' ti||<br />
					yathā-bhūtaṃ na-p-pajānāti.|| ||</p>

					<p class="f4">Anattaṃ vedanaṃ||<br />
					'anattā vedanā' ti||<br />
					yathā-bhūtaṃ na-p-pajānāti.|| ||</p>

					<p class="f4">Anattaṃ saññaṃ||<br />
					'anattā saññāya' ti||<br />
					yathā-bhūtaṃ na-p-pajānāti.|| ||</p>

					<p class="f4">Anatte saṇkhāre||<br />
					'anattā saṇkhārā' ti||<br />
					yathā-bhūtaṃ na-p-pajānāti.|| ||</p>

					<p class="f4">Anattaṃ viññāṇaṃ||<br />
					'Anantaṃ viññāṇan' ti||<br />
					yathā-bhūtaṃ na-p-pajānāti.|| ||</p>

					<p class="ctr c">&#9632;</p>

					<p class="f4">47. Saṃkhataṃ rūpaṃ||<br />
					'saṇkhataṃ rūpan' ti||<br />
					yathā-bhūtaṃ na-p-pajānāti.|| ||</p>

					<p class="f4">Saṇkhataṃ vedanaṃ||<br />
					'saṇkhatā vedanā' ti||<br />
					yathā-bhūtaṃ na-p-pajānāti.|| ||</p>

					<p class="f4">Saṇkhataṃ saññaṃ||<br />
					'saṇkhatā saññāya' ti||<br />
					yathā-bhūtaṃ na-p-pajānāti.|| ||</p>

					<p class="f4">Saṃkhate saṇkhāre||<br />
					'saṇkhatā saṇkhārā' ti||<br />
					yathā-bhūtaṃ na-p-pajānāti.|| ||</p>

					<p class="f4">Saṇkhataṃ viññāṇaṃ||<br />
					'saṇkhataṃ viññāṇan' ti||<br />
					yathā-bhūtaṃ na-p-pajānāti.|| ||</p>

					<p class="ctr c">&#9632;</p>

					<p class="f4">48. Vadhakaṃ rūpaṃ||<br />
					'vadhakaṃ rūpan' ti||<br />
					yathā-bhūtaṃ na-p-pajānāti.|| ||</p>

					<p class="f4">Vadhakaṃ vedanaṃ||<br />
					'vadhakā vedanā' ti||<br />
					yathā-bhūtaṃ na-p-pajānāti.|| ||</p>

					<p class="f4">Vadhakaṃ saññaṃ||<br />
					'vadhakā saññāya' ti||<br />
					yathā-bhūtaṃ na-p-pajānāti.|| ||</p>

					<p class="f4">Vadhake saṇkhāre||<br />
					'saṇkhatā saṇkhārā' ti||<br />
					yathā-bhūtaṃ na-p-pajānāti.|| ||</p>

					<p class="f4">Vadhakaṃ viññāṇaṃ||<br />
					'vadhakaṃ viññāṇan' ti||<br />
					yathā-bhūtaṃ na-p-pajānāti.|| ||</p>

					<p class="f4">49. So rūpaṃ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Vedanaṃ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Saññaṃ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Saṇkhāre upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Viññāṇaṃ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Tassime pañc'upādāka-k-khandhā upetā||<br />
					upādinnā||<br />
					dīgha-rattaṃ ahitāya dukkhāya paṃvattanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">50. Sutavā ca kho āvuso ariya-sāvako||<br />
					ariyānaṃ dassāvī||<br />
					ariya-Dhammassa kovido||<br />
					ariya-Dhamme suvinīto,||<br />
					sappurisānaṃ dassāvī||<br />
					sappurisa-Dhammassa kovido||<br />
					sappurisa-Dhamme suvinīto||<br />
					na rūpaṃ attato samanupassati,||<br />
					na rūpavantaṃ vā attāṇaṃ||<br />
					na attani vā rūpaṃ,||<br />
					na rūpasmiṃ vā attāṇaṃ.|| ||</p>

					<p class="f4">Na saññā attato samanupassati,||<br />
					na saññāṇavantaṃ vā attāṇaṃ,||<br />
					na attani vā saññaṃ,||<br />
					na saññāsmiṃ vā attāṇaṃ.|| ||</p>

					<p class="f4">Na vedanā attato samanupassati,||<br />
					na vedanā-vantaṃ vā attāṇaṃ,||<br />
					na attani vā vedanaṃ,||<br />
					na vedanāsmiṃ vā attāṇaṃ.|| ||</p>

					<p class="f4">Na na saṇkhāre attato samanupassati,||<br />
					na saṇkhārāvantaṃ vā attāṇaṃ,||<br />
					na attani vā saṇkhārāṇaṃ,||<br />
					na saṇkhārāṇasmiṃ vā attāṇaṃ.|| ||</p>

					<p class="f4">Na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="f4"><a id="pg115"><span class="f2 g"><b>[115]</b></span></a> 51. So aniccaṃ rūpaṃ||<br />
					'aniccaṃ rūpan' ti||<br />
					yathā-bhūtaṃ pajānāti.|| ||</p>

					<p class="f4">Aniccaṃ vedanaṃ||<br />
					'aniccaṃ vedanā' ti||<br />
					yathā-bhūtaṃ pajānāti.|| ||</p>

					<p class="f4">Aniccaṃ saññāṃ||<br />
					'aniccaṃ saññā' ti||<br />
					yathā-bhūtaṃ pajānāti.|| ||</p>

					<p class="f4">Aniccaṃ saṇkhāre||<br />
					'aniccaṃ saṇkhārā' ti<br />
					yathā-bhūtaṃ pajānāti.|| ||</p>

					<p class="f4">Aniccaṃ viññāṇaṃ||<br />
					'aniccaṃ viññāṇan' ti||<br />
					yathā-bhūtaṃ pajānāti.|| ||</p>

					<p class="ctr c">&#9632;</p>

					<p class="f4">52. Dukkhaṃ rūpaṃ||<br />
					'dukkhaṃ rūpan' ti||<br />
					yathā-bhūtaṃ pajānāti.|| ||</p>

					<p class="f4">Dukkhaṃ vedanaṃ||<br />
					dukkhaṃ vedanā' ti||<br />
					yathā-bhūtaṃ pajānāti.|| ||</p>

					<p class="f4">Dukkhaṃ saññā||<br />
					dukkhaṃ saññā' ti||<br />
					yathā-bhūtaṃ pajānāti.|| ||</p>

					<p class="f4">Dukkhaṃ saṇkhāre||<br />
					dukkhaṃ saṇkhārā' ti||<br />
					yathā-bhūtaṃ pajānāti.|| ||</p>

					<p class="f4">Dukkhaṃ viññāṇaṃ||<br />
					'dukkhaṃ viññāṇan' ti||<br />
					yathā-bhūtaṃ pajānāti.|| ||</p>

					<p class="ctr c">&#9632;</p>

					<p class="f4">53. Anattaṃ rūpaṃ||<br />
					'anattā rūpan' ti||<br />
					yathā-bhūtaṃ pajānāti.|| ||</p>

					<p class="f4">Anattaṃ vedanaṃ||<br />
					'anattā vedanā' ti||<br />
					yathā-bhūtaṃ pajānāti.|| ||</p>

					<p class="f4">Anattā saṃññā||<br />
					'anattā saññā' ti||<br />
					yathā-bhūtaṃ pajānāti.|| ||</p>

					<p class="f4">Anattaṃ saṇkhāre||<br />
					'anattā saṇkhārā' ti||<br />
					yathā-bhūtaṃ pajānāti.|| ||</p>

					<p class="f4">Anattā viññāṇaṃ||<br />
					'Anantaṃ viññāṇan' ti||<br />
					yathā-bhūtaṃ pajānāti.|| ||</p>

					<p class="ctr c">&#9632;</p>

					<p class="f4">54. Saṃkhataṃ rūpaṃ||<br />
					'saṇkhataṃ rūpan' ti||<br />
					yathā-bhūtaṃ pajānāti.|| ||</p>

					<p class="f4">Saṇkhataṃ vedanaṃ||<br />
					'saṇkhataṃ vedanā' ti||<br />
					yathā-bhūtaṃ pajānāti.|| ||</p>

					<p class="f4">Saṇkhataṃ saññā||<br />
					'saṇkhataṃ saññā' ti||<br />
					yathā-bhūtaṃ pajānāti.|| ||</p>

					<p class="f4">Saṇkhate saṇkhāre||<br />
					'saṇkhataṃ saṇkhārā' ti||<br />
					yathā-bhūtaṃ pajānāti.|| ||</p>

					<p class="f4">Saṇkhataṃ viññāṇaṃ||<br />
					'saṇkhataṃ viññāṇan' ti||<br />
					yathā-bhūtaṃ pajānāti.|| ||</p>

					<p class="ctr c">&#9632;</p>

					<p class="f4">55. Vadhakaṃ rūpaṃ||<br />
					'vadhakaṃ rūpanti yathā-bhūtaṃ pajānāti.|| ||</p>

					<p class="f4">Vadhakaṃ vedanaṃ||<br />
					'vadhakaṃ vedanā' ti||<br />
					yathā-bhūtaṃ pajānāti.|| ||</p>

					<p class="f4">Vadhakaṃ saññā||<br />
					'vadhakaṃ saññā' ti||<br />
					yathā-bhūtaṃ pajānāti.|| ||</p>

					<p class="f4">Vadhake saṇkhāre||<br />
					'vadhakaṃ saṇkhārā' ti||<br />
					yathā-bhūtaṃ pajānāti.|| ||</p>

					<p class="f4">Vadhakaṃ viññāṇaṃ||<br />
					'vadhakaṃ viññāṇan' ti||<br />
					yathā-bhūtaṃ pajānāti.|| ||</p>

					<p class="ctr c">&#9632;</p>

					<p class="f4">56. So rūpaṃ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Vedanaṃ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Saññaṃ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Saṇkhāre na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Viññāṇaṃ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Tassime pañc'upādāna-k-khandhā anupetā anupādinnā dīgha-rattaṃ hitāya sukhāya saṃvaṭṭantī" ti.|| ||</p>

					<p class="f4">57. Evam he te āvuso Sāriputta hoti.|| ||</p>

					<p class="f4">Yesaṃ āyasmantām tādisā sabrahma-cārino anukampakā attha-kāmā ovādakā anusāsakā.|| ||</p>

					<p class="f4">Idañ ca pana me āyasmato Sāriputtassa Dhamma-desanaṃ sutvā anupādāya āsavehi cittaṃ vimuttanti.|| ||</p>

					<p class="f4">58. Idam avoca āyasmā Sāriputto.|| ||</p>

					<p class="f4">Attamano āyasmā Yamako āyasmato Sāriputtassa bhāsitaṃ abhinandīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>