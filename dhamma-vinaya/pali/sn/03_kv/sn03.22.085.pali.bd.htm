<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.85. Sāriputta disuades Yamaka from the view that after death the individual is annihilated." />
<title>SN 3 22 85: Yamaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					9. Thera Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p85">Sutta 85</a></h4>

					<h1>Yamaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg109"><span class="f2 g"><b>[109]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-15.htm#p85.1">wrrn</a>][<a href="../../../../dhamma-vinaya/pts/sn/03_kv/sn03.22.085.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.085.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.085.bodh.wp.htm#p1">bodh</a>][<a href="../../../../dhamma-vinaya/bd/sn/03_kv/sn03.22.085.olds.bd.htm#p1">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Sāriputto Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena Yamakassa nāma bhikkhuno||<br />
					eva-rūpaɱ pāpakaɱ diṭṭhi-gataɱ uppannaɱ hoti:|| ||</p>

					<p class="f4">"Tath'āhaɱ Bhagavatā Dhammaɱ desitaɱ ājānāmi:|| ||</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā" ti.|| ||</p>

					<p class="f4">3. Assosuɱ kho sambahulā bhikkhu Yamakassa kira nāma bhikkhuno||<br />
					eva-rūpaɱ pāpakaɱ diṭṭhi-gataɱ uppannaɱ hoti:</p>

					<p class="f4">"Tath'āhaɱ Bhagavatā Dhammaɱ desitaɱ ājānāmi:</p>

					<p class="f4">Yathā khīṇ'āsavo bhikkhū kāyassa bhedā ucchijjati vinassati||<br />
					na hoti param maraṇā" ti.|| ||</p>

					<p class="f4">4. Atha kho te bhikkhu yen'āyasmā Yamako ten'upasankamiɱsu.|| ||</p>

					<p class="f4">Upasaɱkamitvā āyasmatā yamakena saddhiɱ sammodiɱsu.|| ||</p>

					<p class="f4">Sammodaniyaɱ kathaɱ sārāṇiyaɱ vitisāretvā eka-m-antaɱ nisīdiɱsu.|| ||</p>

					<p class="f4">5. Eka-m-antaɱ nisinnā kho||<br />
					te bhikkhū āyasmantaɱ Yamakaɱ etad avocuɱ:|| ||</p>

					<p class="f4">"Saccaɱ kira te āvuso Yamaka,||<br />
					eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">'Tath'āhaɱ <a id="pg110"><span class="f2 g"><b>[110]</b></span></a> Bhagavatā Dhammaɱ desitaɱ ājānāmi:|| ||</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati na hoti param maraṇā'" ti?|| ||</p>

					<p class="f4">6. "Evaɱ kho haɱ āvuso||<br />
					Bhagavatā Dhammaɱ desitaɱ ājānāmi:</p>

					<p class="f4">'Yathā khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā" ti.|| ||</p>

					<p class="f4">7. "Mā āvuso Yamaka evaɱ avaca,||<br />
					Bhagavantaɱ abbh'ācikkhi,||<br />
					na hi sādhu Bhagavato abbha-k-khānaɱ,||<br />
				   na hi Bhagavā evaɱ vadeyya:</p>

					<p class="f4">'Khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā'" ti.|| ||</p>

					<p class="f4">8. Evam pi kho āyasmā Yamako tehi bhikkhūhi vuccamāno tath'eva taɱ pāpakaɱ diṭṭhagataɱ thāmasā parāmassa abhinivissa voharati:|| ||</p>

					<p class="f4">"Tath'āhaɱ Bhagavatā Dhammaɱ desitaɱ ājānāmi:</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā ti."|| ||</p>

					<p class="f4">9. Yato kho te bhikkhū nāsakkhiɱsu||<br />
					āyasmantaɱ Yamakaɱ etasmā pāpakā diṭṭhi-gatā vivecetuɱ.|| ||</p>

					<p class="f4">Atha kho te bhikkhū uṭṭhāy āsanā yen'āyasmā Sāriputto ten'upasankamiɱsu.|| ||</p>

					<p class="f4">Upasankamitvā āyasmantaɱ Sāriputtaɱ etad avocuɱ:|| ||</p>

					<p class="f4">"Yamakassa nāma āvuso Sāriputta, bhikkhuno eva-rūpaɱ pāpakaɱ diṭṭhi-gataɱ uppannaɱ:|| ||</p>

					<p class="f4">'Tathā'haɱ Bhagavatā Dhammaɱ desitaɱ ājānāmi:|| ||</p>

					<p class="f4">Yathā khīṇ'āsavo bhikkhu kāyassa bhedā ucchijjati vinassati na hoti param maraṇā' ti.|| ||</p>

					<p class="f4">Sādh'āyasmā Sāriputto yena Yamako bhikkhu ten'upasankamatu anukampaɱ upādāyā" ti.|| ||</p>

					<p class="f4">10. Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">11. Atha kho āyasmā Sāriputto sāyaṇha-samayaɱ paṭisallānā vuṭṭhito yen'āyasmā Yamako ten'upasankami.|| ||</p>

					<p class="f4">Upasankamitvā āyasmatā yamakena saddhiɱ sammodi||<br />
					sammodanīyaɱ kathaɱ sārāṇiyaɱ vīti-sāretvā eka-m-antaɱ nisīdi,|| ||</p>

					<p class="f4">12. Eka-m-antaɱ nisinno kho āyasmā Sāriputto āyasmantaɱ Yamakaɱ etad avoca:|| ||</p>

					<p class="f4">"Saccaɱ kira te āvuso Yamaka,||<br />
					eva-rūpaɱ pāpakaɱ diṭṭhi-gataɱ uppannaɱ?|| ||</p>

					<p class="f4">'Tath'āhaɱ Bhagavatā Dhammaɱ desitaɱ ājānāmi,||<br />
					yathā <a id="pg111"><span class="f2 g"><b>[111]</b></span></a> khīṇ'āsavo bhikkhu kāyassa bhedā ucchijjati vinassati||<br />
					na hoti param maraṇā'" ti?|| ||</p>

					<p class="f4">13. "Evaɱ khvāhaɱ āvuso,||<br />
					Bhagavatā Dhammaɱ desitaɱ ājānāmi:|| ||</p>

					<p class="f4">'Yathā khīṇ'āsavo bhikkhu kāyassa bhedā ucchijjati vinassati na hoti param maraṇā'" ti.|| ||</p>

					<p class="f4">14. "Taɱ kiɱ maññasi Āvuso, Yamaka||<br />
					rūpa niccaɱ vā aniccaɱ vā?|| ||</p>

					<p class="f4">"Aniccaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ āvuso" ti.|| ||</p>

					<p class="f4">Yaɱ pan-ā-niccaɱ||<br />
					dukkhaɱ||<br />
					vipari-ṇāma-Dhammaɱ||<br />
					kallannu taɱ samanupassituɱ:|| ||</p>

					<p class="f4">'Etaɱ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">15. "Taɱ kiɱ maññasi Āvuso, Yamaka||<br />
					vedanā niccaɱ vā aniccaɱ vā" ri?|| ||</p>

					<p class="f4">"Aniccaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ||<br />
					vipari-ṇāma-Dhammaɱ||<br />
					kallannu taɱ samanupassituɱ:|| ||</p>

					<p class="f4">'Etaɱ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">16. "Taɱ kiɱ maññasi Āvuso, Yamaka||<br />
					saññā niccaɱ vā aniccaɱ vā" ti?|| ||</p>

					<p class="f4">"Aniccaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ||<br />
					vipari-ṇāma-Dhammaɱ||<br />
					kallannu taɱ samanupassituɱ:|| ||</p>

					<p class="f4">'Etaɱ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">17. "Taɱ kiɱ maññasi Āvuso, Yamaka||<br />
					sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ||<br />
					vipari-ṇāma-Dhammaɱ||<br />
					kallannu taɱ samanupassituɱ:|| ||</p>

					<p class="f4">'Etaɱ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">18. "Taɱ kiɱ maññasi Āvuso, Yamaka||<br />
					viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ āvuso" ti.|| ||</p>

					<p class="f4">"Yaɱ pan-ā-niccaɱ||<br />
					dukkhaɱ||<br />
					vipari-ṇāma-Dhammaɱ||<br />
					kallannu taɱ samanupassituɱ:|| ||</p>

					<p class="f4">'Etaɱ mama||<br />
					eso ham asmi,||<br />
					eso me attā' ti" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">19. Tasmā ti ha āvuso Yamaka,||<br />
					yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā||<br />
					sabbaɱ rūpaɱ:|| ||</p>

					<p class="f4">'N'etaɱ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā||<br />
					sabbaɱvedanaɱ:|| ||</p>

					<p class="f4">'N'etaɱ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā||<br />
					sabbaɱ saññaɱ:|| ||</p>

					<p class="f4">'N'etaɱ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Ye keci sankhārā atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā||<br />
					sabbaɱ sankhāraɱ:|| ||</p>

					<p class="f4">'N'etaɱ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā||<br />
					sabbaɱ viññāṇaɱ:|| ||</p>

					<p class="f4">'N'etaɱ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">20. Evaɱ passaɱ āvuso, Yamaka||<br />
					sutavā ariya-sāvako||<br />
					rūpasmim pi nibbindati||<br />
					vedanāya pi nibbindati||<br />
					saññāya pi nibbindati||<br />
					sankhāresu pi nibbindati||<br />
					viññāṇasmim pi nibbindati.|| ||</p>

					<p class="f4">Nibbindaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					Vusitaɱ Brahma-cariyaɱ,||<br />
					Kataɱ karaṇīyaɱ nāparaɱ,||<br />
					itthattāyā' ti pajānātī ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">21. "Taɱ kiɱ maññasi āvuso Yamaka,||<br />
					'rūpaɱ Tathāgato' ti||<br />
					samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Vedanā Tathāgato' ti||<br />
					samanupassasī" ti??|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Saññā Tathāgato' ti||<br />
					samanupassasī" ti??|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Sankhāre Tathāgato' ti||<br />
					samanupassasī" ti??|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Viññāṇaɱ Tathāgato' ti||<br />
					samanupassasī" ti??|| ||</p>

					<p class="f4">"No h'etaɱ āvuso" ti.|| ||</p>

					<p class="ctr c">&#9632;</p>

					<p class="f4">27. "Taɱ kiɱ maññasi āvuso Yamaka,||<br />
					'rūpasmiɱ Tathāgato' ti samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Aññatra rūpā Tathāgato' ti||<br />
					samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"Taɱ kiɱ maññasi āvuso Yamaka,||<br />
					'vedanāya Tathāgato' ti samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Aññatra vedanāya Tathāgato' ti||<br />
					samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"Taɱ kiɱ maññasi āvuso Yamaka,||<br />
					'saññāya Tathāgato' ti samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Aññatra saññāya Tathāgato' ti||<br />
					samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"Taɱ kiɱ maññasi āvuso Yamaka,||<br />
					'sankhāresu Tathāgato' ti samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Aññatra sankhārehi Tathāgato' ti||<br />
					samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"Taɱ kiɱ maññasi āvuso Yamaka,||<br />
					'viññāṇasmiṃ Tathāgato' ti samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="f4">"'Aññatra viññāṇā Tathāgato' ti||<br />
					samanupassasī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="ctr c">&#9632;</p>

					<p class="f4"><a id="pg112"><span class="f2 g"><b>[112]</b></span></a> 33. "Taɱ kiɱ maññasi āvuso Yamaka,||<br />
					ayaɱ so arūpī||<br />
					avedano||<br />
					asaññī||<br />
					asankhāro||<br />
					aviññāṇo Tathāgato' ti||<br />
					samanupassī" ti?|| ||</p>

					<p class="f4">"No h'etaɱ āvuso" ti.|| ||</p>

					<p class="ctr c">&#9632;</p>

					<p class="f4">34. "Ettha ca te āvuso Yamaka||<br />
					diṭṭhe'va dhamme saccato thetato Tathāgate anupalabbhiyamāne||<br />
					kallaɱ nu te taɱ veyyā-karaṇaɱ||<br />
					"Tath'āhaɱ Bhagavatā Dhammaɱ desitaɱ ājānāmi:||<br />
					yathā khīṇ'āsavo bhikkhu kāyassa bhedā ucchijjati vinassati na hoti param maraṇā" ti?|| ||</p>

					<p class="f4">35. "Ahu kho me taɱ āvuso Sariputta,||<br />
					pubbe aviddasuno pāpakaɱ diṭṭhī-gataɱ||<br />
					idaña ca pana me āyasamato Sāriputtassa Dhamma-desanaɱ sutvā tañe ca pāpakaɱ diṭṭhi-gataɱ pahīnaɱ,||<br />
					dhammo ca me abhisameto" ti.|| ||</p>

					<p class="ctr c">&#9632;</p>

					<p class="f4">36. "Sace taɱ āvuso Yamaka,||<br />
					evaɱ puccheyyuɱ:|| ||</p>

					<p class="f4">'Yo so Āvuso Yamaka,||<br />
					bhikkhu arahaɱ khīṇ'āsavo||<br />
					so kāyassa bhedā param maraṇā?'||<br />
					kiɱ hoti' ti?|| ||</p>

					<p class="f4">Evaɱ puṭṭho tvaɱ āvuso Yamaka,||<br />
					kinti khyākareyyasī" ti?|| ||</p>

					<p class="f4">37. "Sace maɱ āvuvesā evaɱ puccheyyuɱ:|| ||</p>

					<p class="f4">'Yo so Āvuso Yamaka,||<br />
					bhikkhu arahaɱ khīṇ'āsavo||<br />
					so kāyassa bhedā param maraṇā?'||<br />
					kiɱ hoti' ti?|| ||</p>

					<p class="f4">Evaɱ puṭṭho'haɱ āvuso,||<br />
					evaɱ khyākareyyaɱ:|| ||</p>

					<p class="f4">'Rūpaɱ kho āvuso aniccaɱ,||<br />
					yad aniccaɱ taɱ dukkhaɱ,||<br />
					yaɱ dukkhaɱ taɱ niruddhaɱ||<br />
					taɱ attha-gataɱ.</p>

					<p class="f4">Vedanā kho āvuso aniccaɱ,||<br />
					yad aniccaɱ taɱ dukkhaɱ,||<br />
					yaɱ dukkhaɱ taɱ niruddhaɱ||<br />
					taɱ attha-gataɱ.</p>

					<p class="f4">Saññā kho āvuso aniccaɱ,||<br />
					yad aniccaɱ taɱ dukkhaɱ,||<br />
					yaɱ dukkhaɱ taɱ niruddhaɱ||<br />
					taɱ attha-gataɱ.</p>

					<p class="f4">Sankhārā kho āvuso aniccaɱ,||<br />
					yad aniccaɱ taɱ dukkhaɱ,||<br />
					yaɱ dukkhaɱ taɱ niruddhaɱ||<br />
					taɱ attha-gataɱ.</p>

					<p class="f4">Viññāṇa kho āvuso aniccaɱ,||<br />
					yad aniccaɱ taɱ dukkhaɱ,||<br />
					yaɱ dukkhaɱ taɱ niruddhaɱ||<br />
					taɱ attha-gataɱ.'</p>

					<p class="f4">Evaɱ puṭṭho'haɱ āvuso,||<br />
					evaɱ khyākareyyan" ti.|| ||</p>

					<p class="ctr c">&#9632;</p>

					<p class="f4">38. Sādhu sādhu āvuso Yamaka.|| ||</p>

					<p class="f4">Tena h'āvuso Yamaka, upaman te karissāmi etass'eva atthassa bhiyyosomattāya ñāṇāya.|| ||</p>

					<p class="f4">39. Seyyathā pi āvuso Yamaka,||<br />
					gahapati vā||<br />
					gahapati-putto vā||<br />
					aḍḍho maha-d-dhano mahā-bhogo,||<br />
					so ca ārakkha-sampanno||<br />
					tassa kocid eva puriso uppajjeyya||<br />
					anatthakāmo||<br />
					ahitakāmo||<br />
					ayoga-k-khemakāmo||<br />
					jīvitā voropetukāmo,||<br />
					tassa <a id="pg113"><span class="f2 g"><b>[113]</b></span></a> evam assa:|| ||</p>

					<p class="f4">'Ayaɱ kho gahapati vā||<br />
					gahapati-putto vā||<br />
					aḍḍho maha-d-dhano mahā-bhogo,||<br />
					so ca ārakkha-sampanno||<br />
					nāyaɱ sukaro pasayha jīvitā voropetuɱ,||<br />
					yaɱ nun'āhaɱ anupakhajja jīvitā voropeyyan' ti.|| ||</p>

					<p class="f4">So taɱ gahapatiɱ vā||<br />
					gahapati-puttaɱ vā||<br />
					upasankamitvā evaɱ vadeyya:|| ||</p>

					<p class="f4">'Upaṭṭhaheyyaɱ taɱ bhante' ti.|| ||</p>

					<p class="f4">Tam enaɱ so gahapati vā||<br />
					gahapati putto vā||<br />
					upaṭṭhāpeyya,||<br />
					so upaṭṭhaheyya pubb'uṭṭhāyi pacchātipāti||<br />
					kiɱ kārapaṭissāvi manāpacāri piyavādi.|| ||</p>

					<p class="f4">Tassa so gahapati vā||<br />
					gahapati-putto vā||<br />
					mittato pi naɱ daheyya.|| ||</p>

					<p class="f4">Suhajjato pi naɱ daheyya tasmiñ ca vissāsaɱ āpajjeyya,||<br />
					yadā kho āvuso tassa purisassa evam assa:|| ||</p>

					<p class="f4">'Saɱvissaṭṭho kho myāyaɱ gahapati vā||<br />
					gahapati-putto vā' ti.|| ||</p>

					<p class="f4">Atha naɱ raho-gataɱ viditvā tiṇhena satthena jīvitā voropeyya.|| ||</p>

					<p class="f4">40. Taɱ kiɱ maññasi āvuso Yamaka?|| ||</p>

					<p class="f4">Yadā pi so puriso amuɱ gahapatiɱ vā||<br />
					gahapati-puttaɱ vā||<br />
					upasankamitvā evam āha:|| ||</p>

					<p class="f4">'Upaṭṭhaheyyaɱ taɱ bhante' ti,||<br />
					tadā pi so vadhakova,||<br />
					vadhakaña ca pana santaɱ na aññāsi.|| ||</p>

					<p class="f4">'Vadhako me' ti.|| ||</p>

					<p class="f4">Yadā pi so upaṭṭhāti pubb'uṭṭhāyi pacchā-nipāti kiɱkārapaṭissāvī manānapacāri piyavādi.|| ||</p>

					<p class="f4">Tadā pi so vadhakova, vadhakañaca pana santaɱ na aññāsi.|| ||</p>

					<p class="f4">"Vadhako me" ti.|| ||</p>

					<p class="f4">Yadā pi naɱ raho-gataɱ viditvā tiṇhena satthena jīvitāvoropeti.|| ||</p>

					<p class="f4">Tadā pi so vadhakova, vadhakañaca pana santaɱ na aññāsi.|| ||</p>

					<p class="f4">"Vadhako me' ti.|| ||</p>

					<p class="f4">"Evam āvuso" ti.|| ||</p>

					<p class="f4">43. Evam eva kho āvuso a-s-sutavā puthujjano||<br />
					ariyānaɱ adassāvī||<br />
					ariya-Dhammassa akovido||<br />
					ariya-Dhamme avinīto,||<br />
					sappurisānaɱ adassāvī||<br />
					sappurisa-Dhammassa akovido||<br />
					sappurisa-Dhamme avinīto,||<br />
					rūpaɱ attato samanupsati,||<br />
					rūpa-vantaɱ vā attānaɱ||<br />
					attani vā rūpaɱ,||<br />
					rūpasmiɱ vā attānaɱ.|| ||</p>

					<p class="f4">Vedanaɱ attato samanupsati,||<br />
					vedanā-vantaɱ vā attānaɱ||<br />
					attani vā vedanaɱ,||<br />
					vedanāya vā attānaɱ.|| ||</p>

					<p class="f4">Saññaɱ attato samanupsati,||<br />
					sañña-vantaɱ vā attānaɱ||<br />
					attani vā saññaɱ,||<br />
					saññāya vā attānaɱ.|| ||</p>

					<p class="f4">Sankhāre attato samanupsati,||<br />
					sankhārā-vantaɱ vā attānaɱ||<br />
					attani vā sankhārāɱ,||<br />
					sankhāresu vā attānaɱ.|| ||</p>

					<p class="f4">Viññāṇaɱ <a id="pg114"><span class="f2 g"><b>[114]</b></span></a> attato samanupsati,||<br />
					viññāṇa-vantaɱ vā attānaɱ||<br />
					attani vā viññāṇaɱ,||<br />
					viññāṇasmiɱ vā attānaɱ.|| ||</p>

					<p class="ctr c">&#9632;</p>

					<p class="f4">44. So aniccaɱ rūpaɱ||<br />
					'aniccaɱ rūpan' ti||<br />
					yathā-bhūtaɱ na-p-pajānāti.|| ||</p>

					<p class="f4">Aniccaɱ vedanaɱ||<br />
					'aniccā vedanā' ti||<br />
					yathā-bhūtaɱ na-p-pajānāti.|| ||</p>

					<p class="f4">Aniccaɱ saññaɱ||<br />
					'aniccā saññā' ti||<br />
					yathā-bhūtaɱ na-p-pajānāti.|| ||</p>

					<p class="f4">Anicce sankhāre||<br />
					'aniccā sankhārā' ti||<br />
					yathā-bhūtaɱ na-p-pajānāti.|| ||</p>

					<p class="f4">Aniccaɱ viññāṇaɱ||<br />
					'aniccaɱ viññaṇan' ti||<br />
					yathā-bhūtaɱ na-p-pajānāti.|| ||</p>

					<p class="ctr c">&#9632;</p>

					<p class="f4">45. Dukkhaɱ rūpaɱ||<br />
					'dukkhaɱ rūpan' ti||<br />
					yathā-bhūtaɱ na-p-pajānāti.|| ||</p>

					<p class="f4">Dukkhaɱ vedanaɱ||<br />
					'dukkhaɱ vedanāt' ti||<br />
					yathā-bhūtaɱ na-p-pajānāti.|| ||</p>

					<p class="f4">Dukkhaɱ saññā||<br />
					'dukkhaɱ saññāt' ti||<br />
					yathā-bhūtaɱ na-p-pajānāti.|| ||</p>

					<p class="f4">Dukkhaɱ sankhāre||<br />
					'dukkhaɱ sankhāret' ti||<br />
					yathā-bhūtaɱ na-p-pajānāti.|| ||</p>

					<p class="f4">Dukkhaɱ viññāṇaɱ||<br />
					'dukkhaɱ viññāṇat' ti||<br />
					yathā-bhūtaɱ na-p-pajānāti.|| ||</p>

					<p class="ctr c">&#9632;</p>

					<p class="f4">46. Anattaɱ rūpaɱ||<br />
					'anattā rūpan' ti||<br />
					yathā-bhūtaɱ na-p-pajānāti.|| ||</p>

					<p class="f4">Anattaɱ vedanaɱ||<br />
					'anattā vedanā' ti||<br />
					yathā-bhūtaɱ na-p-pajānāti.|| ||</p>

					<p class="f4">Anattaɱ saññaɱ||<br />
					'anattā saññāya' ti||<br />
					yathā-bhūtaɱ na-p-pajānāti.|| ||</p>

					<p class="f4">Anatte sankhāre||<br />
					'anattā sankhārā' ti||<br />
					yathā-bhūtaɱ na-p-pajānāti.|| ||</p>

					<p class="f4">Anattaɱ viññāṇaɱ||<br />
					'Anantaɱ viññāṇan' ti||<br />
					yathā-bhūtaɱ na-p-pajānāti.|| ||</p>

					<p class="ctr c">&#9632;</p>

					<p class="f4">47. Saɱkhataɱ rūpaɱ||<br />
					'sankhataɱ rūpan' ti||<br />
					yathā-bhūtaɱ na-p-pajānāti.|| ||</p>

					<p class="f4">Sankhataɱ vedanaɱ||<br />
					'sankhatā vedanā' ti||<br />
					yathā-bhūtaɱ na-p-pajānāti.|| ||</p>

					<p class="f4">Sankhataɱ saññaɱ||<br />
					'sankhatā saññāya' ti||<br />
					yathā-bhūtaɱ na-p-pajānāti.|| ||</p>

					<p class="f4">Saɱkhate sankhāre||<br />
					'sankhatā sankhārā' ti||<br />
					yathā-bhūtaɱ na-p-pajānāti.|| ||</p>

					<p class="f4">Sankhataɱ viññāṇaɱ||<br />
					'sankhataɱ viññāṇan' ti||<br />
					yathā-bhūtaɱ na-p-pajānāti.|| ||</p>

					<p class="ctr c">&#9632;</p>

					<p class="f4">48. Vadhakaɱ rūpaɱ||<br />
					'vadhakaɱ rūpan' ti||<br />
					yathā-bhūtaɱ na-p-pajānāti.|| ||</p>

					<p class="f4">Vadhakaɱ vedanaɱ||<br />
					'vadhakā vedanā' ti||<br />
					yathā-bhūtaɱ na-p-pajānāti.|| ||</p>

					<p class="f4">Vadhakaɱ saññaɱ||<br />
					'vadhakā saññāya' ti||<br />
					yathā-bhūtaɱ na-p-pajānāti.|| ||</p>

					<p class="f4">Vadhake sankhāre||<br />
					'sankhatā sankhārā' ti||<br />
					yathā-bhūtaɱ na-p-pajānāti.|| ||</p>

					<p class="f4">Vadhakaɱ viññāṇaɱ||<br />
					'vadhakaɱ viññāṇan' ti||<br />
					yathā-bhūtaɱ na-p-pajānāti.|| ||</p>

					<p class="f4">49. So rūpaɱ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Vedanaɱ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Saññaɱ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Sankhāre upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Viññāṇaɱ upeti||<br />
					upādiyati||<br />
					adhiṭṭhāti||<br />
					'attā me' ti.|| ||</p>

					<p class="f4">Tassime pañc'upādāka-k-khandhā upetā||<br />
					upādinnā||<br />
					dīgha-rattaɱ ahitāya dukkhāya paɱvattanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">50. Sutavā ca kho āvuso ariya-sāvako||<br />
					ariyānaɱ dassāvī||<br />
					ariya-Dhammassa kovido||<br />
					ariya-Dhamme suvinīto,||<br />
					sappurisānaɱ dassāvī||<br />
					sappurisa-Dhammassa kovido||<br />
					sappurisa-Dhamme suvinīto||<br />
					na rūpaɱ attato samanupassati,||<br />
					na rūpa-vantaɱ vā attānaɱ||<br />
					na attani vā rūpaɱ,||<br />
					na rūpasmiɱ vā attānaɱ.|| ||</p>

					<p class="f4">Na saññā attato samanupassati,||<br />
					na saññāṇavantaɱ vā attānaɱ,||<br />
					na attani vā saññaɱ,||<br />
					na saññāsmiɱ vā attānaɱ.|| ||</p>

					<p class="f4">Na vedanā attato samanupassati,||<br />
					na vedanā-vantaɱ vā attānaɱ,||<br />
					na attani vā vedanaɱ,||<br />
					na vedanāsmiɱ vā attānaɱ.|| ||</p>

					<p class="f4">Na na sankhare attato samanupassati,||<br />
					na sankhārāvantaɱ vā attānaɱ,||<br />
					na attani vā sankhārāṇaɱ,||<br />
					na sankhārāṇasmiɱ vā attānaɱ.|| ||</p>

					<p class="f4">Na viññāṇaɱ attato samanupassati,||<br />
					na viññāṇa-vantaɱ vā attānaɱ,||<br />
					na attani vā viññāṇaɱ,||<br />
					na viññāṇasmiɱ vā attānaɱ.|| ||</p>

					<p class="f4"><a id="pg115"><span class="f2 g"><b>[115]</b></span></a> 51. So aniccaɱ rūpaɱ||<br />
					'aniccaɱ rūpan' ti||<br />
					yathā-bhūtaɱ pajānāti.|| ||</p>

					<p class="f4">Aniccaɱ vedanaɱ||<br />
					'aniccaɱ vedanā' ti||<br />
					yathā-bhūtaɱ pajānāti.|| ||</p>

					<p class="f4">Aniccaɱ saññāɱ||<br />
					'aniccaɱ saññā' ti||<br />
					yathā-bhūtaɱ pajānāti.|| ||</p>

					<p class="f4">Aniccaɱ sankhāre||<br />
					'aniccaɱ sankhārā' ti<br />
					yathā-bhūtaɱ pajānāti.|| ||</p>

					<p class="f4">Aniccaɱ viññāṇaɱ||<br />
					'aniccaɱ viññāṇan' ti||<br />
					yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">52. Dukkhaɱ rūpaɱ||<br />
					'dukkhaɱ rūpan' ti||<br />
					yathā-bhūtaɱ pajānāti.|| ||</p>

					<p class="f4">Dukkhaɱ vedanaɱ||<br />
					dukkhaɱ vedanā' ti||<br />
					yathā-bhūtaɱ pajānāti.|| ||</p>

					<p class="f4">Dukkhaɱ saññā||<br />
					dukkhaɱ saññā' ti||<br />
					yathā-bhūtaɱ pajānāti.|| ||</p>

					<p class="f4">Dukkhaɱ sankhāre||<br />
					dukkhaɱ sankhārā' ti||<br />
					yathā-bhūtaɱ pajānāti.|| ||</p>

					<p class="f4">Dukkhaɱ viññāṇaɱ||<br />
					'dukkhaɱ viññāṇan' ti||<br />
					yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">53. Anattaɱ rūpaɱ||<br />
					'anattā rūpan' ti||<br />
					yathā-bhūtaɱ pajānāti.|| ||</p>

					<p class="f4">Anattaɱ vedanaɱ||<br />
					'anattā vedanā' ti||<br />
					yathā-bhūtaɱ pajānāti.|| ||</p>

					<p class="f4">Anattā saɱññā||<br />
					'anattā saññā' ti||<br />
					yathā-bhūtaɱ pajānāti.|| ||</p>

					<p class="f4">Anattaɱ sankhāre||<br />
					'anattā sankhārā' ti||<br />
					yathā-bhūtaɱ pajānāti.|| ||</p>

					<p class="f4">Anattā viññāṇaɱ||<br />
					'Anantaɱ viññāṇan' ti||<br />
					yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">54. Saɱkhataɱ rūpaɱ||<br />
					'sankhataɱ rūpan' ti||<br />
					yathā-bhūtaɱ pajānāti.|| ||</p>

					<p class="f4">Sankhataɱ vedanaɱ||<br />
					'sankhataɱ vedanā' ti||<br />
					yathā-bhūtaɱ pajānāti.|| ||</p>

					<p class="f4">Sankhataɱ saññā||<br />
					'sankhataɱ saññā' ti||<br />
					yathā-bhūtaɱ pajānāti.|| ||</p>

					<p class="f4">Sankhate sankhāre||<br />
					'sankhataɱ sankhārā' ti||<br />
					yathā-bhūtaɱ pajānāti.|| ||</p>

					<p class="f4">Sankhataɱ viññāṇaɱ||<br />
					'sankhataɱ viññāṇan' ti||<br />
					yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">55. Vadhakaɱ rūpaɱ||<br />
					'vadhakaɱ rūpanti yathā-bhūtaɱ pajānāti.|| ||</p>

					<p class="f4">Vadhakaɱ vedanaɱ||<br />
					'vadhakaɱ vedanā' ti||<br />
					yathā-bhūtaɱ pajānāti.|| ||</p>

					<p class="f4">Vadhakaɱ saññā||<br />
					'vadhakaɱ saññā' ti||<br />
					yathā-bhūtaɱ pajānāti.|| ||</p>

					<p class="f4">Vadhake sankhāre||<br />
					'vadhakaɱ sankhārā' ti||<br />
					yathā-bhūtaɱ pajānāti.|| ||</p>

					<p class="f4">Vadhakaɱ viññāṇaɱ||<br />
					'vadhakaɱ viññāṇan' ti||<br />
					yathā-bhūtaɱ pajānāti.|| ||</p>

					<p class="ctr c">&#9632;</p>

					<p class="f4">56. So rūpaɱ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Vedanaɱ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Saññaɱ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Sankhāre na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Viññāṇaɱ na upeti,||<br />
					na upādiyati,||<br />
					na adhiṭṭhāti||<br />
					'attā me' ti.|| ||</p>

					<p class="f4">Tassime pañc'upādāna-k-khandhā anupetā anupādinnā dīgha-rattaɱ hitāya sukhāya saŋvattantī" ti.|| ||</p>

					<p class="f4">57. Evam he te āvuso Sāriputta hoti.|| ||</p>

					<p class="f4">Yesaɱ āyasmantām tādisā sabrahma-cārino anukampakā attha-kāmā ovādakā anusāsakā.|| ||</p>

					<p class="f4">Idañ ca pana me āyasmato Sāriputtassa Dhamma-desanaɱ sutvā anupādāya āsavehi cittaɱ vimuttanti.|| ||</p>

					<p class="f4">58. Idam avoca āyasmā Sāriputto.|| ||</p>

					<p class="f4">Attamano āyasmā Yamako āyasmato Sāriputtassa bhāsitaɱ abhinandīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>