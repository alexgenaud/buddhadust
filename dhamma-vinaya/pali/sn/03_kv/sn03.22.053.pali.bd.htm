<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.53. In this sutta individualized consciousness is shown as being dependent on a person's attachment to and taking up of form, sensation, perception, and own-making, and that when attachment is let go consciousness is liberated." />
<title>SN 3 22.53: Upaya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					6. Upāya Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p53">Sutta 53</a></h4>

					<h1>Upaya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.053.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.053.than.ati.htm#p1">than</a>][<a href="../../../../dhamma-vinaya/bit/bit-23.htm#p53.1">wrrn</a>][<a href="../../../../dhamma-vinaya/bd/sn/03_kv/sn03.22.053.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.053.bodh.wp.htm#p1">bodh</a>]</span> Sāvatthiyaṃ:|| ||</p>

					<p class="f4">3. "Upayo bhikkhave,||<br />
					avimutto,||<br />
					anupayo vimutto.|| ||</p>

					<p class="f4">Rūpūpayaṃ bhikkhave, viññāṇaṃ tiṭṭha-mānaṃ tiṭṭheyya,||<br />
					rūp-ā-rammaṇaṃ rūpa-p-patiṭṭhaṃ nandūpasevanaṃ vuḍḍhiṃ virūḷahiṃ vepullaṃ āpajjeyya.|| ||</p>

					<p class="f4">Saṇkhār'ūpayaṃ vā bhikkhave, viññāṇaṃ tiṭṭha-mānaṃ tiṭṭheyya,||<br />
					saṇkhārā'rammaṇaṃ saṇkhāra-p-patiṭṭhaṃ nandūpasecanaṃ vuḍḍhiṃ virūḷahiṃ vepullaṃ āpajjeyya.|| ||</p>

					<p class="f4">5. Yo bhikkhave evaṃ vadeyya:|| ||</p>

					<p class="f4">Aham aññatra rūpā||<br />
					aññatra vedanāya||<br />
					aññatra saññāya||<br />
					aññatra saṇkhārehi||<br />
					viññāṇassa āgatiṃ vā||<br />
					gatiṃ vā||<br />
					cutiṃ vā||<br />
					uppattiṃ vā||<br />
					vuḍḍhiṃ vā||<br />
					virūḷhiṃ vā||<br />
					vepullaṃ vā||<br />
					paññāpessāmīti||<br />
					n'etaṃ ṭhānaṃ vijjati.|| ||</p>

					<p class="f4">6. Rūpa dhātuyā ce bhikkhave,||<br />
					bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaṃ,||<br />
					patiṭṭhā viññāṇassa na hoti.|| ||</p>

					<p class="f4">7. Vedanāya dhātuyā ce bhikkhave,||<br />
					bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaṃ,||<br />
					patiṭṭhā viññāṇassa na hoti.|| ||</p>

					<p class="f4">8. Saññā dhātuyā ce bhikkhave,||<br />
					bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaṃ,||<br />
					patiṭṭhā viññāṇassa na hoti.|| ||</p>

					<p class="f4">9. Saṇkhāra dhātuyā ce bhikkhave,||<br />
					bhikkhuno rāgassa pahino hoti,||<br />
					rāgassa pahānā vocchijjat-ā-rammaṇaṃ,||<br />
					patiṭṭhā viññāṇassa na hoti.|| ||</p>

					<p class="f4">10. Viññāṇa dhātuyā ce bhikkhave,||<br />
					bhikkhunā rāgo pahīno hoti,||<br />
					rāgassa pahānā vocchijjat-ā-rammaṇaṃ,||<br />
					patiṭṭhā viññāṇassa na hoti.|| ||</p>

					<p class="f4">11. Tad appatiṭṭaṭhitaṃ||<br />
					viññāṇaṃ avirūḷhaṃ||<br />
					anabhisaṃ- <a id="pg54"><span class="f2 g"><b>[54]</b></span></a> khārañ ca vimuttaṃ,||<br />
					vimutt'attā ṭhitaṃ||<br />
					ṭhitattā santusitaṃ,||<br />
					santusitattā na paritassati||<br />
					aparitassaṃ paccattaññ eva parinibbāyati.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>