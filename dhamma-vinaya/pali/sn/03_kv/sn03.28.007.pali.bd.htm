<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.28.7. When Ānanda remarks to Sāriputta on how clear his aura appears Sāriputta explains that he had spent the afternoon in the Sphere of Nothing's Had There and that entering, attaining or emerging therefrom there did not occur to him any thoughts of 'I-am'." />
<title>SN 3.28.7: Akincanna Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					28. Sāriputta Saɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_28_sariputtasamyutta.htm#p7">Sutta 7</a></h4>

					<h1>Ākiñ cañña Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.28.007.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Sāriputto pubbaṇha-samayaɱ nivāsetvā patta-cīvaram ādāya||<br />
					Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkanto||<br />
					yena andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ||<br />
					rukkhamule divā-vihāraɱ nisīdi.|| ||</p>

					<p class="f4">Atha kho āyasmā Sāriputto sāyaṇha-samayaɱ paṭisallānā vuṭṭhito||<br />
					yena Jetavanaɱ Anāthapiṇḍikassa ārāmo ten'upasankami.|| ||</p>

					<p class="f4">Addsā kho āyasmā Ānando āyasmantaɱ Sāriputtaɱ dūrato va āga-c-chantaɱ.|| ||</p>

					<p class="f4">Disvāna āyasmantaɱ Sāriputtaɱ etad avoca:|| ||</p>

					<p class="f4">"Vippasannāni kho te āvuso Sāriputta,||<br />
					indriyāni parisuddho mukhavaṇṇo pariyodāto.|| ||</p>

					<p class="f4">Katamenāyasmā Sāriputto ajja vihārena vihāsī" ti?|| ||</p>

					<p class="f4">"Idh'āhaɱ āvuso,||<br />
					sabbaso Viññāṇañ-c'āyatanaɱ samati-k-kamma||<br />
					'n'atthi kiñcī' ti||<br />
					Ākiñ caññ'āyatanaɱ upasampajja viharāmi.|| ||</p>

					<p class="f4">Tassa mayhaɱ āvuso na evaɱ hoti:|| ||</p>

					<p class="f4">'Ahaɱ "n'atthi kiñcī" ti Ākiñ caññ'āyatanaɱ samāpajjāmī' ti|| ||</p>

					<p class="f4">vā|| ||</p>

					<p class="f4">'Ahaɱ "n'atthi kiñcī" ti Ākiñ caññ'āyatanaɱ samāpanno' ti|| ||</p>

					<p class="f4">vā|| ||</p>

					<p class="f4">'Ahaɱ "n'atthi kiñcī" ti Ākiñ caññ'āyatanaɱ vuṭṭhito' ti vā" ti.|| ||</p>

					<p class="f4">"Tathā hi panāyasmato Sāriputtassa dīgha-rattaɱ abhiɱ kāramamiɱkāramān-ā-nusayā susamūhatā.|| ||</p>

					<p class="f4">Tasmā āyasmato Sāriputtassa na evaɱ hoti:|| ||</p>

					<p class="f4">'Ahaɱ "n'atthi kiñcī" ti Ākiñ caññ'āyatanaɱ samāpajjāmī' ti|| ||</p>

					<p class="f4">vā|| ||</p>

					<p class="f4">'Ahaɱ "n'atthi kiñcī" ti Ākiñ caññ'āyatanaɱ samāpanno' ti|| ||</p>

					<p class="f4">vā|| ||</p>

					<p class="f4">'Ahaɱ "n'atthi kiñcī" ti Ākiñ caññ'āyatanaɱ vuṭṭhito' ti vā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>