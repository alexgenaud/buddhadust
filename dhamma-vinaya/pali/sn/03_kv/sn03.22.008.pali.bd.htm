<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 8. The Buddha explains how it is that a person who thinks of body, sense-experience, perception, own-making and consciousness as me or mine, or self, has anxiety and agitation about self when these things change." />
<title>SN 3 22 008: Dutiya Upādā-Paritassanā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					1. Pathama Nakula-Pita Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p8">Sutta 8</a></h4>

					<h1>Dutiya Upādā-Paritassanā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg18"><span class="f2 g"><b>[18]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.008.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.008.bodh.wp.htm#p1">bodh</a>]</span> Sāvatthiyaṃ -|| ||</p>

					<p class="f4">"Upādā-paritassanañ ca vo bhikkhave,||<br />
					desissāmi,||<br />
					anupādā aparitassanañ ca.|| ||</p>

					<p class="f4">Taṃ suṇātha||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ,||<br />
					Bhagavā etad avoca:|| ||</p>

					<p class="f4">Kathañ ca bhikkhave,||<br />
					upādā-paritassanā hoti:|| ||</p>

					<p class="f4">Idha, bhikkhave, a-s-sutavā puthujjano||<br />
					rūpaṃ 'Etaṃ mama,||<br />
					eso ham asmi||<br />
					eso me attā' ti samanupassati.|| ||</p>

					<p class="f4">Tassa taṃ rūpaṃ vipariṇamati,||<br />
					aññathā hoti.|| ||</p>

					<p class="f4">Tassa rūpa-vipariṇām-aññathā-bhāvā uppajjati soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Vedanaṃ 'Etaṃ mama,||<br />
					eso ham asmi||<br />
					eso me attā' ti samanupassati.|| ||</p>

					<p class="f4">Tassa taṃ vedanaṃ vipariṇamati,||<br />
					aññathā hoti,||<br />
					tassa vedana-vipariṇām-aññathā-bhāvā uppajjati soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Saññaṃ 'Etaṃ mama,||<br />
					eso ham asmi||<br />
					eso me attā' ti samanupassati.|| ||</p>

					<p class="f4">Tassa taṃ saññaṃ vipariṇamati,||<br />
					aññathā hoti,||<br />
					tassa saññā-vipariṇām-aññathā-bhāvā uppajjati soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Saṇkhāre 'Etaṃ mama,||<br />
					eso ham asmi||<br />
					eso me attā' ti samanupassati.|| ||</p>

					<p class="f4">Tassa taṃ saṇkhāre vipariṇamati,||<br />
					aññathā hoti,||<br />
					tassa saṇkhāra-vipariṇām-aññathā-bhāvā uppajjati soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Viññāṇaṃ 'Etaṃ mama,||<br />
					eso ham asmi||<br />
					eso me attā' ti samanupassati.|| ||</p>

					<p class="f4">Tassa taṃ viññāṇaṃ vipariṇamati,||<br />
					aññathā hoti,||<br />
					tassa viññāṇa-vipariṇām-aññathā-bhāvā uppajjati soka-parideva-dukkha-domanass'upāyāsā.|| ||</p>

					<p class="f4">Evaṃ kho bhikkhave,||<br />
					upādā-paritassanā hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave,||<br />
					anupādā-paritassanā hoti?|| ||</p>

					<p class="f4"><a id="pg19"><span class="f2 g"><b>[19]</b></span></a> Idha, bhikkhave, sutavā āriyasāvako||<br />
					rūpaṃ 'N'etaṃ mama,||<br />
					n'eso 'hamasmi||<br />
					na me so attā' ti samanupassati.|| ||</p>

					<p class="f4">Tassa taṃ rūpaṃ vipariṇamati,||<br />
					aññathā hoti.|| ||</p>

					<p class="f4">Tassa rūpa-vipariṇām-aññathā-bhāvā nūppajjanti soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Vedanaṃ 'N'etaṃ mama,||<br />
					n'eso 'hamasmi||<br />
					na me so attā' ti samanupassati.|| ||</p>

					<p class="f4">Tassa taṃ vedanaṃ vipariṇamati,||<br />
					aññathā hoti.|| ||</p>

					<p class="f4">Tassa vedana-vipariṇām-aññathā-bhāvā nuppajjanti soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Saññaṃ 'N'etaṃ mama,||<br />
					n'eso 'hamasmi||<br />
					na me so attā' ti samanupassati.|| ||</p>

					<p class="f4">Tassa taṃ saññaṃ vipariṇamati,||<br />
					aññathā hoti.|| ||</p>

					<p class="f4">Tassa saññā-vipariṇām-aññathā-bhāvā nūppajjanti soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Saṇkhāre 'N'etaṃ mama,||<br />
					n'eso 'hamasmi||<br />
					na me so attā' ti samanupassati.|| ||</p>

					<p class="f4">Tassa saṇkhāra-vipariṇām-aññathā-bhāvā nuppajjanti soka-parideva-dukkha-domanass'upāyāsā.|| ||</p>

					<p class="ctr c">&#9632;</p>

					<p class="f4">Viññāṇaṃ 'N'etaṃ mama,||<br />
					n'eso 'hamasmi||<br />
					na me so attā' ti samanupassati.|| ||</p>

					<p class="f4">Tassa
					viññāṇa-vipariṇām-aññathā-bhāvā nūppajjanti soka-parideva-dukkha-domanass'upāyāsā.|| ||</p>

					<p class="f4">Evaṃ kho bhikkhave,||<br />
					anupādā-paritassanā hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>