<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.102. The Buddha enumerates a string of similes illustrating the benefits of perception of instability (anicca)." />
<title>SN 3 22 102: Aniccasanna Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.5. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p102">Sutta 102</a></h4>

					<h1>Anicca-Saññā Suttaɱ aka Aniccatā (or Sañña)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg155"><span class="f2 g"><b>[155]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.102.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.102.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Anicca-saññā bhikkhave, bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, sarada-samaye kassako mahānaɱgalena kasanto sabbāni mūlasantānakāni sampadālento kasati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, babbajalāyako babbajaɱ lāyitvā agge gahetvā odhunāti niddhunāti nipphoṭeti.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, amba-piṇḍiyā vaṇaṭacchinnāya <a id="pg156"><span class="f2 g"><b>[156]</b></span></a> yāni tatra ambāni vaṇaṭupani-baddhāni1sabbāni tāni tad anvayāni bhavanti.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, kuṭāgārassa yā kāci gopānasiyo sabbā tā kūṭaɱgamā kūṭa-ninnā kūṭa-samo-saraṇā, kūṭaɱ tāsaɱ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyatha pi bhikkhave, ye keci mūla-gandhā kālānusārī. 3- Tesaɱ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, ye keci sāra-gandhā lohita-candanaɱ tesaɱ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, ye keci puppha-gandhā vassikaɱ tesaɱ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, ye keci kuḍḍa-rājāno sabbe te rañño cakka-vattissa anuyuttā bhavanti.|| ||</p>

					<p class="f4">Rājā tesaɱ cakka-vatti aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, ye keci tāraka-rūpānaɱ pabhā sabbā tā candimappabhāya kalaɱ nāgghanti soḷasiɱ, canda-p-pabhā tāsaɱ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Seyyathā pi, bhikkhave, sarada-samaye vīddhe vigata-valāhake deve ādicco nabhaɱ abbhussu-k-kamāno sabbaɱ ākāsagataɱ tamagataɱ abhivihacca bhāsate ca, tapate ca, virocate ca.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti.|| ||</p>

					<p class="f4">Kathaɱ bhāvitā ca bhikkhave, anicca-saññā kataɱ <a id="pg157"><span class="f2 g"><b>[157]</b></span></a> bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhanti?|| ||</p>

					<p class="f4">'Iti rūpaɱ,||<br />
					iti rūpassa samudayo,||<br />
					iti rūpassa atthagamo,|| ||</p>

					<p class="f4">iti vedanā,||<br />
					iti vedanāya samudayo,||<br />
					iti veda nāya atthagamo,|| ||</p>

					<p class="f4">iti saññā,||<br />
					iti saññassa samudayo,||<br />
					iti saññassa atthagamo,|| ||</p>

					<p class="f4">iti sankhārā,||<br />
					iti sankhārassa samudayo,||<br />
					iti sankhārassa atthagamo,|| ||</p>

					<p class="f4">iti viññāṇaɱ,||<br />
					iti viññāṇassa samudayo,||<br />
					iti viññāṇassa atthagamo' ti.|| ||</p>

					<p class="f4">Evaɱ bhāvitā kho bhikkhave, anicca-saññā evaɱ bahulī-katā||<br />
					sabbaɱ kāma-rāgaɱ pariyādiyati,||<br />
					sabbaɱ rūpa-rāgaɱ pariyādiyati,||<br />
					sabbaɱ bhava-rāgaɱ pariyādiyati,||<br />
					sabbaɱ avijjaɱ pariyādiyati,||<br />
					sabbaɱ asmimānaɱ pariyādiyati samūhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

