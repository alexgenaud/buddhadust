<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.102. The Buddha enumerates a string of similes illustrating the benefits of perception of instability (anicca)." />
<title>SN 3 22 102: Anicca-Saññā Suttaṃ aka Aniccatā (or Sañña)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					10. Puppha Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p102">Sutta 102</a></h4>

					<h1>Anicca-Saññā Suttaṃ aka Aniccatā (or Sañña)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg155"><span class="f2 g"><b>[155]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.102.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.102.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Anicca-saññā bhikkhave,||<br />
					bhāvitā||<br />
					bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, sarada-samaye kassako mahānaṃgalena kasanto sabbāni mūla-santānakāni sampadālento kasati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, babbajalāyako babbajaṃ lāyitvā agge gahetvā odhunāti niddhunāti nipphoṭeti.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, amba-piṇḍiyā vaṇaṭacchinnāya <a id="pg156"><span class="f2 g"><b>[156]</b></span></a> yāni tatra ambāni vaṇaṭupani-baddhāni1sabbāni tāni tad anvayāni bhavanti.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, kuṭāgārassa yā kāci gopānasiyo sabbā tā kūṭaṃgamā kūṭa-ninnā kūṭa-samo-saraṇā, kūṭaṃ tāsaṃ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyatha pi bhikkhave, ye keci mūla-gandhā kālānusārī tesaṃ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, ye keci sāra-gandhā lohita-candanaṃ tesaṃ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, ye keci puppha-gandhā vassikaṃ tesaṃ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, ye keci kuḍḍa-rājāno sabbe te rañño cakka-vattissa anuyuttā bhavanti.|| ||</p>

					<p class="f4">Rājā tesaṃ cakka-vatti aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, ye keci tāraka-rūpānaṃ pabhā sabbā tā candimappabhāya kalaṃ nāgghanti soḷasiṃ, canda-p-pabhā tāsaṃ aggam akkhāyati.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, sarada-samaye vīddhe vigata-valāhake deve ādicco nabhaṃ abbhussu-k-kamāno sabbaṃ ākāsagataṃ tamagataṃ abhivihacca bhāsate ca, tapate ca, virocate ca.|| ||</p>

					<p class="f4">Evam eva kho bhikkhave, anicca-saññā bhāvitā bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathaṃ bhāvitā ca bhikkhave, anicca-saññā kataṃ <a id="pg157"><span class="f2 g"><b>[157]</b></span></a> bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhanti?|| ||</p>

					<p class="f4">'Iti rūpaṃ,||<br />
					iti rūpassa samudayo,||<br />
					iti rūpassa attha-gamo,|| ||</p>

					<p class="f4">iti vedanā,||<br />
					iti vedanāya samudayo,||<br />
					iti veda nāya attha-gamo,|| ||</p>

					<p class="f4">iti saññā,||<br />
					iti saññassa samudayo,||<br />
					iti saññassa attha-gamo,|| ||</p>

					<p class="f4">iti saṇkhārā,||<br />
					iti saṇkhārassa samudayo,||<br />
					iti saṇkhārassa attha-gamo,|| ||</p>

					<p class="f4">iti viññāṇaṃ,||<br />
					iti viññāṇassa samudayo,||<br />
					iti viññāṇassa attha-gamo' ti.|| ||</p>

					<p class="f4">Evaṃ bhāvitā kho bhikkhave, anicca-saññā evaṃ bahulī-katā||<br />
					sabbaṃ kāma-rāgaṃ pariyādiyati,||<br />
					sabbaṃ rūpa-rāgaṃ pariyādiyati,||<br />
					sabbaṃ bhava-rāgaṃ pariyādiyati,||<br />
					sabbaṃ avijjaṃ pariyādiyati,||<br />
					sabbaṃ asmimānaṃ pariyādiyati samūhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

