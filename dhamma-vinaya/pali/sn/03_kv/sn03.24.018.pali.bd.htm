<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.24.18. The Buddha states that the view that the Thathagata (one who has attained the goal) neither exists nor does not exist arises from not understanding the impermanent and painful nature of shape, sense-experience, perception, own-making, and consciousness and the seen, heard, sensed, cognized, acquired, investigated, or turned over in mind." />
<title>SN 3.24.18: N'eva Hoti na na Hoti Tathāgata Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					24. Diṭṭhi Saṃyutta<br />
					1. Sotāpatti Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_24_ditthisamyutta.htm#p18">Sutta 18</a></h4>

					<h1>N'eva Hoti na na Hoti Tathāgata Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg216"><span class="f2 g"><b>[216]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.24.018.wood.pts.htm#p1">pts</a>][<a href="../../../../dhamma-vinaya/bd/sn/03_kv/sn03.24.018.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ:|| ||</p>

					<p class="f4">Bhagavā etad avoca:|| ||</p>

					<p class="f4">"Kismiṃ nu kho bhikkhave, sati kiṃ upādāya kiṃ abhinivissa evaṃ diṭṭhi uppajjati:|| ||</p>

							<p class="f4 in2">'N'eva Hoti na na Hoti Tathāgato' ti"?|| ||</p>

					<p class="f4">"Bhagavaṃ-mulakā no bhante, dhammā.|| ||</p>

					<p class="f4">Bhagavaṃ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaṃ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Rūpe kho bhikkhave, sati||<br />
					rūpaṃ upādāya||<br />
					rūpaṃ abhinivissa||<br />
					evem diṭṭhi uppajjati:|| ||</p>

							<p class="f4 in2">'N'eva hoti na na hoti Tathāgato' ti.|| ||</p>

					<p class="f4">Vedanāya sati||<br />
					vedanaṃ upādāya||<br />
					vedanā abhinivissa||<br />
					evem diṭṭhi uppajjati:|| ||</p>

							<p class="f4 in2">'N'eva hoti na na hoti Tathāgato' ti.|| ||</p>

					<p class="f4">Saññāya sati||<br />
					saññaṃ upādāya||<br />
					saññā abhinivissa||<br />
					evem diṭṭhi uppajjati:|| ||</p>

							<p class="f4 in2">'N'eva hoti na na hoti Tathāgato' ti.|| ||</p>

					<p class="f4">Saṇkhāresu sati||<br />
					saṇkhāre upādāya||<br />
					saṇkhāre abhinivissa||<br />
					evem diṭṭhi uppajjati:|| ||</p>

							<p class="f4 in2">'N'eva hoti na na hoti Tathāgato' ti.|| ||</p>

					<p class="f4">Viññāṇe sati||<br />
					viññāṇaṃ upādāya||<br />
					viññāṇaṃ abhinivissa||<br />
					evem diṭṭhi uppajjati:|| ||</p>

							<p class="f4 in2">'N'eva hoti na na hoti Tathāgato' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi bhikkhave?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,||<br />
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'N'eva hoti na na hoti Tathāgato' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,||<br />
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'N'eva hoti na na hoti Tathāgato' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,||<br />
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'N'eva hoti na na hoti Tathāgato' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,||<br />
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'N'eva hoti na na hoti Tathāgato' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,||<br />
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'N'eva hoti na na hoti Tathāgato' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ diṭṭhaṃ,||<br />
					sutaṃ,||<br />
					mutaṃ,||<br />
					viññātaṃ,||<br />
					pattaṃ,||<br />
					pariyesitaṃ,||<br />
					anuvicaritaṃ manasā||<br />
					tam pi niccaṃ vā aniccaṃ vāti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ,||<br />
					api nu taṃ anupādāya evaṃ diṭṭhi uppajjeyya:|| ||</p>

							<p class="f4 in2">'N'eva hoti na na hoti Tathāgato' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yato kho bhikkhave, ariya-sāvakassa imesu chasu ṭhānesu kaṇkhā pahīnā hoti,||<br />
					dukkhe pissa kaṇkhā pahīnā hoti,||<br />
					dukkha-samudaye pissa kaṇkhā pahīnā hoti,||<br />
					dukkha-nirodhe pissa kaṇkhā pahīnā hoti,||<br />
					dukkha-nirodha-gāminiy'āpaṭi-padāya pissa kaṇkhā pahīnā hoti.|| ||</p>

					<p class="f4">Ayaṃ vuccati bhikkhave, ariya-sāvako||<br />
					Sotāpanno||<br />
					avinipāta-dhammo||<br />
					niyato||<br />
					sambodhi-parāyano" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>