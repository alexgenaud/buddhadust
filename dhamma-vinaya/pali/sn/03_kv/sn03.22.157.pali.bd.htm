<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.157. The Buddha teaches that because of shape, sense-experience, perception, own-making and sense-consciousness there arises a tendency to attachment to a bondage to the yokes to rebirth and that the escape therefrom is through seeing the inconstance, pain, and non-self in these things." />
<title>SN 3 22 157: Dutiya Abhinivesa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					15. Diṭṭhi Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p157">Sutta 157</a></h4>

					<h1>Dutiya Abhinivesa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg187"><span class="f2 g"><b>[187]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.157.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiṃ nu kho bhikkhave,||<br />
					sati kiṃ upādāya||<br />
					kiṃ abhinivissa uppajanti saṃyojan-ā-bhinivesa-vinibandh-ā-jjh'osānā" ti?|| ||</p>

					<p class="f4">"Bhagavaṃ-mulakā no bhante, dhammā.|| ||</p>

					<p class="f4">Bhagavaṃ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaṃ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p class="f4">"Rūpe kho bhikkhave, sati||<br />
					rūpaṃ upādāya||<br />
					rūpaṃ abhinivissa||<br />
					uppajanti saṃyojan-ā-bhinivesa-vinibandh-ā-jjh'osānā.|| ||</p>

					<p class="f4">Vedanāya sati||<br />
					vedanaṃ upādāya||<br />
					vedanā abhinivissa||<br />
					uppajanti saṃyojan-ā-bhinivesa-vinibandh-ā-jjh'osānā.|| ||</p>

					<p class="f4">Saññāya sati||<br />
					saññaṃ upādāya||<br />
					saññā abhinivissa||<br />
					uppajanti saṃyojan-ā-bhinivesa-vinibandh-ā-jjh'osānā.|| ||</p>

					<p class="f4">Saṅkhāresu sati||<br />
					saṅkhāre upādāya||<br />
					saṅkhāre abhinivissa||<br />
					uppajanti saṃyojan-ā-bhinivesa-vinibandh-ā-jjh'osānā.|| ||</p>

					<p class="f4">Viññāṇe sati||<br />
					viññāṇaṃ upādāya||<br />
					viññāṇaṃ abhinivissa||<br />
					uppajanti saṃyojan-ā-bhinivesa-vinibandh-ā-jjh'osānā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi bhikkhave?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ,
					api nu taṃ anupādāya uppajanti saṃyojan-ā-bhinivesa-vinibandh-ā-jjh'osānā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ,
					api nu taṃ anupādāya uppajanti saṃyojan-ā-bhinivesa-vinibandh-ā-jjh'osānā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ,
					api nu taṃ anupādāya uppajanti saṃyojan-ā-bhinivesa-vinibandh-ā-jjh'osānā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saṅkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ,
					api nu taṃ anupādāya uppajanti saṃyojan-ā-bhinivesa-vinibandh-ā-jjh'osānā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ,
					api nu taṃ anupādāya uppajanti saṃyojan-ā-bhinivesa-vinibandh-ā-jjh'osānā" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ passaṃ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saṅkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ 'vimuttami' ti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>