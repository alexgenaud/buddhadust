<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.83. Ānanda relates to the bhikkhus how Punna taught him about the stockpiles (khandha) and how that was the teaching that resulted in him becoming a streamwinner." />
<title>SN 3 22 83: Ānanda Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					8. Khajjaniya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p83">Sutta 83</a></h4>

					<h1>Ānanda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg105"><span class="f2 g"><b>[105]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.083.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.083.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.083.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānando Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho, āyasmā Ānando bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Ānandassa paccassosuɱ.|| ||</p>

					<p class="f4">Āyasmā Ānando etad avoca:|| ||</p>

					<p class="f4">"Puṇṇo nāma āvuso āyasmā Mattāni-putto amhākaɱ navakānaɱ sataɱ bahū-pakāro hoti.|| ||</p>

					<p class="f4">So amhe iminā ovādena ovadati:|| ||</p>

					<p class="f4">'Upādāya āvuso Ānanda, "asmi" ti hoti, no anupādāya.|| ||</p>

					<p class="f4">Kiñ ca upādāya "asmi" ti hoti no anupādāya:|| ||</p>

					<p class="f4">Rūpaɱ upādāya "asmi" ti hoti no anupādāya.|| ||</p>

					<p class="f4">Vedanā upādāya "asmi" ti hoti no anupādāya.|| ||</p>

					<p class="f4">Saññaɱ upādāya "asmi" ti hoti no anupādāya.|| ||</p>

					<p class="f4">Sankhāre upādāya "asmi" ti hoti no anupādāya.|| ||</p>

					<p class="f4">Viññāṇaɱ upādāya "asmi" ti hoti no anupādāya.|| ||</p>

					<p class="f4">Seyyathā pi āvuso Ānanda,||<br />
					itthi vā puriso vā||<br />
					daharo yuvā maṇaḍanajātiko ādāse vā||<br />
					parisuddhe pariyodāte acche vā||<br />
					udakapatte sakaɱ mukha-nimittaɱ pacc-a-vekkhamāno upādāya passeyya,||<br />
					no anupādāya.|| ||</p>

					<p class="f4">Evam eva kho āvuso Ānanda||<br />
					rūpaɱ upādāya "asmī" ti hoti,||<br />
					no anupādāya,||<br />
					vedanaɱ upādāya "asmī" ti hoti,||<br />
					no anupādāya,||<br />
					saññaɱ upādāya "asmī" ti hoti,||<br />
					no anupādāya,||<br />
					sankhāre upādāya "asmī" ti hoti,||<br />
					no anupādāya,||<br />
					viññāṇaɱ upādāya upādāya "asmī" ti hoti,||<br />
					no anupādāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taɱ kiɱ maññasi āvuso Ānanda?|| ||</p>

					<p class="f4">Rūpaɱ niccaɱ vā aniccaɱ vāti?|| ||</p>

					<p class="f4">"Aniccaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">"Dukkhaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ||<br />
					"etaɱ mama,||<br />
					eso ham asmi,||<br />
					eso me attā" ti.|| ||</p>

					<p class="f4">"No h'etaɱ āvuso."|| ||</p>

					<p class="ctr c">&#9632;</p>

					<p class="f4">Vedanā niccaɱ vā aniccaɱ vāti?|| ||</p>

					<p class="f4">"Aniccaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">"Dukkhaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ||<br />
					"etaɱ mama,||<br />
					eso ham asmi,||<br />
					eso me attā" ti.|| ||</p>

					<p class="f4">"No h'etaɱ āvuso."|| ||</p>

					<p class="ctr c">&#9632;</p>

					<p class="f4">Saññā niccaɱ vā aniccaɱ vāti?|| ||</p>

					<p class="f4">"Aniccaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">"Dukkhaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ||<br />
					"etaɱ mama,||<br />
					eso ham asmi,||<br />
					eso me attā" ti.|| ||</p>

					<p class="f4">"No h'etaɱ āvuso."|| ||</p>

					<p class="ctr c">&#9632;</p>

					<p class="f4">Sankhārā niccaɱ vā aniccaɱ vāti?|| ||</p>

					<p class="f4">"Aniccaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">"Dukkhaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ||<br />
					"etaɱ mama,||<br />
					eso ham asmi,||<br />
					eso me attā" ti.|| ||</p>

					<p class="f4">"No h'etaɱ āvuso."|| ||</p>

					<p class="ctr c">&#9632;</p>

					<p class="f4">Viññāṇaɱ niccaɱ vā aniccaɱ vāti?|| ||</p>

					<p class="f4">"Aniccaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">"Dukkhaɱ āvuso."|| ||</p>

					<p class="f4">Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ||<br />
					"etaɱ mama,||<br />
					eso ham asmi,||<br />
					eso me attā" ti.|| ||</p>

					<p class="f4">"No h'etaɱ āvuso."|| ||</p>

					<p class="ctr c">&#9632;</p>

					<p class="f4">Tasmā ti ha āvuso, Ānanda,||<br />
					yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ rūpaɱ:||<br />
					"n'etaɱ mama||<br />
					neso ham asmi||<br />
					na me'so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ vedanaɱ:||<br />
					"n'etaɱ mama||<br />
					neso ham asmi||<br />
					na me'so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ saññaɱ:||<br />
					"n'etaɱ mama||<br />
					neso ham asmi||<br />
					na me'so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci sankhārā atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ sankhāraɱ:||<br />
					"n'etaɱ mama||<br />
					neso ham asmi||<br />
					na me'so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ viññāṇaɱ:||<br />
					"n'etaɱ mama||<br />
					neso ham asmi||<br />
					na me'so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Evaɱ passaɱ āvuso, Ānanda,||<br />
					sutavā ariya-sāvako||<br />
					rūpasmim pi nibbindati,||<br />
					vedanāya pi nibbindati,||<br />
					saññāya pi nibbindati,||<br />
					sankhāresu pi nibbindati,||<br />
					viññāṇasmim pi nibbidanti.|| ||</p>

					<p class="f4">Nibbindaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khiṇā jāti,||<br />
					vusitaɱ buhmacariyaɱ,||<br />
					kataɱ karaṇiyaɱ,||<br />
					nāparaɱ itthattāyā' ti pajānātī' ti.|| ||</p>

					<p class="f4">Puṇṇo nāma āvuso,||<br />
					āyasmā Mantāniputto amhākaɱ <a id="pg106"><span class="f2 g"><b>[106]</b></span></a> navakānaɱ sataɱ bahū-pakāro hoti,||<br />
					so amhe iminā ovādena ovadati.|| ||</p>

					<p class="f4">Idañ ca pana me āyasmato puṇṇassa mantāniputtassa Dhamma-desanaɱ sutvā dhammo abhisameto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
