<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.83. Ānanda relates to the bhikkhus how Punna taught him about the stockpiles (khandha) and how that was the teaching that resulted in him becoming a streamwinner." />
<title>SN 3 22 83: Ānanda Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					9. Thera Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p83">Sutta 83</a></h4>

					<h1>Ānanda Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg105"><span class="f2 g"><b>[105]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.083.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.083.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.083.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Ānando Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho, āyasmā Ānando bhikkhu āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhu āyasmato Ānandassa paccassosuṃ.|| ||</p>

					<p class="f4">Āyasmā Ānando etad avoca:|| ||</p>

					<p class="f4">"Puṇṇo nāma āvuso āyasmā Mattāni-putto amhākaṃ navakānaṃ sataṃ bahū-pakāro hoti.|| ||</p>

					<p class="f4">So amhe iminā ovādena ovadati:|| ||</p>

					<p class="f4">'Upādāya āvuso Ānanda, "asmi" ti hoti, no anupādāya.|| ||</p>

					<p class="f4">Kiñ ca upādāya "asmi" ti hoti no anupādāya?|| ||</p>

					<p class="f4">Rūpaṃ upādāya "asmi" ti hoti no anupādāya.|| ||</p>

					<p class="f4">Vedanā upādāya "asmi" ti hoti no anupādāya.|| ||</p>

					<p class="f4">Saññaṃ upādāya "asmi" ti hoti no anupādāya.|| ||</p>

					<p class="f4">Saṅkhāre upādāya "asmi" ti hoti no anupādāya.|| ||</p>

					<p class="f4">Viññāṇaṃ upādāya "asmi" ti hoti no anupādāya.|| ||</p>

					<p class="f4">Seyyathā pi āvuso Ānanda,||<br />
					itthi vā puriso vā||<br />
					daharo yuvā maṇaḍanajātiko ādāse vā||<br />
					parisuddhe pariyodāte acche vā||<br />
					udakapatte sakaṃ mukha-nimittaṃ pacc'avekkhamāno upādāya passeyya,||<br />
					no anupādāya.|| ||</p>

					<p class="f4">Evam eva kho āvuso Ānanda||<br />
					rūpaṃ upādāya "asmī" ti hoti,||<br />
					no anupādāya,||<br />
					vedanaṃ upādāya "asmī" ti hoti,||<br />
					no anupādāya,||<br />
					saññaṃ upādāya "asmī" ti hoti,||<br />
					no anupādāya,||<br />
					saṅkhāre upādāya "asmī" ti hoti,||<br />
					no anupādāya,||<br />
					viññāṇaṃ upādāya upādāya "asmī" ti hoti,||<br />
					no anupādāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi āvuso Ānanda?|| ||</p>

					<p class="f4">Rūpaṃ niccaṃ vā aniccaṃ vā' ti?|| ||</p>

					<p class="f4">'Aniccaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vā taṃ sukhaṃ vā' ti?|| ||</p>

					<p class="f4">'Dukkhaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ||<br />
					"etaṃ mama,||<br />
					eso ham asmi,||<br />
					eso me attā"' ti?|| ||</p>

					<p class="f4">'No h'etaṃ āvuso.'|| ||</p>

					<p class="ctr c">&#9632;</p>

					<p class="f4">'Vedanā niccaṃ vā aniccaṃ vā' ti?|| ||</p>

					<p class="f4">'Aniccaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vā taṃ sukhaṃ vā' ti?|| ||</p>

					<p class="f4">'Dukkhaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ||<br />
					"etaṃ mama,||<br />
					eso ham asmi,||<br />
					eso me attā"' ti?|| ||</p>

					<p class="f4">'No h'etaṃ āvuso.'|| ||</p>

					<p class="ctr c">&#9632;</p>

					<p class="f4">'Saññā niccaṃ vā aniccaṃ vā' ti?|| ||</p>

					<p class="f4">'Aniccaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vā taṃ sukhaṃ vā' ti?|| ||</p>

					<p class="f4">'Dukkhaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ||<br />
					"etaṃ mama,||<br />
					eso ham asmi,||<br />
					eso me attā" ti'?|| ||</p>

					<p class="f4">'No h'etaṃ āvuso.'|| ||</p>

					<p class="ctr c">&#9632;</p>

					<p class="f4">'Saṅkhārā niccaṃ vā aniccaṃ vā' ti?|| ||</p>

					<p class="f4">'Aniccaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vā taṃ sukhaṃ vā' ti?|| ||</p>

					<p class="f4">'Dukkhaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ||<br />
					"etaṃ mama,||<br />
					eso ham asmi,||<br />
					eso me attā"' ti?|| ||</p>

					<p class="f4">'No h'etaṃ āvuso.'|| ||</p>

					<p class="ctr c">&#9632;</p>

					<p class="f4">'Viññāṇaṃ niccaṃ vā aniccaṃ vā' ti?|| ||</p>

					<p class="f4">'Aniccaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vā taṃ sukhaṃ vā' ti?|| ||</p>

					<p class="f4">'Dukkhaṃ āvuso.'|| ||</p>

					<p class="f4">'Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ||<br />
					"etaṃ mama,||<br />
					eso ham asmi,||<br />
					eso me attā"' ti?|| ||</p>

					<p class="f4">'No h'etaṃ āvuso.'|| ||</p>

					<p class="ctr c">&#9632;</p>

					<p class="f4">'Tasmātiha āvuso, Ānanda,||<br />
					yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ rūpaṃ:||<br />
					"n'etaṃ mama||<br />
					n'eso ham asmi||<br />
					na me'so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ vedanaṃ:||<br />
					"n'etaṃ mama||<br />
					n'eso ham asmi||<br />
					na me'so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ saññaṃ:||<br />
					"n'etaṃ mama||<br />
					n'eso ham asmi||<br />
					na me'so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci saṅkhārā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ saṅkhāraṃ:||<br />
					"n'etaṃ mama||<br />
					n'eso ham asmi||<br />
					na me'so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ viññāṇaṃ:||<br />
					"n'etaṃ mama||<br />
					n'eso ham asmi||<br />
					na me'so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Evaṃ passaṃ āvuso, Ānanda,||<br />
					sutavā ariya-sāvako||<br />
					rūpasmim pi nibbindati,||<br />
					vedanāya pi nibbindati,||<br />
					saññāya pi nibbindati,||<br />
					saṅkhāresu pi nibbindati,||<br />
					viññāṇasmim pi nibbidanti.|| ||</p>

					<p class="f4">Nibbindaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ "vimuttami" ti||<br />
					ñāṇaṃ hoti:|| ||</p>

					<p class="f4">"Khiṇā jāti,||<br />
					vusitaṃ buhmacariyaṃ,||<br />
					kataṃ karaṇiyaṃ,||<br />
					nāparaṃ itthattāyā" ti pajānātī' ti.|| ||</p>

					<p class="f4">Puṇṇo nāma āvuso,||<br />
					āyasmā Mantāni-putto amhākaṃ <a id="pg106"><span class="f2 g"><b>[106]</b></span></a> navakānaṃ sataṃ bahū-pakāro hoti,||<br />
					so amhe iminā ovādena ovadati.|| ||</p>

					<p class="f4">Idañ ca pana me āyasmato puṇṇassa Mantāni-puttassa Dhamma-desanaṃ sutvā Dhammo abhisameto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
