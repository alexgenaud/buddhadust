<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 44. The Buddha explains that to view body, sense-experience, perception, own-making or consciousness as the self is the way to living in a body and the resultant pain." />
<title>SN 3 22 044: Paṭipadā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					5. Atta-Dīpa Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p44">Sutta 44</a></h4>

					<h1>Paṭipadā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg43"><span class="f2 g"><b>[43]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.044.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.044.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg44"><span class="f2 g"><b>[44]</b></span></a> "Sakkāya-samudaya-gāminiñ ca vo bhikkhave,||<br />
					paṭipadaṃ desissāmi,||<br />
					sakkāya-nirodha-gāminiñ ca paṭipadaṃ.|| ||</p>

					<p class="f4">Taṃ suṇatha,||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca.|| ||</p>

					<p class="f4">"Katamā ca bhikkhave, sakkāya-samudaya-gāminī paṭipadā?|| ||</p>

					<p class="f4">Idha, bhikkhave, a-s-sutavā puthujjano||<br />
					ariyānaṃ adassāvī||<br />
					ariya-Dhammassa||<br />
					akovido ariya-Dhamme avinīto,||<br />
					sappurisānaṃ adassāvī||<br />
					sappurisa-Dhammassa||<br />
					akovido sappurisa-Dhamme avinīto,||<br />
					rūpaṃ attato samanupassati,||<br />
					rūpavantaṃ vā attāṇaṃ,||<br />
					attani vā rūpaṃ,||<br />
					rūpasmiṃ vā attāṇaṃ;|| ||</p>

					<p class="f4">vedanaṃ attato samanupassati,||<br />
					vedanā-vantaṃ vā attāṇaṃ||<br />
					attani vā vedanaṃ,||<br />
					vedanāya vā attāṇaṃ;|| ||</p>

					<p class="f4">saññaṃ attato samanupassati,||<br />
					saññaṃ vā attāṇaṃ,||<br />
					attani vā saññaṃ,||<br />
					saññasmiṃ vā attāṇaṃ;|| ||</p>

					<p class="f4">saṇkhāre attato samanupassati,||<br />
					saṇkhāraṃ vā attāṇaṃ,||<br />
					attani vā saṇkhāraṃ||<br />
					saṇkhārasmiṃ vā attāṇaṃ;|| ||</p>

					<p class="f4">viññāṇaṃ attato samanupassati,||<br />
					viññāṇa-vantaṃ vā attāṇaṃ||<br />
					attani vā viññāṇaṃ,||<br />
					viññāṇasmiṃ vā attāṇaṃ|| ||</p>

					<p class="f4">Ayaṃ vuccati bhikkhave:|| ||</p>

					<p class="f4">'Sakkāya-samudaya-gāminī-paṭipadā' ti.|| ||</p>

					<p class="f4">Itih'idaṃ bhikkhave, vuccati:|| ||</p>

					<p class="f4">'Dukkha-samudaya-gāminī samanupassanā' ti.|| ||</p>

					<p class="f4">Ayam evettha attho.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamā ca bhikkhave, sakkāya-nirodha-gāminī paṭipadā?|| ||</p>

					<p class="f4">Idha, bhikkhave,||<br />
					sutvā ariya-sāvako||<br />
					ariyānaṃ dassāvī||<br />
					ariya-Dhammassa||<br />
					kovido ariya-Dhamme suvinīto||<br />
					sappurisānaṃ dassāvī||<br />
					sappurisa-Dhammassa||<br />
					kovido sappurisa-Dhamme suvinīto,||<br />
					na rūpaṃ attato samanupassati,||<br />
					na rūpavantaṃ vā attāṇaṃ||<br />
					na attani vā rūpaṃ||<br />
					na rūpasmiṃ vā attāṇaṃ;|| ||</p>

					<p class="f4">na vedanaṃ attato samanupassati||<br />
					na vedanā-vantaṃ vā attāṇaṃ||<br />
					na attani vā vedanaṃ,||<br />
					na vedanasmiṃ vā attāṇaṃ,|| ||</p>

					<p class="f4">na saññaṃ attato samanupassati,||<br />
					na saññā-vantaṃ vā attāṇaṃ||<br />
					na attani vā saññaṃ,||<br />
					na saññasmiṃ vā attāṇaṃ|| ||</p>

					<p class="f4">na saṇkhāre attato samanupassati,||<br />
					na saṇkhāra-vantaṃ vā attāṇaṃ,||<br />
					na attani vā saṇkhāraṃ,||<br />
					na saṇkhārasmiṃ vā attāṇaṃ;|| ||</p>

					<p class="f4">na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					na attani vā viññāṇaṃ||<br />
					na viññāṇasmiṃ vā attāṇaṃ.|| ||</p>

					<p class="f4">Ayaṃ vuccati bhikkhave:|| ||</p>

					<p class="f4">'Sakkāya-samudaya-gāminī-paṭipadā sakkāya-nirodha-gāminī paṭipadā' ti.|| ||</p>

					<p class="f4">Itih'idaṃ bhikkhave, vuccati:|| ||</p>

					<p class="f4">'Dukkha-samudaya-gāminī samanupassanā' ti.|| ||</p>

					<p class="f4">Ayam evettha attho'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>