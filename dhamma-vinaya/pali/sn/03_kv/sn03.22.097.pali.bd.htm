<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.97. A bhikkhu asks if there is any shape, sense-experience, perception, own-making, or consciousness which is stable and everlasting. He is told that there is not, and then the Buddha explains that if there were one of the stockpiles (khandhas) even as small as a bit of dust that were stable and everlasting there would be no need to teach the Dhamma." />
<title>SN 3 22 97: Nakhasikhopama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.5. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p97">Sutta 97</a></h4>

					<h1>Nakhasikhopama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.097.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.097.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.097.bodh.wp.htm#p1">bodh</a>]</span>  Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ nisinno kho so bhikkhu, Bhagavantaɱ etad avoca:|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Atthi nu kho bhante, kiñci rūpaɱ yaɱ rūpaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, kāci vedanā yā vedanā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, kāci saññā yā saññā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, keci saɱkhārā ye saɱkhārā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, kiñci viññāṇaɱ yaɱ viññāṇaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati" ti?|| ||</p>

					<p class="ctr c">&#9632;</p>

					<p class="f4">"N'atthi kho bhikkhu, kiñci rūpaɱ yaɱ rūpaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, kāci vedanā yā vedanā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, kāci saññā yā saññā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, keci saɱkhārā ye saɱkhārā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, kiñci viññāṇaɱ, yaɱ viññāṇaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Atha kho Bhagavā parittaɱ nakhasikhāyaɱ paɱsuɱ āropetvā taɱ bhikkhuɱ etad avoca:|| ||</p>

					<p class="f4">"Ettakam pi kho bhikkhu,||<br />
					rūpaɱ natthī||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">Ettakam ce pi bhikkhu,||<br />
					rūpaɱ abhavissa||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					na yidaɱ brahma-cariy-a-vāso paññāyetha sammā-dukkha-k-khayāya.|| ||</p>

					<p class="f4">Yasmā ca kho bhikkhu,||<br />
					ettakam pi rūpaɱ n'atthi||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					tasmā brahma-cariy-a-vāso paññāyati sammā-dukkha-k-khayāya.|| ||</p>

					<p class="ctr c">&#9632;</p>

					<p class="f4"><a id="pg148"><span class="f2 g"><b>[148]</b></span></a> Ettikā pi kho bhikkhu, vedanā natthī||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">Ettakam ce pi bhikkhu,||<br />
					vedanā abhavissa||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					na yidaɱ brahma-cariy-a-vāso paññāyetha sammā-dukkha-k-khayāya.|| ||</p>

					<p class="f4">Yasmā ca kho bhikkhu,||<br />
					ettakam pi vedanā n'atthi||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					tasmā brahma-cariy-a-vāso paññāyati sammā-dukkha-k-khayāya.|| ||</p>

					<p class="ctr c">&#9632;</p>

					<p class="f4">Ettikā pi kho bhikkhu, saññā natthī||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">Ettakam ce pi bhikkhu,||<br />
					saññā abhavissa||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					na yidaɱ brahma-cariy-a-vāso paññāyetha sammā-dukkha-k-khayāya.|| ||</p>

					<p class="f4">Yasmā ca kho bhikkhu,||<br />
					ettakam pi saññā n'atthi||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					tasmā brahma-cariy-a-vāso paññāyati sammā-dukkha-k-khayāya.|| ||</p>

					<p class="ctr c">&#9632;</p>

					<p class="f4">Ettikā pi kho bhikkhu, saɱkhārā natthī||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">Ettakam ce pi bhikkhu,||<br />
					saɱkhārā abhavissa||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					na yidaɱ brahma-cariy-a-vāso paññāyetha sammā-dukkha-k-khayāya.|| ||</p>

					<p class="f4">Yasmā ca kho bhikkhu,||<br />
					ettakam pi saɱkhārā n'atthi||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					tasmā brahma-cariy-a-vāso paññāyati sammā-dukkha-k-khayāya.|| ||</p>

					<p class="ctr c">&#9632;</p>

					<p class="f4">Ettikā pi kho bhikkhu, viññāṇaɱ natthī||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">Ettakam ce pi bhikkhu,||<br />
					viññāṇaɱ abhavissa||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					na yidaɱ brahma-cariy-a-vāso paññāyetha sammā-dukkha-k-khayāya.|| ||</p>

					<p class="f4">Yasmā ca kho bhikkhu,||<br />
					ettakam pi viññāṇaɱ n'atthi||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati||<br />
					tasmā brahma-cariy-a-vāso paññāyati sammā-dukkha-k-khayāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taɱ kiɱ maññasi bhikkhu?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saɱkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Tasmā ti ha bhikkhu,||<br />
					yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ rūpaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ vedanaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saññaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Ye keci saɱkhārā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ sankhāraɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ viññāṇaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaɱ passaɱ bhikkhu, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saɱkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

