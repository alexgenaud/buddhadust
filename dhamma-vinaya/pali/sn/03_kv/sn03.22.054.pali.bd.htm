<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.54. The Buddha explains that shape, sense-experience, perception, own-making and consciousness are, like the five means for the propagation of plants, the five means for the propagation of consciousness. Shapes, sense-experience, perception, and own-making are like the earth. Delight is like water. By eliminating delight in shapes, sense-experience, perception and own-making, consciousness is not propagated and when not propagated it is set free." />
<title>SN 3 22.54: Bīja Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					6. Upāya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p54">Sutta 54</a></h4>

					<h1>Bīja Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg54"><span class="f2 g"><b>[54]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.054.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.054.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.054.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Pañcamāni bhikkhave bījajātāni.|| ||</p>

					<p class="f4">Katamāni pañca?|| ||</p>

					<p class="f4">Mūla bījaɱ||<br />
					khandha-bījaɱ||<br />
					agga-bījaɱ||<br />
					phalu-bījam||<br />
					bījabījaññ'eva pañcamaɱ.|| ||</p>

					<p class="f4">Imāni cassu bhikkhave pañca bīja jātāni akhaṇḍāni apūtikāni avāt'ātapahatāni sārādāyīni sukha-sayitāni paṭhavī ca nāssa āpo ca nāssa api nu imāni bhikkhave pañca bījajātāni vuḍḍhiɱ virūḷhiɱ vepullaɱ āpajjeyyan" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Imāni cassu bhikkhave pañca bījajātāni khaṇḍāti pūtikāni vāt'ātapahatāni asārādāyīni na sukha-sayitāni paṭhavi ca assa,||<br />
					āpo ca assa,||<br />
					api nu imāni bhikkhave pañca bījajātāni vuḍḍhiɱ virūḷhiɱ vepullaɱ āpajjeyyun" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Imāni cassu bhikkhave pañca bījajātāni akhaṇḍāni apūtikāni sārādāyīni sukha-sayitāni paṭhavi ca assa,||<br />
					āpo ca assa,||<br />
					api nu imāni bhikkhave pañca bijajātāni vuḍḍhiɱ virūḷhiɱ vepullaɱ āpajjeyyun" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">"Seyyathā pi, bhikkhave,||<br />
					paṭhavi-dhātu evaɱ catasso viññāṇa-ṭ-ṭhitiyo daṭṭhabbā.|| ||</p>

					<p class="f4">Seyyathā pi bhikkhave āpo-dhātu evaɱ nandirāgo daṭṭhabbo.|| ||</p>

					<p class="f4">Seyyathā pi, bhikkhave,||<br />
					pañca bijajātāni evaɱ viññāṇaɱ s-ā-hāraɱ daṭṭhabbaɱ.|| ||</p>

					<p class="f4">Rūpūpayaɱ bhikkhave viññāṇaɱ tiṭṭha-mānaɱ <a id="pg55"><span class="f2 g"><b>[55]</b></span></a> tiṭṭheyya.|| ||</p>

					<p class="f4">Rūpā-rammaṇaɱ rūpa-p-patiṭṭhaɱ nand'upasecanaɱ vuḍḍhiɱ virūḷhiɱ vepullaɱ āpajjeyya.|| ||</p>

					<p class="f4">Vedan'ūpayaɱ vā bhikkhave||<br />
					viññāṇaɱ tiṭṭha-mānaɱ tiṭṭheyya.|| ||</p>

					<p class="f4">Vedanā-rammaṇaɱ vedana-p-patiṭṭhaɱ nand'upasecanaɱ vuḍḍhiɱ virūḷhiɱ vepullaɱ āpajjeyya.|| ||</p>

					<p class="f4">Saññ'ūpayaɱ vā bhikkhave||<br />
					viññāṇaɱ tiṭṭha-mānaɱ tiṭṭheyya.|| ||</p>

					<p class="f4">Saññā-rammaṇaɱ sañña-p-patiṭṭhaɱ nand'upasecanaɱ vuḍḍhiɱ virūḷhiɱ vepullaɱ āpajjeyya.|| ||</p>

					<p class="f4">Sankhār'ūpayaɱ vā bhikkhave||<br />
					viññāṇaɱ tiṭṭha-mānaɱ tiṭṭheyya.|| ||</p>

					<p class="f4">Sankhārā-rammaṇaɱ sankhāra-p-patiṭṭhaɱ nand'upasecanaɱ vuḍḍhiɱ virūḷhiɱ vepullaɱ āpajjeyya,|| ||</p>

					<p class="f4">Yo bhikkhave evaɱ vadeyya.|| ||</p>

					<p class="f4">Aham aññatra rūpā||<br />
					aññatra vedanāya||<br />
					aññatra saññāya||<br />
					aññatra sankhārehi||<br />
					viññāṇassa āgatiɱ vā gatiɱ vā||<br />
					cutiɱ vā uppattiɱ vā||<br />
					vuḍḍhiɱ vā virūḷhiɱ vā||<br />
					vepullaɱ vā paññāpessāmīti n'etaɱ ṭhānaɱ vijjati.|| ||</p>

					<p class="f4">Rūpa-dhātuyā ce bhikkhave bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaɱ patiṭṭhā viññāṇassa na hoti.|| ||</p>

					<p class="f4">Vedanā-dhātuyā ce bhikkhave bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaɱ patiṭṭhā viññāṇassa na hoti.|| ||</p>

					<p class="f4">Saññā-dhātuyā ce bhikkhave bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaɱ patiṭṭhā viññāṇassa na hoti.|| ||</p>

					<p class="f4">Sankhāra-dhātuyā ce bhikkhave bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaɱ patiṭṭhā viññāṇassa na hoti.|| ||</p>

					<p class="f4">Sankhāra-dhātuyā ce bhikkhave bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaɱ patiṭṭhā viññāṇassa na hoti.|| ||</p>

					<p class="f4">Viññāṇa-dhātuyā ce bhikkhave bhikkhuno rāgo pahīno hoti,||<br />
					rāgassa pahānā vocchijjat-ā-rammaṇaɱ patiṭṭhā viññāṇassa na hoti.|| ||</p>

					<p class="f4">Tad appatiṭṭhitaɱ viññāṇaɱ avirūḷhaɱ anabhisankharañ ca vimuttaɱ||<br />
					vimutt'attā ṭhitaɱ,||<br />
					ṭhitattā santusitaɱ,||<br />
					santusitattā na paritassati,||<br />
					aparitassaɱ paccattaññeva parinibkhāyati:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>