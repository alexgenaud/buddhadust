<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.100. The Buddha likens the way the commoner runs around after shape, sense-experience, perception, own-making and consciousness to the way a dog tied to a post runs round and round the post and never gets free of the post. Then he likens the creativity of mind in devising the taints that corrupt individuals to that of the hypnotist creating an illusion, to nature in devising the various forms of animals, or to an artest creating an image of a man or a woman." />
<title>SN 3 22 100: Dutiya Gaddūla or Baddhūla Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					10. Puppha Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p100">Sutta 100</a></h4>

					<h1>Dutiya Gaddūla or Baddhūla Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.100.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.100.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.100.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Anamat'aggo'yaṃ bhikkhave, saṃsāro||<br />
					pubbā koṭi na paññāyati||<br />
					avijjā-nīvaraṇānaṃ sattāṇaṃ||<br />
					taṇhā-saṃyojanānaṃ||<br />
					sandhāvataṃ saṃsarataṃ.|| ||</p>

					<p class="f4">Seyyathā pi bhikkhave,||<br />
					sā gaddula-baddho daḷhe khīle vā thambhe vā upani-baddho||<br />
					so gacchati ce pi tam eva khīlaṃ vā thambhaṃ vā upatiṭṭhati,||<br />
					nisīdati ce pi tam eva khīlaṃ vā thambhaṃ vā upanisīdati,||<br />
					nipajjati.|| ||</p>

					<p class="f4">Ce pi tam eva khīlaṃ vā thambhaṃ vā upa-ni-pajjati.|| ||</p>

					<p class="f4">Evam eva kho bhikkhave, a-s-sutavā puthujjano rūpaṃ||<br />
					'etaṃ mama,||<br />
					eso ham asmi,||<br />
					eso me attā' ti samanupassati;|| ||</p>

					<p class="f4">vedanaṃ||<br />
					'etaṃ mama,||<br />
					eso ham asmi,||<br />
					eso me attā' ti samanupassati;|| ||</p>

					<p class="f4">saññaṃ||<br />
					'etaṃ mama,||<br />
					eso ham asmi,||<br />
					eso me attā' ti samanupassati;|| ||</p>

					<p class="f4">saṇkhāre||<br />
					'etaṃ mama,||<br />
					eso ham asmi,||<br />
					eso me attā' ti samanupassati;|| ||</p>

					<p class="f4">viññāṇaṃ||<br />
					'etaṃ mama,||<br />
					eso ham asmi,||<br />
					eso me attā' ti samanupassati.|| ||</p>

					<p class="f4">So gacchati,||<br />
					ce pi imeva pañc'upādāna-k-khandhe upagacchati.|| ||</p>

					<p class="f4">Tiṭṭhati ce pi imeva pañc'upādāna-k-khandhe upatiṭṭhati,||<br />
					nisīdati ce pi imeva pañc'upādāna-k-khandhe upanisīdati.|| ||</p>

					<p class="f4">Nipajjati ce pi imeva pañc'upādāna-k-khandhe upa-ni-pajjati.|| ||</p>

					<p class="f4">Tasmātiha bhikkhave,||<br />
					bhikkhunā abhikkhaṇaṃ sakaṃ cittaṃ pacc'avekkhitabbaṃ|| ||</p>

					<p class="f4">'Dīgha-rattam idaṃ cittaṃ saṃkiliṭṭhaṃ||<br />
					rāgena||<br />
					dosena||<br />
					mohenā' ti.|| ||</p>

					<p class="f4">Citta-saṇkilesā bhikkhave,||<br />
					sattā saṃkilissanti.|| ||</p>

					<p class="f4">Citta-vodānā sattā visujjhanti.|| ||</p>

					<p class="f4">Diṭṭhaṃ vo bhikkhave,||<br />
					caraṇaṃ nāma cittan" ti?|| ||</p>

					<p class="f4">"Evaṃ bhante."|| ||</p>

					<p class="f4">"Tam pi kho bhikkhave,||<br />
					caraṇaṃ cittaṃ citten'eva cittitaṃ.|| ||</p>

					<p class="f4">Tena pi kho bhikkhave,||<br />
					caraṇena cittena cittana cittaṃ yeva citta-taraṃ.|| ||</p>

					<p class="f4">Tasmātiha bhikkhave, bhikkhunā abhikkhaṇaṃ sakaṃ cittaṃ pacc'avekkhitabbaṃ|| ||</p>

					<p class="f4">'Digha-rattam idaṃ cittaṃ saṃkiliṭṭhaṃ||<br />
					rāgena||<br />
					dosena||<br />
					mohenā' ti.|| ||</p>

					<p class="f4">Citta-saṇkilesā bhikkhave, sattā saṃkilissanti.|| ||</p>

					<p class="f4">Citta-vodānā sattā visujjhanti.|| ||</p>

					<p class="f4"><a id="pg152"><span class="f2 g"><b>[152]</b></span></a> Nāhaṃ bhikkhave, aññaṃ eka-nikāyam pi samanupassāmi,||<br />
					evaṃ cittaṃ yatha-yidaṃ bhikkhave, tiracchāna-gatā pāṇā.|| ||</p>

					<p class="f4">Te pi kho bhikkhave, tiracchāna-gatā pāṇā citten'eva cittitā,||<br />
					tehi pi kho bhikkhave, tiracchānagatehi pāṇehi cittaṃ yeva citta-taraṃ.|| ||</p>

					<p class="f4">Tasmātiha bhikkhave, bhikkhunā abhikkhaṇaṃ sakaṃ cittaṃ pacc'avekkhitabbaṃ|| ||</p>

					<p class="f4">'Dīgha-rattamidaṃ cittaṃ saṃkiliṭṭhaṃ rāgena dosena mohenā' ti.|| ||</p>

					<p class="f4">Citta-saṇkilesā bhikkhave, sattā saṃkilissanti.|| ||</p>

					<p class="f4">Citta-vodānā sattā visujjhanti.|| ||</p>

					<p class="f4">Seyyathā pi bhikkhave,||<br />
					rajako vā||<br />
					cittakārako vā||<br />
					sati rajanāya vā||<br />
					lākhāya vā||<br />
					haliddiyā vā||<br />
					nīlāya vā||<br />
					mañjeṭṭhāya vā||<br />
					suparimaṭṭe vā||<br />
					phalake bhittiyā vā||<br />
					dussapaṭe vā||<br />
					itthi-rūpaṃ vā||<br />
					purisarūpaṃ vā||<br />
					abhinimmineyya sabbaṃgapaccaṃgaṃ.|| ||</p>

					<p class="f4">Evam eva kho bhikkhave,||<br />
					a-s-sutavā puthujjano||<br />
					rūpaṃ yeva abhinibbattento abhinibbatteti,||<br />
					vedanaṃ yeva abhinibbattento abhinibbatteti,||<br />
					saññaṃ yeva abhinibbattento abhinibbatteti,||<br />
					saṇkhāreyeva abhinibbattento abhinibbatteti,||<br />
					viññāṇaṃ yeva abhinibbattento abhinibbatteti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi bhikkhave?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Tasmātiha bhikkhave,||<br />
					yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ rūpaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ vedanaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ saññaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Ye keci saṇkhārā atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ saṇkhāraṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ viññāṇaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ passaṃ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saṇkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ 'vimuttami' ti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
