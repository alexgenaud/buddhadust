<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.100. The Buddha likens the way the commoner runs around after shape, sense-experience, perception, own-making and consciousness to the way a dog tied to a post runs round and round the post and never gets free of the post. Then he likens the creativity of mind in devising the taints that corrupt individuals to that of the hypnotist creating an illusion, to nature in devising the various forms of animals, or to an artest creating an image of a man or a woman." />
<title>SN 3 22 100: Dutiya Gaddulabaddha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.5. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p100">Sutta 100</a></h4>

					<h1>Dutiya Gaddulabaddha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.100.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.100.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.100.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Anamataggo'yaɱ bhikkhave, saɱsāro pubbā koṭi na paññāyati avijjānīvaraṇānaɱ sattānaɱ taṇhāsaŋyojanānaɱ sandhāvataɱ saɱsarataɱ.|| ||</p>

					<p class="f4">Seyyathā pi bhikkhave, sā gaddula-baddho daḷhe khīle vā thambhe vā upani-baddho so gacchati ce pi tam eva khīlaɱ vā thambhaɱ vā upatiṭṭhati,||<br />
					nisīdati ce pi tam eva khīlaɱ vā thambhaɱ vā upanisīdati,||<br />
					nipajjati.|| ||</p>

					<p class="f4">Ce pi tam eva khīlaɱ vā thambhaɱ vā upa-ni-pajjati.|| ||</p>

					<p class="f4">"Evam eva kho bhikkhave, a-s-sutavā puthujjano||<br />
					rūpaɱ 'etaɱ mama,||<br />
					eso'hamasmi,||<br />
					eso me attā' ti samanupassati;|| ||</p>

					<p class="f4">vedanaɱ 'etaɱ mama,||<br />
					eso'hamasmi,||<br />
					eso me attā' ti samanupassati;|| ||</p>

					<p class="f4">saññaɱ 'etaɱ mama,||<br />
					eso'hamasmi,||<br />
					eso me attā' ti samanupassati;|| ||</p>

					<p class="f4">saɱkhāre 'etaɱ mama,||<br />
					eso'hamasmi,||<br />
					eso me attā' ti samanupassati;|| ||</p>

					<p class="f4">viññāṇaɱ 'etaɱ mama,||<br />
					eso'hamasmi,||<br />
					eso me attā' ti samanupassati.|| ||</p>

					<p class="f4">So gacchati, ce pi imeva pañc'upādāna-k-khandhe upagacchati.|| ||</p>

					<p class="f4">Tiṭṭhati ce pi imeva pañc'upādāna-k-khandhe upatiṭṭhati, nisīdati ce pi imeva pañc'upādāna-k-khandhe upanisīdati.|| ||</p>

					<p class="f4">Nipajjati ce pi imeva pañc'upādāna-k-khandhe upa-ni-pajjati.|| ||</p>

					<p class="f4">Tasmā ti ha bhikkhave, bhikkhunā abhikkhaṇaɱ sakaɱ cittaɱ pacc-a-vekkhitabbaɱ|| ||</p>

					<p class="f4">'Dīgha-rattam idaɱ cittaɱ saɱkiliṭṭhaɱ||<br />
					rāgena dosena mohenā' ti.|| ||</p>

					<p class="f4">Cittasaɱkilesā bhikkhave,||<br />
					sattā saɱkilissanti.|| ||</p>

					<p class="f4">Cittavodānā sattā visujjhanti.|| ||</p>

					<p class="f4">Diṭṭhaɱ vo bhikkhave,||<br />
					caraṇaɱ nāma cittan" ti?|| ||</p>

					<p class="f4">"Evaɱ bhante."|| ||</p>

					<p class="f4">"Tam pi kho bhikkhave,||<br />
					caraṇaɱ cittaɱ citten'eva cittitaɱ.|| ||</p>

					<p class="f4">Tena pi kho bhikkhave,||<br />
					caraṇena cittena cittana cittaɱ yeva cittataraɱ.|| ||</p>

					<p class="f4">Tasmā ti ha bhikkhave, bhikkhunā abhikkhaṇaɱ sakaɱ cittaɱ pacc-a-vekkhitabbaɱ|| ||</p>

					<p class="f4">'Digharattam idaɱ cittaɱ saɱkiliṭṭhaɱ rāgena dosena mohenā' ti.|| ||</p>

					<p class="f4">Cittasaɱkilesā bhikkhave, sattā saɱkilissanti.|| ||</p>

					<p class="f4">Cittavodānā sattā visujjhanti.|| ||</p>

					<p class="f4"><a id="pg152"><span class="f2 g"><b>[152]</b></span></a> Nāhaɱ bhikkhave, aññaɱ ekanikāyam pi samanupassāmi,||<br />
					evaɱ cittaɱ yatha-yidaɱ bhikkhave, tiracchānagatā pāṇā.|| ||</p>

					<p class="f4">Te pi kho bhikkhave, tiracchānagatā pāṇā citten'eva cittitā,||<br />
					tehi pi kho bhikkhave, tiracchānagatehi pāṇehi cittaɱ yeva cittataraɱ.|| ||</p>

					<p class="f4">Tasmā ti ha bhikkhave, bhikkhunā abhikkhaṇaɱ sakaɱ cittaɱ pacc-a-vekkhitabbaɱ|| ||</p>

					<p class="f4">'Dīgha-rattamidaɱ cittaɱ saɱkiliṭṭhaɱ rāgena dosena mohenā' ti.|| ||</p>

					<p class="f4">Cittasaɱkilesā bhikkhave, sattā saɱkilissanti.|| ||</p>

					<p class="f4">Cittavodānā sattā visujjhanti.|| ||</p>

					<p class="f4">Seyyathā pi bhikkhave,||<br />
					rajako vā||<br />
					cittakārako vā||<br />
					sati rajanāya vā||<br />
					lākhāya vā||<br />
					haliddiyā vā||<br />
					nīlāya vā||<br />
					mañjeṭṭhāya vā||<br />
					suparimaṭṭe vā||<br />
					phalake bhittiyā vā||<br />
					dussapaṭe vā||<br />
					itthi-rūpaɱ vā||<br />
					purisarūpaɱ vā||<br />
					abhinimmineyya sabbaɱgapaccaɱgaɱ.|| ||</p>

					<p class="f4">Evam eva kho bhikkhave,||<br />
					a-s-sutavā puthujjano||<br />
					rūpaɱ yeva abhinibbattento abhinibbatteti,||<br />
					vedanaɱ yeva abhinibbattento abhinibbatteti,||<br />
					saññaɱ yeva abhinibbattento abhinibbatteti,||<br />
					saɱkhāreyeva abhinibbattento abhinibbatteti,||<br />
					viññāṇaɱ yeva abhinibbattento abhinibbatteti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saɱkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Tasmā ti ha bhikkhave,||<br />
					yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ rūpaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ vedanaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saññaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Ye keci saɱkhārā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ sankhāraɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ viññāṇaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaɱ passaɱ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saɱkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
