<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 22. The Buddha teaches that the five stockpiles (khandha: body, sense-experience, perception, own-making and consciousness) amount to a burden, that the asumption of individuality can be termed the grasping of the burden, that desire for experience through the senses, desire to be, and the desire for more being, un-being, or re-being is the lifting up of the burden, and that the laying down of the burden is the utter eradication of desire." />
<title>SN 3 22 022: Bhāra Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					3. Bhāra Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p22">Sutta 22</a></h4>

					<h1>Bhāra Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg25"><span class="f2 g"><b>[25]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-23.htm">wrrn</a>][<a href="../../../../dhamma-vinaya/pts/sn/03_kv/sn03.22.022.wood.pts.htm#p1">pts</a>][<a href="../../../../dhamma-vinaya/bps/sn/03_kv/sn03.22.022.wlsh.bps.htm#p1">wlsh</a>][<a href="../../../../dhamma-vinaya/ati/sn/03_kv/sn03.22.022.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.022.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Bhārañ ca bhikkhave desissāmi||<br />
					bhāra-hārañ ca,||<br />
					bhārādānañ ca,||<br />
					bhāra-nikkhepanañ ca.|| ||</p>

					<p class="f4">Taṃ suṇātha||<br />
					sādhukaṃ mana-sikaretha||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ:|| ||</p>

					<p class="f4">Bhagavā etad avoca:|| ||</p>

					<p class="f4">"Katamo ca bhikkhave bhāro?|| ||</p>

					<p class="f4">Pañc'upādāna-k-khandhā tissa vacanīyaṃ.|| ||</p>

					<p class="f4">Katame pañca?|| ||</p>

					<p class="f4">Rūp'ūpādāna-k-khandho<br />
					vedan'ūpādāna-k-khandho<br />
					saññ'ūpādāna-k-khandho<br />
					saṅkhār'ūpādāna-k-khandho<br />
					viññāṇ'ūpādāna-k-khandho.|| ||</p>

					<p class="f4">Ayaṃ vuccati bhikkhave bhāro.|| ||</p>

					<p class="f4">Katamo ca bhikkhave bhāra-hāro?|| ||</p>

					<p class="f4">Puggalo tissa vacanīyaṃ,||<br />
					yo'yaṃ āyasmā evaṃ-nāmo evaṃ-gotto.|| ||</p>

					<p class="f4">Ayaṃ vuccati bhikkhave, bhāra-hāro.|| ||</p>

					<p class="f4"><a id="pg26"><span class="f2 g"><b>[26]</b></span></a> Katamañ ca bhikkhave, bhārādānaṃ?|| ||</p>

					<p class="f4">Yāyaṃ taṇhā pono-bhavikā nandi-rāga-sahagatā tatra tatr-ā-bhinandinī seyyath'īdaṃ:||<br />
					kāma-taṇhā<br />
					bhava-taṇhā<br />
					vibhava-taṇhā.|| ||</p>

					<p class="f4">Idaṃ vuccati bhikkhave bhārādānaṃ.|| ||</p>

					<p class="f4">Katamañ ca bhikkhave bhāra-nikkhepanaṃ?|| ||</p>

					<p class="f4">Yo tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">Idaṃ vuccati bhikkhave bhāra-nikkhepanan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idam avoca Bhagavā idaṃ vatvā Sugato athāparaṃ etad avoca Satthā:|| ||</p>

					<p>&nbsp;</p>

					<p class="f4 ctr">Bhārā bhave pañca-k-khandhā bhāra-hāro ca puggalo,||<br />
					Bhārādānaṃ dukkhaṃ loke bhāranikkhepanaṃ sukhaṃ.|| ||</p>

					<p class="f4 ctr">Nikkhipitvā garuṃ bhāraṃ aññaṃ bhāraṃ anādiya,||<br />
					Samūlaṃ taṇhaṃ abbuyha nicchāto parinibbuto.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>