<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.154. The Buddha teaches that because of shape, sense-experience, perception, own-making and sense-consciousness the view that there is only one correct way of seeing things with regard to body arises and that the escape therefrom is through seeing the inconstance, pain, and non-self in these things." />
<title>SN 3 22 154: Sakkāya-Diṭṭhi Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					15. Diṭṭhi Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p154">Sutta 154</a></h4>

					<h1>Sakkāya-Diṭṭhi Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.154.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiɱ nu kho bhikkhave,||<br />
					sati kiɱ upādāya||<br />
					kiɱ abhinivissa sakkāya-diṭṭhi uppajatī" ti?|| ||</p>

					<p class="f4">"Bhagavaɱ-mulakā no bhante, dhammā.|| ||</p>

					<p class="f4">Bhagavaɱ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p class="f4">"Rūpe kho bhikkhave, sati||<br />
					rūpaɱ upādāya||<br />
					rūpaɱ abhinivissa||<br />
					sakkāya-diṭṭhi uppajati.|| ||</p>

					<p class="f4">Vedanāya sati||<br />
					vedanaɱ upādāya||<br />
					vedanā abhinivissa||<br />
					sakkāya-diṭṭhi uppajati.|| ||</p>

					<p class="f4">Saññāya sati||<br />
					saññaɱ upādāya||<br />
					saññā abhinivissa||<br />
					sakkāya-diṭṭhi uppajati.|| ||</p>

					<p class="f4">Sankhāresu sati||<br />
					sankhāre upādāya||<br />
					sankhāre abhinivissa||<br />
					sakkāya-diṭṭhi uppajati.|| ||</p>

					<p class="f4">Viññāṇe sati||<br />
					viññāṇaɱ upādāya||<br />
					viññāṇaɱ abhinivissa||<br />
					sakkāya-diṭṭhi uppajati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,
					api nu taɱ anupādāya sakkāya-diṭṭhi uppajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,
					api nu taɱ anupādāya sakkāya-diṭṭhi uppajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,
					api nu taɱ anupādāya sakkāya-diṭṭhi uppajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,
					api nu taɱ anupādāya sakkāya-diṭṭhi uppajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,
					api nu taɱ anupādāya sakkāya-diṭṭhi uppajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Evaɱ passaɱ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					sankhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>