<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.65. The Buddha gives a meditation subject to a bhikkhu: Whatsoever one is enamoured of that belongs to Mara, by letting go of that one is free of the Evil One. And that bhikkhu becomes an Arahant." />
<title>SN 3 22 65: Abhinandana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					7. Arahatta Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p65">Sutta 65</a></h4>

					<h1>Abhinandana Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg75"><span class="f2 g"><b>[75]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.065.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.065.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Sādhu me bhante Bhagavā saṃkhittena dhammaṃ desetu,||<br />
					yam ahaṃ Bhagavato dhammaṃ sutvā eko vūpakaṭṭho appamatto ātāpi pahit'atto vihareyyan" ti.|| ||</p>

					<p class="f4">"Abhinandamāno kho bhikkhu, baddho Mārassa,||<br />
					anabhinandamāno mutto pāpimato" ti.|| ||</p>

					<p class="f4">Aññātaṃ Bhagavā!|| ||</p>

					<p class="f4">Aññātaṃ sugatā!" ti.|| ||</p>

					<p class="f4">"Yathā kathaṃ pana tvaṃ bhikkhu,||<br />
					mayā saṃkhittena bhāsitassa vitthārena atthaṃ ājānāsī" ti?|| ||</p>

					<p class="f4">"Rūpaṃ kho bhante, abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Vedanaṃ abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Saññaṃ abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Saṇkhāra abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Viññāṇaṃ abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4"><a id="pg76"><span class="f2 g"><b>[76]</b></span></a> Imssa khv'āhaṃ bhante, Bhagavatā||<br />
					saṃkhittena bhāsitassa evaṃ vitthārena atthaṃ ājānāmī" ti.|| ||</p>

					<p class="f4">"Sādhu sādhu bhikkhu!|| ||</p>

					<p class="f4">Sādhu kho tvaṃ bhikkhu,||<br />
					mayā saṃkhittena bhāsitassa vitthārena atthaṃ ājānāsi.|| ||</p>

					<p class="f4">Rūpaṃ kho bhikkhu, abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Vedanaṃ abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Saññaṃ abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Saṇkhāre abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Viññāṇaṃ abhinandamāno baddho Mārassa,||<br />
					anabhinandamāno mutto pāpimato.|| ||</p>

					<p class="f4">Imassa kho bhikkhu,||<br />
					mayā saṇkhittena bhāsitassa evaṃ vitthārena attho daṭṭhabbo" ti.|| ||</p>

					<p class="f4">Atha kho so bhikkhu Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho so bhikkhu eko vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pana so bhikkhu arahataṃ ahosīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>