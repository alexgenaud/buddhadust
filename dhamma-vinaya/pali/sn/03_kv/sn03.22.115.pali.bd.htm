<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.115. The Buddha defines the Dhamma Teacher, the one who lives the Dhamma following the Dhamma, and the one who has won Nibbāna in terms of teaching about, following, and being released from shape, sense-experience, perception, own-making and sense-consciousness." />
<title>SN 3 22 115: Paṭhama Kathika Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					12. Dhamma-Kathika Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p115">Sutta 115</a></h4>

					<h1>Paṭhama Kathika Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg163"><span class="f2 g"><b>[163]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.115.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"'Dhamma-kathiko, Dhamma-kathiko' ti bhante, vuccati.|| ||</p>

					<p class="f4">Kittāvatā nu kho bhante, Dhamma-kathiko hotī" ti?|| ||</p>

					<p class="f4">"Rūpassa ce bhikkhu nibbidāya virāgāya nirodhāya Dhammaṃ deseti,||<br />
					'Dhamma-kathiko bhikkhu" ti alaṃ vacanāya.|| ||</p>

					<p class="f4">Rūpassa ce bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhu' ti alaṃ vacanāya.|| ||</p>

					<p class="f4">Rūpassa ce bhikkhu nibbidā virāgā nirodhā anupādā vimutto hoti,||<br />
					'Diṭṭha-Dhamma-Nibbāna-p-patto bhikkhu' ti alaṃ vacanāya.|| ||</p>

					<p class="ctr c">&#9632;</p>

					<p class="f4">Vedanāya ce bhikkhu nibbidāya virāgāya nirodhāya Dhammaṃ deseti,||<br />
					'Dhamma-kathiko bhikkhu' ti alaṃ vacanāya.|| ||</p>

					<p class="f4">Vedanāssa ce bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhu' ti alaṃ vacanāya.|| ||</p>

					<p class="f4">Vedanāssa ce bhikkhu nibbidā virāgā nirodhā anupādā vimutto hoti,||<br />
					'Diṭṭha-Dhamma-Nibbāna-p-patto bhikkhu' ti alaṃ vacanāyāti.|| ||</p>

					<p class="ctr c">&#9632;</p>

					<p class="f4">Saññāya ce bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhu' ti alaṃ vacanāya.|| ||</p>

					<p class="f4">Saññāssa ce bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhu' ti alaṃ vacanāya.|| ||</p>

					<p class="f4">Saññāssa ce bhikkhu nibbidā virāgā nirodhā anupādā vimutto hoti,||<br />
					'Diṭṭha-Dhamma-Nibbāna-p-patto bhikkhu' ti alaṃ vacanāyāti.|| ||</p>

					<p class="ctr c">&#9632;</p>

					<p class="f4">Saṇkhārānaṃ ce bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhu' ti alaṃ vacanāya.|| ||</p>

					<p class="f4">Saṇkhārassa ce bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhu' ti alaṃ vacanāya.|| ||</p>

					<p class="f4">Saṇkhārassa ce bhikkhu nibbidā virāgā nirodhā anupādā vimutto hoti,||<br />
					'Diṭṭha-Dhamma-Nibbāna-p-patto bhikkhu' ti alaṃ vacanāyāti.|| ||</p>

					<p class="ctr c">&#9632;</p>

					<p class="f4">Viññāṇassa ce bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhu' ti alaṃ vacanāya.|| ||</p>

					<p class="f4">Viññāṇassa ce bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhu' ti alaṃ vacanāya.|| ||</p>

					<p class="f4">Viññāṇassa ce bhikkhu nibbidā <a id="pg164"><span class="f2 g"><b>[164]</b></span></a> virāgā nirodhā anupādā vimutto hoti,||<br />
					'Diṭṭha-Dhamma-Nibbāna-p-patto bhikkhu' ti alaṃ vacanāyāti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

