<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.88. Venerable Assaji is suffering an illness which prevents him from attaining jhana and he is worried about falling away. The Buddha explains to him that the essence of his teaching is not the attaining of jhana, and he instructs him in such a way as to bring about Assaji's arahantship." />
<title>SN 3 22 88: Assaji Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.4. Thera Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p88">Sutta 88</a></h4>

					<h1>Assaji Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg124"><span class="f2 g"><b>[124]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.088.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.088.bodh.wp.htm#p1">bodh</a>][<a href="../../../../dhamma-vinaya/ati/sn/03_kv/sn03.22.088.than.ati.htm#p1">than</a>]</span> Evaɱ me sutaɱ:|| ||</p>

					<p class="f4"><a id="pg116"><span class="f2 g"><b>[116]</b></span></a> Ekaɱ samayaɱ Bhagavā Rājagahe viharati veevane kalandaka nivāpe.|| ||</p>

					<p class="f4">Tena kho pana samayen'āyasmā Assaji Kassapakārāme viharati ābādhiko dukkhito bāḷha-gilāno.|| ||</p>

					<p class="f4">Atha kho āyasmā Assaji upaṭṭhāke āmantesi|| ||</p>

					<p class="f4">"Etha tumhe āvuso yena Bhagavā ten'upasankamatha,||<br />
					upasankamitvā mama vacanena Bhagavato pāde sirasā vandatha:|| ||</p>

					<p class="f4">'Assaji bhante, bhikkhu ābādhiko dukkhito bāḷha-gilāno so Bhagavato pāde sirasā vandatī' ti.|| ||</p>

					<p class="f4">evañ ca vadetha:|| ||</p>

					<p class="f4">'Sādhu kira bhante, Bhagavā yena Assaji bhikkhu ten'upasankamatu anukampaɱ upādāyā'" ti.|| ||</p>

					<p class="f4">"Evam āvuso" ti kho te bhikkhu āyasmato Assajissa paṭissutvā yena Bhagavā ten'upasankamiɱsu,||<br />
					upasankamitvā Bhagavantaɱ abhivādetvā eka-m-antaɱ nisīdiɱsu,||<br />
					eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Assaji bhante, bhikkhu ābādhiko dukkhito bāḷha-gilāno so Bhagavato pāde sirasā vandati,||<br />
					evaɱ ca vadeti sādhu kira bhante, Bhagavā yena Assaji bhikkhu ten'upasankamatu anukampaɱ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4"><a id="pg125"><span class="f2 g"><b>[125]</b></span></a> Atha kho Bhagavā sāyaṇha-samayaɱ paṭisallānā vuṭṭhito yen'āyasmā Assaji ten'upasankami.|| ||</p>

					<p class="f4">Addasā kho āyasmā Assaji Bhagavantaɱ durato va āgacchannaɱ||<br />
					disvāna mañcake samadhosi.|| ||</p>

					<p class="f4">Atha kho Bhagavā āyasmantaɱ Assajiɱ etad avoca:|| ||</p>

					<p class="f4">"Alaɱ Assaji,||<br />
					mā tvaɱ mañcake samadhosi,||<br />
					santimāni āsanāni paññattāni.|| ||</p>

					<p class="f4">Tatthāhaɱ nisīdissāmī" ti.|| ||</p>

					<p class="f4">Nisīdi Bhagavā paññatena āsane,||<br />
					nissajja kho Bhagavā āyasmantaɱ Assajiɱ etad avoca:|| ||</p>

					<p class="f4">"Kacci te Assaji khamanīyaɱ?|| ||</p>

					<p class="f4">Kacci yāpanīyaɱ?|| ||</p>

					<p class="f4">Kacci dukkhā vedanā paṭi-k-kamanti no abhi-k-kamanti?|| ||</p>

					<p class="f4">Paṭikkamosānaɱ paññāyati no abhi-k-kamo" ti?|| ||</p>

					<p class="f4">"Na me bhante, khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā,||<br />
					abhi-k-kamanti no paṭi-k-kamanti,||<br />
					abhi-k-kam'osānaɱ paññāyati,||<br />
					no paṭikkamo" ti.|| ||</p>

					<p class="f4">"Kacci te Assaji na kiñci||<br />
					kukkuccaɱ na koci vippaṭisāro" ti?|| ||</p>

					<p class="f4">"Taggha me bhante,||<br />
					anappakaɱ kukkuccaɱ||<br />
					anappako vippaṭisāro" ti.|| ||</p>

					<p class="f4">"Kacci pana taɱ Assaji,||<br />
					attā sīlato na upavadatī" ti?|| ||</p>

					<p class="f4">"Na kho maɱ bhante,||<br />
					attā sīlato upavadatī" ti.|| ||</p>

					<p class="f4">"No ce kira taɱ Assaji||<br />
					attā sīlato upavadati||<br />
					atha kiñ ca te kukkuccaɱ,||<br />
					ko ca vippaṭisāro" ti?|| ||</p>

					<p class="f4">Pubbe khvāhaɱ bhante,||<br />
					gelaññaɱ passambhetvā passambhetvā kāya-sankhāre vippatisāri viharāmi||<br />
					so taɱ samādhiɱ na paṭilabhāmi.|| ||</p>

					<p class="f4">Tassa mayhaɱ bhante,||<br />
					taɱ samādhiɱ appaṭilabhato evaɱ hoti no||<br />
					'no ca khvāhaɱ parihāyāmī' ti.|| ||</p>

					<p class="f4">Ye te Assaji,||<br />
					samaṇa-brāhmaṇā samādhi-sārakā||<br />
					samādhi-sāmaññā tesaɱ taɱ samādhiɱ appaṭilabhataɱ evaɱ hoti|| ||</p>

					<p class="f4">"No cassu mayaɱ parihāyāmā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taɱ kiɱ maññasi Assaji?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4"><a id="pg126"><span class="f2 g"><b>[126]</b></span></a> "Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Saɱkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Tasmā ti ha Assaji,||<br />
					yaɱ kiñci rūpaɱ atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ rūpaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ vedanaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saññaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Ye keci saɱkhārā atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ sankhāraɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ atīt-ā-nāgata-paccuppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ viññāṇaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaɱ passaɱ Assaji, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saɱkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">So sukhaɱ ce vedanaɱ vediyati sā aniccāti pajānāti||<br />
					anajjhositā ti pajānāti||<br />
					anabhinanditāti pajānāti.|| ||</p>

					<p class="f4">Dukkhaɱ ce vedanaɱ vediyati sā aniccāti pajānāti,||<br />
					anajjhositā ti pajānāti,||<br />
					anabhinanditā ti pajānāti.|| ||</p>

					<p class="f4">Adukkha-m-asukhaɱ ce vedanaɱ vediyati sā aniccāti pajānāti,||<br />
					anajjhositā ti pajānāti,||<br />
					anabhinanditā ti pajānāti.|| ||</p>

					<p class="ctr c">&#9632;</p>

					<p class="f4">So sukhaɱ ce vedanaɱ vediyati visaññunto naɱ vediyati.|| ||</p>

					<p class="f4">Dukkhañ ce vedanaɱ vediyati visaññutto naɱ vediyati.|| ||</p>

					<p class="f4">Adukkha-m-asukhañ ce vedanaɱ vediyati||<br />
					visaññutto naɱ vediyati.|| ||</p>

					<p class="ctr c">&#9632;</p>

					<p class="f4">So kāya-pariyantikañ ce vedanaɱ vediya-māno||<br />
					kāya-pariyantikaɱ vedanaɱ vediyāmīti pajānāti.|| ||</p>

					<p class="f4">Jivita-pariyantikañ ce vedanaɱ vediya-māno||<br />
					jivita-pariyantikaɱ vedanaɱ vediyāmiti pajānāti.|| ||</p>

					<p class="f4">Kāyassa bhedā uddhaɱ jīvita-pariyādānā idh'eva sabba-vedayitāni anabhinanditāni sītibhavissantī ti pajānāti.|| ||</p>

					<p class="f4">Seyyathā pi Assaji,||<br />
					telañ ca paṭicca||<br />
					vaṭṭiɱ ca paṭicca||<br />
					telapadīpo jhāyeyya.|| ||</p>

					<p class="f4">Tass'eva telassa ca vaṭṭiyā ca pariyādānā an-āhāro nibbāyeyya.|| ||</p>

					<p class="f4">Evam eva kho Assaji bhikkhū kāya-pariyantikaɱ vedanaɱ vediya-māno||<br />
					kāya-pariyantikaɱ vedanaɱ vediyāmīti pajānāti|| ||</p>

					<p class="f4">Jivita-pariyantikaɱ vedanaɱ vediya-māno||<br />
					jivita-pariyantikaɱ vedanaɱ vediyāmīti pajānāti.|| ||</p>

					<p class="f4">Kāyassa bhedā uddhaɱ jīvita-pariyādānā idh'eva sabba-vedayitāni anabhinanditāni sītibhavissantī ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
