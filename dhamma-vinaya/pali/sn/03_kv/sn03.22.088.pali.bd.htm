<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.88. Venerable Assaji is suffering an illness which prevents him from attaining jhana and he is worried about falling away. The Buddha explains to him that the essence of his teaching is not the attaining of jhana, and he instructs him in such a way as to bring about Assaji's Arahantship." />
<title>SN 3 22 88: Assaji Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					9. Thera Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p88">Sutta 88</a></h4>

					<h1>Assaji Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg124"><span class="f2 g"><b>[124]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.088.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.088.bodh.wp.htm#p1">bodh</a>][<a href="../../../../dhamma-vinaya/ati/sn/03_kv/sn03.22.088.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayen'āyasmā Assaji Kassapakārāme viharati||<br />
					ābādhiko dukkhito bāḷha-gilāno.|| ||</p>

					<p class="f4">Atha kho āyasmā Assaji upaṭṭhāke āmantesi|| ||</p>

					<p class="f4">"Etha tumhe āvuso yena Bhagavā ten'upasaṇkamatha,||<br />
					upasaṇkamitvā mama vacanena Bhagavato pāde sirasā vandatha:|| ||</p>

					<p class="f4">'Assaji bhante, bhikkhu ābādhiko dukkhito bāḷha-gilāno||<br />
					so Bhagavato pāde sirasā vandatī' ti.|| ||</p>

					<p class="f4">Evañ ca vadetha:|| ||</p>

					<p class="f4">'Sādhu kira bhante, Bhagavā yena Assaji bhikkhu ten'upasaṇkamatu||<br />
					anukampaṃ upādāyā'" ti.|| ||</p>

					<p class="f4">"Evam āvuso" ti kho te bhikkhu āyasmato Assajissa paṭi-s-sutvā||<br />
					yena Bhagavā ten'upasaṇkamiṃsu,||<br />
					upasaṇkamitvā Bhagavantaṃ abhivādetvā eka-m-antaṃ nisīdiṃsu,||<br />
					eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Assaji bhante, bhikkhu ābādhiko dukkhito bāḷha-gilāno||<br />
					so Bhagavato pāde sirasā vandati,||<br />
					evaṃ ca vadeti||<br />
					sādhu kira bhante, Bhagavā yena Assaji bhikkhu ten'upasaṇkamatu||<br />
					anukampaṃ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4"><a id="pg125"><span class="f2 g"><b>[125]</b></span></a> Atha kho Bhagavā sāyaṇha-samayaṃ paṭisallānā vuṭṭhito||<br />
					yen'āyasmā Assaji ten'upasaṇkami.|| ||</p>

					<p class="f4">Addasā kho āyasmā Assaji Bhagavantaṃ durato va āgacchannaṃ||<br />
					disvāna mañcake samadhosi.|| ||</p>

					<p class="f4">Atha kho Bhagavā āyasmantaṃ Assajiṃ etad avoca:|| ||</p>

					<p class="f4">"Alaṃ Assaji,||<br />
					mā tvaṃ mañcake samadhosi,||<br />
					santimāni āsanāni paññattāni.|| ||</p>

					<p class="f4">Tatth-ā-haṃ nisīdissāmī" ti.|| ||</p>

					<p class="f4">Nisīdi Bhagavā paññatena āsane,||<br />
					nissajja kho Bhagavā āyasmantaṃ Assajiṃ etad avoca:|| ||</p>

					<p class="f4">"Kacci te Assaji khamanīyaṃ?|| ||</p>

					<p class="f4">Kacci yāpanīyaṃ?|| ||</p>

					<p class="f4">Kacci dukkhā vedanā paṭi-k-kamanti||<br />
					no abhi-k-kamanti?|| ||</p>

					<p class="f4">Paṭikkamosānaṃ paññāyati||<br />
					no abhi-k-kamo" ti?|| ||</p>

					<p class="f4">"Na me bhante, khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā,||<br />
					abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati,||<br />
					no paṭikkamo" ti.|| ||</p>

					<p class="f4">"Kacci te Assaji na kiñci kukkuccaṃ||<br />
					na koci vippaṭisāro" ti?|| ||</p>

					<p class="f4">"Taggha me bhante,||<br />
					anappakaṃ kukkuccaṃ||<br />
					anappako vippaṭisāro" ti.|| ||</p>

					<p class="f4">"Kacci pana taṃ Assaji,||<br />
					attā sīlato na upavadatī" ti?|| ||</p>

					<p class="f4">"Na kho maṃ bhante,||<br />
					attā sīlato upavadatī" ti.|| ||</p>

					<p class="f4">"No ce kira taṃ Assaji||<br />
					attā sīlato upavadati||<br />
					atha kiñ ca te kukkuccaṃ,||<br />
					ko ca vippaṭisāro" ti?|| ||</p>

					<p class="f4">"Pubbe khv'āhaṃ bhante,||<br />
					gelaññaṃ passambhetvā passambhetvā||<br />
					kāya-saṇkhāre vippatisāri viharāmi||<br />
					so taṃ samādhiṃ na paṭilabhāmi.|| ||</p>

					<p class="f4">Tassa mayhaṃ bhante,||<br />
					taṃ samādhiṃ appaṭilabhato evaṃ hoti||<br />
					no||<br />
					'no ca khv'āhaṃ parihāyāmī' ti" ti.|| ||</p>

					<p class="f4">"Ye te Assaji,||<br />
					samaṇa-brāhmaṇā samādhi-sārakā||<br />
					samādhi-sāmaññā tesaṃ taṃ samādhiṃ appaṭilabhataṃ evaṃ hoti|| ||</p>

					<p class="f4">'No cassu mayaṃ parihāyāmā' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi Assaji?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4"><a id="pg126"><span class="f2 g"><b>[126]</b></span></a> "Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Tasmātiha Assaji,||<br />
					yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ rūpaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ vedanaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ saññaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Ye keci saṇkhārā atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ saṇkhāraṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā||<br />
					vā oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā sabbaṃ viññāṇaṃ:|| ||</p>

					<p class="f4">'N'etaṃ mama||<br />
					n'eso ham asmi||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ passaṃ Assaji, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saṇkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaṃ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiṃ 'vimuttami' ti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">So sukhaṃ ce vedanaṃ vediyati sā aniccāti pajānāti||<br />
					anajjhositā ti pajānāti||<br />
					anabhinanditāti pajānāti.|| ||</p>

					<p class="f4">Dukkhaṃ ce vedanaṃ vediyati sā aniccāti pajānāti,||<br />
					anajjhositā ti pajānāti,||<br />
					anabhinanditā ti pajānāti.|| ||</p>

					<p class="f4">Adukkha-m-asukhaṃ ce vedanaṃ vediyati sā aniccāti pajānāti,||<br />
					anajjhositā ti pajānāti,||<br />
					anabhinanditā ti pajānāti.|| ||</p>

					<p class="ctr c">&#9632;</p>

					<p class="f4">So sukhaṃ ce vedanaṃ vediyati visaññunto naṃ vediyati.|| ||</p>

					<p class="f4">Dukkhañ ce vedanaṃ vediyati visaññutto naṃ vediyati.|| ||</p>

					<p class="f4">Adukkha-m-asukhañ ce vedanaṃ vediyati||<br />
					visaññutto naṃ vediyati.|| ||</p>

					<p class="ctr c">&#9632;</p>

					<p class="f4">So kāya-pariyantikañ ce vedanaṃ vediyamāno||<br />
					kāya-pariyantikaṃ vedanaṃ vediyāmīti pajānāti.|| ||</p>

					<p class="f4">Jivita-pariyantikañ ce vedanaṃ vediyamāno||<br />
					jivita-pariyantikaṃ vedanaṃ vediyāmiti pajānāti.|| ||</p>

					<p class="f4">Kāyassa bhedā uddhaṃ jīvita-pariyādānā idh'eva sabba-vedayitāni anabhinanditāni sītibhavissantī ti pajānāti.|| ||</p>

					<p class="f4">Seyyathā pi Assaji,||<br />
					telañ ca paṭicca||<br />
					vaṭṭiṃ ca paṭicca||<br />
					telapadīpo jhāyeyya.|| ||</p>

					<p class="f4">Tass'eva telassa ca vaṭṭiyā ca pariyādānā an-āhāro nibbāyeyya.|| ||</p>

					<p class="f4">Evam eva kho Assaji bhikkhū kāya-pariyantikaṃ vedanaṃ vediyamāno||<br />
					kāya-pariyantikaṃ vedanaṃ vediyāmīti pajānāti|| ||</p>

					<p class="f4">Jivita-pariyantikaṃ vedanaṃ vediyamāno||<br />
					jivita-pariyantikaṃ vedanaṃ vediyāmīti pajānāti.|| ||</p>

					<p class="f4">Kāyassa bhedā uddhaṃ jīvita-pariyādānā idh'eva sabba-vedayitāni anabhinanditāni sītibhavissantī ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
