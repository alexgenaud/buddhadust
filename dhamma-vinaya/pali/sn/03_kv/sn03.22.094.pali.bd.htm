<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.94. The Buddha takes the position that it is not he that argues with the world, but it is the world that argues with him, that he agrees with those who are worldly-wise who say 'there is not,' that is that there is any shape, sense-experience, perception, own-making or consciousness which is constant, that he agrees with those who say 'it is' that is that shape, sense-experience, perception, own-making and consciousness are simply pain. This he says he teaches and he dismisses those who hearing him so teach do not comprehend." />
<title>SN KV 22 94: Puppham</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.5. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p94">Sutta 94</a></h4>

					<h1>Puppha Suttaɱ</h1>

					<h4 class="ctr">(or Vaddham)</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3"><a id="p1">1</a>[<a href="../../../../dhamma-vinaya/pts/sn/03_kv/sn03.22.094.wood.pts.htm#p1">pts</a>][<a href="../../../../dhamma-vinaya/bd/sn/03_kv/sn03.22.094.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.094.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Nāham bhikkhave lokena vivadāmi loko ca mayā vivadati.|| ||</p>

					<p class="f4">Na bhikkhave dhamma-vādī kenaci kokasmiɱ vivadati.|| ||</p>

					<p class="f4">Yam bhikkhave n'atthi sammataɱ loke paṇḍitānam aham pi tam:|| ||</p>

					<p class="f4">'N'atthī' ti vadāmi.|| ||</p>

					<p class="f4">Yam bhikkhave atthi sammataɱ loke paṇḍitānam aham pi tam:|| ||</p>

					<p class="f4">'Atthī' ti vadāmi.|| ||</p>

					<p class="f4">Kiñca bhikkhave n'atthi sammataɱ loke paṇḍitānaɱ yam ahaɱ Natthīti vadāmi.|| ||</p>

					<p class="f4">Rūpam bhikkhave,||<br />
					niccaɱ,||<br />
					dhuvaɱ,||<br />
					sassataɱ,||<br />
					avipari-ṇāma-dhammaɱ,||<br />
					n'atthi sammataɱ loke paṇḍitānaɱ||<br />
					aham pi taɱ:|| ||</p>

					<p class="f4">'N'atthī' ti vadāmi.|| ||</p>

					<p class="f4">Vedanā bhikkhave,||<br />
					niccaɱ,||<br />
					dhuvaɱ,||<br />
					sassataɱ,||<br />
					avipari-ṇāma-dhammaɱ,||<br />
					n'atthi sammataɱ loke paṇḍitānaɱ||<br />
					aham pi taɱ:|| ||</p>

					<p class="f4">'N'atthī' ti vadāmi.|| ||</p>

					<p class="f4">Saññā bhikkhave,||<br />
					niccaɱ,||<br />
					dhuvaɱ,||<br />
					sassataɱ,||<br />
					avipari-ṇāma-dhammaɱ,||<br />
					n'atthi sammataɱ loke paṇḍitānaɱ||<br />
					aham pi taɱ:|| ||</p>

					<p class="f4">'N'atthī' ti vadāmi.|| ||</p>

					<p class="f4">Sankhārā bhikkhave,||<br />
					niccaɱ,||<br />
					dhuvaɱ,||<br />
					sassataɱ,||<br />
					avipari-ṇāma-dhammaɱ,||<br />
					n'atthi sammataɱ loke paṇḍitānaɱ||<br />
					aham pi taɱ:|| ||</p>

					<p class="f4">'N'atthī' ti vadāmi.|| ||</p>

					<p class="f4">Viññāṇaɱ bhikkhave,||<br />
					niccaɱ,||<br />
					dhuvaɱ,||<br />
					sassataɱ,||<br />
					avipari-ṇāma-dhammaɱ,||<br />
					n'atthi sammataɱ loke paṇḍitānaɱ||<br />
					aham pi taɱ:|| ||</p>

					<p class="f4">'N'atthī' ti vadāmi.|| ||</p>

					<p class="f4">Idaɱ kho bhikkhave n'atthi sammataɱ loke paṇḍitānam yam aham pi:|| ||</p>

					<p class="f4">'N'atthī' ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kiñca bhikkhave atthi sammataɱ loke paṇḍitānam yam aham 'Atthī' ti vadāmi?|| ||</p>

					<p class="f4">Rūpaɱ bhikkhave,||<br />
					aniccaɱ,||<br />
					dukkhaɱ,||<br />
					vipariṇamadhammam,||<br />
					atthi sammataɱ loke paṇḍitānam,||<br />
					aham pi taɱ:|| ||</p>

					<p class="f4">'Atthī' ti vadāmi.|| ||</p>

					<p class="f4">Vedanā aniccā bhikkhave,||<br />
					aniccaɱ,||<br />
					dukkhaɱ,||<br />
					vipariṇamadhammam,||<br />
					atthi sammataɱ loke paṇḍitānam,||<br />
					aham pi taɱ:|| ||</p>

					<p class="f4">'Atthī' ti vadāmi.|| ||</p>

					<p class="f4">Saññā bhikkhave,||<br />
					aniccaɱ,||<br />
					dukkhaɱ,||<br />
					vipariṇamadhammam,||<br />
					atthi sammataɱ loke paṇḍitānam,||<br />
					aham pi taɱ:|| ||</p>

					<p class="f4">'Atthī' ti vadāmi.|| ||</p>

					<p class="f4">Sankhārā bhikkhave,||<br />
					aniccaɱ,||<br />
					dukkhaɱ,||<br />
					vipariṇamadhammam,||<br />
					atthi sammataɱ loke paṇḍitānam,||<br />
					aham pi taɱ:|| ||</p>

					<p class="f4">'Atthī' ti vadāmi.|| ||</p>

					<p class="f4">Viññāṇam bhikkhave,||<br />
					aniccaɱ,||<br />
					dukkhaɱ,||<br />
					vipariṇamadhammam,||<br />
					atthi sammataɱ loke paṇḍitānam,||<br />
					aham pi taɱ:|| ||</p>

					<p class="f4">'Atthī' ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idaɱ kho bhikkhave atthi sammataɱ loke paṇḍitānam yam aham pi:|| ||</p>

					<p class="f4">'Atthī' ti vadāmi.|| ||</p>

					<p class="f4">Atthi bhikkhave loke loka-dhammo yaɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānīkaroti.|| ||</p>

					<p class="f4">Kiñ ca bhikkhave loke loka-dhammo yaɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānīkaroti?|| ||</p>

					<p class="f4">Rūpam bhikkhave, loke loka-dhammo taɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānī karoti.|| ||</p>

					<p class="f4">Yo bhikkhave Tathāgatena evam ācikkhiyamāne,||<br />
					desiyamāne,||<br />
					paññāpiyamāne,||<br />
					paṭṭhiyamāne,||<br />
					vivariyamāne,||<br />
					vibhajiyamāne,||<br />
					uttānīkayiramāne na jānāti na passati||<br />
					tam aham bhikkhave bālam puthujjanam andham acakkhukam ajānantam apassantaɱ kinti karomi.|| ||</p>

					<p class="f4">Vedanā bhikkhave, loke loka-dhammo taɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānī karoti.|| ||</p>

					<p class="f4">Yo bhikkhave Tathāgatena evam ācikkhiyamāne,||<br />
					desiyamāne,||<br />
					paññāpiyamāne,||<br />
					paṭṭhiyamāne,||<br />
					vivariyamāne,||<br />
					vibhajiyamāne,||<br />
					uttānīkayiramāne na jānāti na passati||<br />
					tam aham bhikkhave bālam puthujjanam andham acakkhukam ajānantam apassantaɱ kinti karomi.|| ||</p>

					<p class="f4">Saññā bhikkhave, loke loka-dhammo taɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānī karoti.|| ||</p>

					<p class="f4">Yo bhikkhave Tathāgatena evam ācikkhiyamāne,||<br />
					desiyamāne,||<br />
					paññāpiyamāne,||<br />
					paṭṭhiyamāne,||<br />
					vivariyamāne,||<br />
					vibhajiyamāne,||<br />
					uttānīkayiramāne na jānāti na passati||<br />
					tam aham bhikkhave bālam puthujjanam andham acakkhukam ajānantam apassantaɱ kinti karomi.|| ||</p>

					<p class="f4">Sankhārā bhikkhave, loke loka-dhammo taɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānī karoti.|| ||</p>

					<p class="f4">Yo bhikkhave Tathāgatena evam ācikkhiyamāne,||<br />
					desiyamāne,||<br />
					paññāpiyamāne,||<br />
					paṭṭhiyamāne,||<br />
					vivariyamāne,||<br />
					vibhajiyamāne,||<br />
					uttānīkayiramāne na jānāti na passati||<br />
					tam aham bhikkhave bālam puthujjanam andham acakkhukam ajānantam apassantaɱ kinti karomi.|| ||</p>

					<p class="f4">Viññānam bhikkhave, loke loka-dhammo taɱ Tathāgato abhisambujjhati,||<br />
					abhisameti,||<br />
					abhisambujjhitvā,||<br />
					abhisametvā,||<br />
					ācikkhati,||<br />
					deseti,||<br />
					paññāpeti paṭṭhapeti vivarati vibhajati uttānī karoti.|| ||</p>

					<p class="f4">Yo bhikkhave Tathāgatena evam ācikkhiyamāne,||<br />
					desiyamāne,||<br />
					paññāpiyamāne,||<br />
					paṭṭhiyamāne,||<br />
					vivariyamāne,||<br />
					vibhajiyamāne,||<br />
					uttānīkayiramāne na jānāti na passati||<br />
					tam aham bhikkhave bālam puthujjanam andham acakkhukam ajānantam apassantaɱ kinti karomi.|| ||</p>

					<p class="f4">Seyyathā pi, bhikkhave,||<br />
					uppalam vā||<br />
					padumaɱ vā||<br />
					puṇḍarīkaɱ vā||<br />
					udake jātam udake samvaddhaɱ udakā accuggamma ṭhāti anupalittam udakena.|| ||</p>

					<p class="f4">Evam eva kho bhikkhave Tathāgato loke samvaddho||<br />
					lokam Abhibhuyya viharati||<br />
					anupalitto lokenā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>