<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.57. The Buddha defines one who has mastered Dhamma: He is skilled in knowledge of shape, sense-experience, perception, own-making and consciousness; he knows what results in their arising, he knows what brings about their ending; he knows their satisfaction, their pain and the way to escape them; and he investigates things in three ways: by way of their elementary data, by way of their relationship to the senses, and by way of that on which they depend for their arising (the paticca samuppada)." />
<title>SN 3 22 57: Satta-ṭ-Ṭhāna Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					6. Upāya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p57">Sutta 57</a></h4>

					<h1>Satta-ṭ-Ṭhāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.057.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.057.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.057.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Satta-ṭ-ṭhāna-kusalo bhikkhave, bhikkhu ti-vidh'ūpaparikkhī imasmiɱ Dhamma-Vinaye kevalī vusitavā 'uttama-puriso' ti vuccati.|| ||</p>

					<p class="f4">Kathañ ca bhikkhave, bhikkhu satta-ṭ-ṭhāna-kusalo hoti?|| ||</p>

					<p class="f4"><a id="pg62"><span class="f2 g"><b>[62]</b></span></a> Idha bhikkhave, bhikkhu||<br />
					rūpaɱ pajānāti,||<br />
					rūpas-amudayaɱ pajānāti,||<br />
					rūpa-nirodhaɱ pajānāti,||<br />
					rūpa-nirodha-gāminiɱ paṭipadaɱ pajānāti,||<br />
					rūpassa assādaɱ pajānāti,||<br />
					rūpassa ādinavaɱ pajānāti,||<br />
					rūpassa nissaraṇaɱ pajānāti.|| ||</p>

					<p class="f4">Vedanaɱ pajānāti,||<br />
					vedanā-samudayaɱ pajānāti,||<br />
					vedanā-nirodhaɱ pajānāti,||<br />
					vedanā-nirodha-gāminiɱ paṭipadaɱ pajānāti,||<br />
					vedanāya assādaɱ pajānāti,||<br />
					vedanāya ādinavāɱ pajānāti,||<br />
					vedanāya nissaraṇaɱ pajānāti.|| ||</p>

					<p class="f4">Saññaɱ pajānāti,||<br />
					saññā-samudayaɱ pajānāti,||<br />
					saññā-nirodhaɱ pajānāti,||<br />
					saññā-nirodha-gāminiɱ paṭipadaɱ pajānāti,||<br />
					saññāya assādaɱ pajānāti,||<br />
					saññāya ādināɱ pajānāti,||<br />
					saññassa nissaraṇaɱ pajānāti.|| ||</p>

					<p class="f4">Sankhāre pajānāti,||<br />
					sankhāra-samudayaɱ pajānāti,||<br />
					sankhārā-nirodhaɱ pajānāti,||<br />
					sankhārā-nirodha-gāminiɱ paṭipadaɱ pajānāti,||<br />
					sankhāresu assādaɱ pajānāti,||<br />
					sankhārānaɱ ādinavaɱ pajānāti,||<br />
					sankhārānaɱ nissaraṇaɱ pajānāti.|| ||</p>

					<p class="f4">Viññāṇaɱ pajānāti,||<br />
					viññaṇa-samudayaɱ pajānāti,||<br />
					viññāṇa-nirodhaɱ pajānāti,||<br />
					viññāṇa-nirodha-gāminiɱ paṭipadaɱ pajānāti,||<br />
					viññāṇassa assādaɱ pajānāti,||<br />
					viññāṇassa ādinavaɱ pajānāti,||<br />
					viññāṇassa nissaraṇaɱ pajānāti.|| ||</p>

					<p class="f4">Katamañ ca bhikkhave, rūpaɱ?|| ||</p>

					<p class="f4">Cattāro ca mahā-bhūtā catunnañ ca mahā-bhūtānaɱ upādāya rūpaɱ.|| ||</p>

					<p class="f4">Idaɱ vuccati bhikkhave rūpaɱ.|| ||</p>

					<p class="f4">Āhāra-samudayā rūpa-samudayo,||<br />
					āhāra-nirodhā rūpa-nirodho,||<br />
					ayam eva Ariyo Aṭṭhaŋgiko Maggo rūpa-nirodha-gāminī paṭipadā,||<br />
					seyyath'īdaɱ:||<br />
					sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Yaɱ rūpaɱ paṭicca uppajjati sukhaɱ somanassaɱ ayaɱ rūpassa assādo.|| ||</p>

					<p class="f4">Yaɱ rūpaɱ aniccaɱ dukkhaɱ vipari-ṇāma-dhammaɱ,||<br />
					ayaɱ rūpassa ādīnavo.|| ||</p>

					<p class="f4">Yo rūpasmiɱ chanda-rāga-vinayo chanda-rāga-p-pahānaɱ idaɱ rūpassa nissaraṇaɱ.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ rūpaɱ abhiññāya||<br />
					evaɱ rūpa-samudayaɱ abhiññāya||<br />
					evaɱ rūpa-nirodhaɱ abhiññāya||<br />
					evaɱ rūpa-nirodha-gāminiɱ paṭipadaɱ abhiññāya||<br />
					evaɱ rūpassa assādaɱ abhiññāya||<br />
					evaɱ rūpassa ādīnavaɱ abhiññāya||<br />
					evaɱ rūpassa nissaraṇaɱ abhiññāya||<br />
					rūpassa nibbidāya||<br />
					virāgāya nirodhāya paṭi-pannā,||<br />
					te su-paṭi-pannā,||<br />
					ye su-paṭi-pannā||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ rūpaɱ abhiññāya||<br />
					evaɱ rūpa-samudayaɱ abhiññāya||<br />
					evaɱ rūpa-nirodhaɱ abhiññāya||<br />
					evaɱ rūpa-nirodha-gāminiɱ paṭipadaɱ abhiññāya||<br />
					evaɱ rūpassa assādaɱ abhiññāya||<br />
					evaɱ rūpassa ādīnavaɱ abhiññāya||<br />
					evaɱ rūpassa <a id="pg63"><span class="f2 g"><b>[63]</b></span></a> nissaraṇaɱ abhiññāya||<br />
					rūpassa nibbidā||<br />
					virāgā nirodhā anupādā vimuttā||<br />
					te suvimuttā,||<br />
					ye suvimuttā||<br />
					te kevalino,||<br />
					ye kevalino||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katamā ca bhikkhave, vedanā?|| ||</p>

					<p class="f4">Chayime bhikkhave, vedanākāyā:||<br />
					cakkhu-samphassajā vedanā,||<br />
					sota-samphassajā vedanā,||<br />
					ghāna-samphassajā vedanā||<br />
					jivhā-samphassajā vedanā||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaɱ vuccati bhikkhave, vedanā.|| ||</p>

					<p class="f4">Phassa-samudayā vedanā-samudayo,||<br />
					phassa-nirodhā vedanā-nirodho,||<br />
					ayam eva Ariyo Aṭṭhaŋgiko Maggo vedanā-nirodha-gāminī paṭipadā,||<br />
					seyyath'īdaɱ:||<br />
					sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Yaɱ vedanaɱ paṭicca uppajjati sukhaɱ somanassaɱ,||<br />
					ayaɱ vedanāya assādo.|| ||</p>

					<p class="f4">Yā vedanā aniccā dukkhā vipariṇāma-dhammā,||<br />
					ayaɱ vedanāya ādīnavo.|| ||</p>

					<p class="f4">Yo vedanāya chanda-rāga-vinayo chanda-rāga-p-pahānaɱ,||<br />
					idaɱ vedanāya nissaraṇaɱ.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ vedanaɱ abhiññāya||<br />
					evaɱ vedanā-samudayaɱ abhiññāya||<br />
					evaɱ vedanā-nirodhaɱ abhiññāya||<br />
					evaɱ vedanā-nirodha-gāminiɱ paṭipadaɱ abhiññāya||<br />
					evaɱ vedanāya assādaɱ abhiññāya||<br />
					evaɱ vedanāya ādīnavaɱ abhiññāya||<br />
					evaɱ vedanāya nissaraṇaɱ abhiññāya||<br />
					vedanāya nibbidāya virāgāya nirodhāya paṭi-pannā,||<br />
					te su-paṭi-pannā,||<br />
					ye su-paṭi-pannā||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ vedanaɱ abhiññāya||<br />
					evaɱ vedanā-samudayaɱ abhiññāya||<br />
					evaɱ vedanā-nirodhaɱ abhiññāya||<br />
					evaɱ vedanā-nirodha-gāminiɱ paṭipadaɱ abhiññāya||<br />
					evaɱ vedanāya assādaɱ abhiññāya||<br />
					evaɱ vedanāya ādīnavaɱ abhiññāya||<br />
					evaɱ vedanāya nissaraṇaɱ abhiññāya||<br />
					vedanāya nibbidā virāgā nirodhā anupādā vimuttā,||<br />
					te suvimuttā||<br />
					Ye suvimuttā||<br />
					te kevalino||<br />
					ye kevalino vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katamā ca bhikkhave saññā?|| ||</p>

					<p class="f4">Chayive bhikkhave saññākāya:||<br />
					rūpa-saññā,||<br />
					sadda-saññā,||<br />
					gandha-saññā,||<br />
					rasa-saññā,||<br />
					phoṭṭhabba-saññā,||<br />
					dhamma-saññā.|| ||</p>

					<p class="f4">Ayaɱ vuccati bhikkhave, saññā.|| ||</p>

					<p class="f4">Phassa-samudayā saññā-samudayo,||<br />
					phassa-nirodhā saññā-nirodho,||<br />
					ayam eva Ariyo Aṭṭhaŋgiko Maggo saññā-nirodha-gāminī paṭipadā,||<br />
					seyyath'īdaɱ:||<br />
					sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Yaɱ saññaɱ paṭicca uppajjati sukhaɱ somanassaɱ,||<br />
					ayaɱ saññāya assādo.|| ||</p>

					<p class="f4">Yā saññā aniccā dukkhā vipariṇāma-dhammā,||<br />
					ayaɱ saññāya ādīnavo.|| ||</p>

					<p class="f4">Yo saññāya chanda-rāga-vinayo chanda-rāga-p-pahānaɱ,||<br />
					idaɱ saññāya nissaraṇaɱ.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ saññaɱ abhiññāya||<br />
					evaɱ saññā-samudayaɱ abhiññāya||<br />
					evaɱ saññā-nirodhaɱ abhiññāya||<br />
					evaɱ saññā-nirodha-gāminiɱ paṭipadaɱ abhiññāya||<br />
					evaɱ saññāya assādaɱ abhiññāya||<br />
					evaɱ saññāya ādīnavaɱ abhiññāya||<br />
					evaɱ saññāya nissaraṇaɱ abhiññāya||<br />
					saññāya nibbidāya virāgāya nirodhāya paṭi-pannā,||<br />
					te su-paṭi-pannā,||<br />
					ye su-paṭi-pannā||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ saññaɱ abhiññāya||<br />
					evaɱ saññā-samudayaɱ abhiññāya||<br />
					evaɱ saññā-nirodhaɱ abhiññāya||<br />
					evaɱ saññā-nirodha-gāminiɱ paṭipadaɱ abhiññāya||<br />
					evaɱ saññāya assādaɱ abhiññāya||<br />
					evaɱ saññāya ādīnavaɱ abhiññāya||<br />
					evaɱ saññāya nissaraṇaɱ abhiññāya||<br />
					saññāya nibbidā virāgā nirodhā anupādā vimuttā,||<br />
					te suvimuttā||<br />
					te kevalino||<br />
					ye kevalino||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katame ca bhikkhave, sankhārā?|| ||</p>

					<p class="f4">Chayime bhikkhave cetanā-kāyā:||<br />
					rūpa-sañcetanā||<br />
					sadda-sañcetanā||<br />
					gandha-sañcetanā||<br />
					rasa-sañcetanā||<br />
					phoṭṭhabba-sañcetanā||<br />
					dhamma-sañcetanā.|| ||</p>

					<p class="f4">Ime vuccanti bhikkhave sankhārā.|| ||</p>

					<p class="f4">Phassa-samudayā sankhārā-samudayo,||<br />
					phassa-nirodhā sankhārā-nirodho,||<br />
					ayam eva Ariyo Aṭṭhaŋgiko Maggo saññā-nirodha-gāminī paṭipadā,||<br />
					seyyath'īdaɱ:||<br />
					sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Yaɱ sankhāre paṭicca uppajjati sukhaɱ somanassaɱ,||<br />
					ayaɱ sankhārānaɱ assādo.|| ||</p>

					<p class="f4">Yā sankhārā aniccā dukkhā vipariṇāma-dhammā,||<br />
					ayaɱ sankhārānaɱ ādīnavo.|| ||</p>

					<p class="f4">Yo sankhāresu chanda-rāga-vinayo chanda-rāga-p-pahānaɱ,||<br />
					idaɱ sankhārānaɱ nissaraṇaɱ.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ sankhāre abhiññāya||<br />
					evaɱ sankhāra-samudayaɱ abhiññāya||<br />
					evaɱ sankhāra-nirodhaɱ abhiññāya||<br />
					evaɱ sankhāra-nirodha-gāminiɱ paṭipadaɱ abhiññāya||<br />
					evaɱ sankhārassa assādaɱ abhiññāya||<br />
					evaɱ sankhāre ādīnavaɱ abhiññāya||<br />
					evaɱ sankhārassa nissaraṇaɱ abhiññāya||<br />
					sankhārassa nibbidāya virāgāya nirodhāya paṭi-pannā,||<br />
					te su-paṭi-pannā,||<br />
					ye su-paṭi-pannā||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ sankhāre abhiññāya||<br />
					evaɱ sankhāra-samudayaɱ abhiññāya||<br />
					evaɱ sankhāra-nirodhaɱ abhiññāya||<br />
					evaɱ sankhāra-nirodha-gāminiɱ paṭipadaɱ abhiññāya||<br />
					evaɱ sankhārassa assādaɱ abhiññāya||<br />
					evaɱ sankhāre ādīnavaɱ abhiññāya||<br />
					evaɱ sankhārassa nissaraṇaɱ abhiññāya||<br />
					sankhārassa nibbidā virāgā nirodhā anupādā vimuttā,||<br />
					te suvimuttā||<br />
					Ye suvimuttā||<br />
					te kevalino||<br />
					ye kevalino||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, viññāṇaɱ?|| ||</p>

					<p class="f4">Chayime bhikkhave, viññāṇa-kāyā:||<br />
					cakkhu-viññāṇaɱ,||<br />
					sota-viññāṇaɱ,||<br />
					ghāṇa-viññāṇaɱ,||<br />
					jivhā-viññāṇaɱ,||<br />
					kāya-viñañāṇaɱ,||<br />
					mano-viññāṇaɱ.|| ||</p>

					<p class="f4">Idaɱ vuccati bhikkhave, viññāṇaɱ.|| ||</p>

					<p class="f4">Nāma-rūpa-samudayā viññāṇa-samudayo,||<br />
					nāma-rūpa-nirodhā viññāṇa-nirodho,||<br />
					ayam eva Ariyo Aṭṭhaŋgiko Maggo viññāṇa-nirodha-gāminī paṭipadā,||<br />
					seyyath'īdaɱ:||<br />
					sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Yaɱ viññāṇaɱ paṭicca uppajjati sukhaɱ somanassaɱ,||<br />
					ayaɱ viññāṇassa assādo.|| ||</p>

					<p class="f4">Yaɱ viññāṇaɱ aniccaɱ dukkhaɱ vipari-ṇāma-dhammaɱ,||<br />
					ayaɱ viññāṇassa ādīnavo.|| ||</p>

					<p class="f4">Yo viññāṇasmiɱ chanda-rāga-vinayo chanda-rāga-p-pahānaɱ,||<br />
					idaɱ viññāṇassa nissaraṇaɱ.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ viññāṇaɱ abhiññāyaɱ||<br />
					evaɱ viññāṇa-samudayaɱ abhiññāya||<br />
					evaɱ viññāṇa-nirodhaɱ abhiññāya||<br />
					evaɱ viññāṇa-nirodha-gāminiɱ paṭipadaɱ abhiññāya||<br />
					evaɱ viññāṇassa assādaɱ abhiññāya||<br />
					evaɱ viññāṇassa ādīnavaɱ abhiññāya||<br />
					evaɱ viññāṇassa nissaraṇaɱ abhiññāya||<br />
					viññāṇassa nibbidāya virāgāya nirodhāya paṭi-pannā,||<br />
					te su-paṭi-pannā||<br />
					ye su-paṭi-pannā||<br />
					te imasmiɱ||<br />
					Dhamma-Vinaye gādhanti.|| ||</p>

					<p class="f4"><a id="pg65"><span class="f2 g"><b>[65]</b></span></a> Ye ca kho keci bhikkhave, samaṇā vā brāhmaṇā vā||<br />
					evaɱ viññāṇaɱ abhiññāya||<br />
					evaɱ viññāṇa-samudayaɱ abhiññāya||<br />
					evaɱ viññāṇa-nirodhaɱ abhiññāya||<br />
					evaɱ viññāṇa-nirodha-gāminiɱ paṭipadaɱ abhiññāya||<br />
					evaɱ viññāṇassa assādaɱ abhiññāya||<br />
					evaɱ viññāṇassa ādīnavaɱ abhiññāya||<br />
					evaɱ viññāṇassa nissaraṇaɱ abhiññāya||<br />
					viññāṇassa nibbidā virāgā nirodhāanupādā vimuttā,||<br />
					te suvimuttā,||<br />
					ye suvimuttā,||<br />
					te kevalino,||<br />
					ye kevalino,||<br />
					vaṭṭaɱ tesaɱ n'atthi paññā-panāya.|| ||</p>

					<p class="f4">Evaɱ kho bhikkhave, bhikkhu satta-ṭ-ṭhāna-kusalo hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave, bhikkhu ti-vidh'ūpaparikkhī hoti?|| ||</p>

					<p class="f4">Idha, bhikkhave, bhikkhu dhātuso upapari-k-khati.|| ||</p>

					<p class="f4">Āyatanaso upapari-k-khati.|| ||</p>

					<p class="f4">Paṭicca-samuppādaso upapari-k-khati.|| ||</p>

					<p class="f4">Evaɱ kho bhikkhave, bhikkhu ti-vidh'ūpaparikkhī hoti|| ||</p>

					<p class="f4">Satta-ṭ-ṭhāna-kusalo bhikkhave,||<br />
					bhikkhu ti-vidh'ūpaparikkhī||<br />
					imasmiɱ dhamma vinaye kevalī vusitavā uttama-purisoti vuccatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>