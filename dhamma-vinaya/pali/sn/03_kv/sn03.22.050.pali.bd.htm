<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 50. The Buddha teaches Sona that whatever shamen or brahmin there are who do not understand body, its arising, its ending and the way going to its ending are not recognized among shamen and brahmin as shamen or brahmin nor have they experienced the benefits of being a shaman or brahman." />
<title>SN 3 22.50: Dutiya Soṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					5. Atta-Dīpa Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p50">Sutta 50</a></h4>

					<h1>Dutiya Soṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg50"><span class="f2 g"><b>[50]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.050.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.050.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Atha kho Soṇo gahapati-putto yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Soṇaṃ gahapati-puttaṃ Bhagavā etad avoca:|| ||</p>

					<p class="f4">"Ye keci Soṇa,||<br />
					samaṇā vā brāhmaṇā vā||<br />
					rūpaṃ na pajānanti||<br />
					rūpa-samudayaṃ na pajānanti||<br />
					rūpa-nirodhaṃ na pajānanti||<br />
					rūpa-nirodha-gāminiṃ paṭipadaṃ na pajānanti,||<br />
					na me te Soṇa,||<br />
					samaṇā vā brāhmaṇā vā||<br />
					samaṇesu vāsamaṇa-sammatā||<br />
					brāhmaṇesu vā brāhmaṇa-sammatā,||<br />
					na ca pana te āyasmanto||<br />
					sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye keci Soṇa,||<br />
					samaṇā vā brāhmaṇā vā||<br />
					vedanaṃ na pajānanti||<br />
					vedanā-samudayaṃ na pajānanti||<br />
					vedanā-nirodhaṃ na pajānanti||<br />
					vedanā-nirodha-gāminiṃ paṭipadaṃ na pajānanti,||<br />
					na me te Soṇa,||<br />
					samaṇā vā brāhmaṇā vā||<br />
					samaṇesu vāsamaṇa-sammatā||<br />
					brāhmaṇesu vā brāhmaṇa-sammatā,||<br />
					na ca pana te āyasmanto||<br />
					sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye keci Soṇa,||<br />
					samaṇā vā brāhmaṇā vā||<br />
					saññaṃ na pajānanti||<br />
					saññā-samudayaṃ na pajānanti||<br />
					saññā-nirodhaṃ na pajānanti||<br />
					saññā-nirodha-gāminiṃ paṭipadaṃ na pajānanti,||<br />
					na me te Soṇa,||<br />
					samaṇā vā brāhmaṇā vā||<br />
					samaṇesu vāsamaṇa-sammatā||<br />
					brāhmaṇesu vā brāhmaṇa-sammatā,||<br />
					na ca pana te āyasmanto||<br />
					sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye keci Soṇa,||<br />
					samaṇā vā brāhmaṇā vā||<br />
					saṇkhāre na pajānanti||<br />
					saṇkhāra-samudayaṃ na pajānanti||<br />
					saṇkhāra-nirodhaṃ na pajānanti||<br />
					saṇkhāra-nirodha-gāminiṃ paṭipadaṃ na pajānanti,||<br />
					na me te Soṇa,||<br />
					samaṇā vā brāhmaṇā vā||<br />
					samaṇesu vāsamaṇa-sammatā||<br />
					brāhmaṇesu vā brāhmaṇa-sammatā,||<br />
					na ca pana te āyasmanto||<br />
					sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye keci Soṇa,||<br />
					samaṇā vā brāhmaṇā vā||<br />
					viññāṇaṃ na pajānanti,||<br />
					viññāṇa-samudayaṃ na pajānanti,||<br />
					viññāṇa-nirodhaṃ na pajānanti,||<br />
					viññāṇa-nirodha-gāminiṃ paṭipadaṃ na pajānanti,||<br />
					na me te Soṇa,||<br />
					samaṇā vā brāhmaṇā vā||<br />
					samaṇesu vāsamaṇa-sammatā||<br />
					brāhmaṇesu vā brāhmaṇa-sammatā,||<br />
					na ca pana te āyasmanto||<br />
					sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ye ca kho keci Soṇa,||<br />
					samaṇā vā brahmaṇā vā||<br />
					rūpaṃ <a id="pg51"><span class="f2 g"><b>[51]</b></span></a> pajānanti||<br />
					rūpa-samudayaṃ pajānanti||<br />
					rūpa-nirodhaṃ pajānanti||<br />
					rūpa-nirodhāgāminiṃ paṭipadaṃ pajānanti,||<br />
					te kho Soṇa, samaṇā vā brāhmaṇā vā||<br />
					samaṇesu c'eva samaṇa-sammatā||<br />
					brāhmaṇesu c'eva brāhmaṇa-sammatā||<br />
					te ca pan'āyasmanto||<br />
					sāmaññ'atthañe ca va brahmaññ'atthaṃ ca||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye ca kho keci Soṇa,||<br />
					samaṇā vā brāhmaṇā vā||<br />
					vedanaṃ pajānanti||<br />
					vedanā-samudayaṃ pajānanti||<br />
					vedanā-nirodhaṃ pajānanti||<br />
					vedanā-nirodha-gāminiṃ paṭipadaṃ pajānanti,||<br />
					te kho Soṇa, samaṇā vā brāhmaṇā vā||<br />
					samaṇesu c'eva samaṇa-sammatā||<br />
					brāhmaṇesu c'eva brāhmaṇa-sammatā||<br />
					te ca pan'āyasmanto||<br />
					sāmaññ'atthañe ca va brahmaññ'atthaṃ ca||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye ca kho keci Soṇa,||<br />
					samaṇā vā brāhmaṇā vā||<br />
					saññaṃ pajānanti||<br />
					saññā-samudayaṃ pajānanti||<br />
					saññā-nirodhaṃ pajānanti||<br />
					saññā-nirodha-gāminiṃ paṭipadaṃ pajānanti,||<br />
					te kho Soṇa, samaṇā vā brāhmaṇā vā||<br />
					samaṇesu c'eva samaṇa-sammatā||<br />
					brāhmaṇesu c'eva brāhmaṇa-sammatā||<br />
					te ca pan'āyasmanto||<br />
					sāmaññ'atthañe ca va brahmaññ'atthaṃ ca||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye ca kho keci Soṇa,||<br />
					samaṇā vā brāhmaṇā vā||<br />
					saṇkhāre pajānanti||<br />
					saṇkhārasamudayaṃ pajānanti||<br />
					saṇkhāra-nirodhaṃ pajānanti||<br />
					saṇkhāra-nirodha-gāminiṃ paṭipadaṃ pajānanti,||<br />
					te kho Soṇa, samaṇā vā brāhmaṇā vā||<br />
					samaṇesu c'eva samaṇa-sammatā||<br />
					brāhmaṇesu c'eva brāhmaṇa-sammatā||<br />
					te ca pan'āyasmanto||<br />
					sāmaññ'atthañe ca va brahmaññ'atthaṃ ca||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti.|| ||</p>

					<p class="ctr c">&#9632;</p>

					<p class="f4">Ye ca kho keci Soṇa,||<br />
					samaṇā vā brāhmaṇā vā||<br />
					viññāṇaṃ pajānanti||<br />
					viññāṇa-samudayaṃ pajānanti||<br />
					viññāṇa-nirodhaṃ pajānanti||<br />
					viññāṇa-nirodha-gāminiṃ paṭipadaṃ pajānanti,||<br />
					te kho Soṇa, samaṇā vā brāhmaṇā vā||<br />
					samaṇesu c'eva samaṇa-sammatā||<br />
					brāhmaṇesu c'eva brāhmaṇa-sammatā||<br />
					te ca pan'āyasmanto||<br />
					sāmaññ'atthañe ca va brahmaññ'atthaṃ ca||<br />
					diṭṭhe'va dhamme sayaṃ abhiññā||<br />
					sacchi-katvā upasampajja viharanti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>