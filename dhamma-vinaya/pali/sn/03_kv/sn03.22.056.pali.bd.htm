<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.56. The Buddha describes the stockpiles (kandha) in detail and shows how they are to be analyzed according to the Four Truths." />
<title>SN 3 22 56: Upādāna Parivatta Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					6. Upāya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p56">Sutta 56</a></h4>

					<h1>Upādāna Parivatta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg58"><span class="f2 g"><b>[58]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.056.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.056.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.056.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave, upādāna-k-khandhā.|| ||</p>

					<p class="f4">Katame pañca?|| ||</p>

					<p class="f4">Seyyath'īdaɱ:||<br />
					rūp'ūpādāna-k-khandho,||<br />
					<a id="pg59"><span class="f2 g"><b>[59]</b></span></a> vedan'ūpādā-k-khandho,||<br />
					saññ'ūpādāna-k-khandho,||<br />
					sankhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="ctr c">&#9632;</p>

					<p class="f4">Yāva kīvañc'āhaɱ bhikkhave,||<br />
					ime pañc'upādāna-k-khandhe catu-parivattaɱ||<br />
					yathā-bhūtaɱ nābbhaññāsiɱ,||<br />
					n'eva tāvāhaɱ bhikkhave sa-devake loke||<br />
					sa-Mārake sa-brahmake||<br />
					sa-s-samaṇa-brāhmaṇiyā||<br />
					pajāya sadeva-manussāya anuttaraɱ||<br />
					sammā-sambodhiɱ abhisambuddhoti paccaññāsiɱ.|| ||</p>

					<p class="f4">Yato ca khohaɱ bhikkhave,||<br />
					ime pañc'upādāna-k-khandhe catu-parivattaɱ||<br />
					yathā-bhūtaɱ abbhaññāsiɱ,||<br />
					ath'āhaɱ bhikkhave, sa-devake loke||<br />
					sa-Mārake sa-brahmake||<br />
					sa-s-samaṇa-brāhmaṇīyā||<br />
					pajāya sadeva-manussāya anuttaraɱ||<br />
					sammā-sambodhiɱ abhisambuddhoti paccaññāsiɱ.|| ||</p>

					<p class="ctr c">&#9632;</p>

					<p class="f4">Kathaɱ catu-parivattaɱ?|| ||</p>

					<p class="f4">Rūpaɱ abbhaññāsiɱ,||<br />
					rūpa-samudayaɱ abbhaññāsiɱ,||<br />
					rūpa-nirodhaɱ abbhaññāsiɱ,||<br />
					rūpa-nirodha-gāminiɱ paṭipadaɱ abbhaññāsiɱ;|| ||</p>

					<p class="f4">vedanaɱ abbhaññāsiɱ,||<br />
					vedanā-samudayaɱ abbhaññāsiɱ,||<br />
					vedanā-nirodhaɱ abbhaññāsiɱ,||<br />
					vedanā-nirodha-gāminiɱ paṭipadaɱ abbhaññāsiɱ;|| ||</p>

					<p class="f4">saññaɱ abbhaññāsiɱ,||<br />
					saññā-samudayaɱ abbhaññāsiɱ,||<br />
					saññā-nirodhaɱ abbhaññāsiɱ,||<br />
					saññā-nirodha-gāminiɱ paṭipadaɱ abbhaññāsiɱ;|| ||</p>

					<p class="f4">sankhāre abbhaññāsiɱ,||<br />
					sankhāra-samudayaɱ abbhaññāsiɱ,||<br />
					sankhāra-nirodhaɱ abbhaññāsiɱ,||<br />
					sankhāra-nirodha-gāminiɱ paṭipadaɱ abbhaññāsiɱ;|| ||</p>

					<p class="f4">viññāṇaɱ abbhaññāsiɱ,||<br />
					viññāṇa-samudayaɱ abbhaññāsiɱ,||<br />
					viññāṇa-nirodhaɱ abbhaññāsiɱ,||<br />
					viññāṇa-nirodha-gāminiɱ paṭipadaɱ abbhaññāsiɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>


					<p class="f4">Katamañ ca bhikkhave, rūpaɱ?|| ||</p>

					<p class="f4">Cattaro ca mahā-bhūtā,||<br />
					catunnañ ca mahā-bhūtānaɱ upādāya rūpaɱ.|| ||</p>

					<p class="f4">Idaɱ vuccati bhikkhave, rūpaɱ.|| ||</p>

					<p class="f4">Āhāra-samudayā rūpa-samudayo,||<br />
					āhāra-nirodhā rūpa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo rūpa-nirodha-gāminī paṭipadā||<br />
					seyyath'īdaɱ:|| ||</p>

					<p class="f4">sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ rūpaɱ abhiññāya||<br />
					evaɱ rūpa-samudayaɱ abhiññāya||<br />
					evaɱ rūpa-nirodhaɱ abhiññāya||<br />
					evaɱ rūpa-nirodha-gāminiɱ paṭipadaɱ abhiññāya||<br />
					rūpassa nibbidāya||<br />
					virāgāya nirodhāya paṭipannā,||<br />
					te su-paṭipannā,||<br />
					ye su-paṭipannā||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ rūpaɱ abhiññāya||<br />
					evaɱ rūpa-samudayaɱ abhiññāya||<br />
					evaɱ rūpa-nirodhaɱ abhiññāya||<br />
					evaɱ rūpa-nirodha-gāminiɱ paṭipadaɱ abhiññāya||<br />
					rūpassa nibbidā||<br />
					virāgā nirodhā anupādā vimuttā,||<br />
					te suvimuttā,||<br />
					ye suvimuttā te kevalino,||<br />
					ye kevalino,||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katamā ca bhikkhave, vedanā?|| ||</p>

					<p class="f4">Chayime ca bhikkhave, <a id="pg60"><span class="f2 g"><b>[60]</b></span></a> vedanā-kāyā:||<br />
					cakkhu-samphassajā vedanā,||<br />
					sota-samphassajā vedanā,||<br />
					ghāna-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaɱ vuccati bhikkhave, vedanā.|| ||</p>

					<p class="f4">Phassa-samudayā vedanā-samudayo,||<br />
					phassa-nirodhā vedanā-nirodho,||<br />
					ayam eva Ariyo Aṭṭhaŋgiko Maggo vedanā-nirodha-gāmīni paṭipadā||<br />
					seyyath'īdaɱ:|| ||</p>

					<p class="f4">sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ vedanaɱ abhiññāya||<br />
					evaɱ vedanā-samudayaɱ abhiññāya||<br />
					evaɱ vedanā-nirodhaɱ abhiññāya||<br />
					evaɱ vedanā-nirodha-gāminiɱ paṭipadaɱ abhiññāya||<br />
					vedanāya nibbidāya||<br />
					virāgāya nirodhāya paṭipannā,||<br />
					te su-paṭipannā||<br />
					ye su-paṭipannā,||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ vedanaɱ abhiññāya||<br />
					evaɱ vedanā-samudayaɱ abhiññāya||<br />
					evaɱ vedanā-nirodhaɱ abhiññāya||<br />
					evaɱ vedanā-nirodha-gāminiɱ paṭipadaɱ abhiññāya||<br />
					vedanāya nibbidā||<br />
					virāgā nirodhā anupādā vimuttā,||<br />
					te suvimuttā,||<br />
					ye suvimuttā,||<br />
					te kevalino,||<br />
					ye kevalino,||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katamā ca bhikkhave, saññā?|| ||</p>

					<p class="f4">Chayime bhikkhave, saññā-kāyā||<br />
					rūpa-saññā||<br />
					sadda-saññā||<br />
					gandha-saññā||<br />
					rasa-saññā||<br />
					phoṭṭhabba-saññā||<br />
					dhamma-saññā.|| ||</p>

					<p class="f4">Ayaɱ vuccati bhikkhave, saññā.|| ||</p>

					<p class="f4">Phassa-samudayā saññā-samudayo,||<br />
					phassa-nirodhā saññā-nirodho,||<br />
					ayam eva Ariyo Aṭṭhaŋgiko Maggo saññā-nirodha-gāminī-paṭipadā||<br />
					seyyath'īdaɱ:|| ||</p>

					<p class="f4">sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ saññaɱ abhiññāya||<br />
					evaɱ saññā-samudayaɱ abhiññāya||<br />
					evaɱ saññā-nirodhaɱ abhiññāya||<br />
					evaɱ saññā-nirodha-gāminiɱ paṭipadaɱ||<br />
					abhiññāya saññāya||<br />
					nibbidā virāgā||<br />
					nirodhā anupādā vimuttā,||<br />
					te suvimuttā,||<br />
					ye suvimuttā,||<br />
					te kevalino,||<br />
					ye kevalino,||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katame ca bhikkhave, sankhārā?|| ||</p>

					<p class="f4">Chayime bhikkhave, cetanākāyā:||<br />
					rūpa-sañcetanā||<br />
					sadda-sañcetanā||<br />
					gandha-sañcetanā||<br />
					rasa-sañcetanā||<br />
					phoṭṭhabba-sañcetanā||<br />
					dhamma-sañcetanā.|| ||</p>

					<p class="f4">Ime vuccanti bhikkhave, sankhārā.|| ||</p>

					<p class="f4">Phassa-samudayā sankhāra-samudayo,||<br />
					phassa-nirodhā sankhāra-nirodho,||<br />
					ayam eva Ariyo Aṭṭhaŋgiko Maggo sankhāra-nirodha-gāminī paṭipadā||<br />
					seyyath'īdaɱ:|| ||</p>

					<p class="f4">sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ sankhāre abhiññāya||<br />
					evaɱ sankhārā-samudayaɱ abhiññāya||<br />
					evaɱ sankhāra-nirodhaɱ abhiññāya||<br />
					evaɱ sankhāra-nirodha-gāminiɱ paṭipadaɱ||<br />
					abhiññāya sankhārāya||<br />
					nibbidā virāgā||<br />
					nirodhā anupādā vimuttā,||<br />
					te suvimuttā,||<br />
					ye suvimuttā,||<br />
					te kevalino,||<br />
					ye kevalino,||<br />
					vaṭṭaɱ tesaɱ n'atthi paññā-panāya.|| ||</p>

					<p class="ctr c">&#9632;</p>

					<p class="f4">Katamā ca bhikkhave, viññāṇaɱ?|| ||</p>

					<p class="f4">Chayime bhikkhave, viññāṇa-kāyā:||<br />
					cakkhu-viññāṇaɱ,||<br />
					sota-viññāṇaɱ,||<br />
					ghāna-viññāṇaɱ||<br />
					jivhā-viññāṇaɱ,||<br />
					kāya-viññāṇaɱ,||<br />
					mano-viññāṇaɱ.|| ||</p>

					<p class="f4">Idaɱ vuccati bhikkhave, viññāṇaɱ.|| ||</p>

					<p class="f4">Nāma-rūpa-samudayā viññāṇa-samudayo,||<br />
					nāma-rūpa-nirodhā viññāṇa-nirodho,||<br />
					ayam eva Ariyo Aṭṭhaŋgiko Maggo viññāṇa-nirodha-gāminī paṭipadā||<br />
					seyyath'īdaɱ:|| ||</p>

					<p class="f4">sammā-diṭṭhi||<br />
					sammā-saɱkappo||<br />
					sammā-vācā||<br />
					sammā-kammanto||<br />
					sammā-ājivo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					evaɱ viññāṇaɱ abhiññāya||<br />
					evaɱ viññāṇa-samudayaɱ abhiññāya||<br />
					evaɱ viññāṇa-nirodhaɱ abhiññāya||<br />
					evaɱ viññāṇa-nirodha-gāminiɱ paṭipadaɱ||<br />
					abhiññāya viññāṇassa||<br />
					nibbidā <a id="pg61"><span class="f2 g"><b>[61]</b></span></a> virāgāya||<br />
					nirodhāya paṭipannā,||<br />
					te su-paṭipannā,||<br />
					ye su-paṭipannā,||<br />
					te imasmiɱ Dhamma-Vinaye gādhanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā||<br />
					evaɱ viññāṇaɱ abhiññāya||<br />
					evaɱ viññāṇa-samudayaɱ abhiññāya||<br />
					evaɱ viññāṇa-nirodhaɱ abhiññāya||<br />
					evaɱ viññāṇa-nirodha-gāminiɱ paṭipadaɱ||<br />
					abhiññāya viññāṇassa||<br />
					nibbidā virāgā||<br />
					nirodhā anupādā vimuttā,||<br />
					te suvimuttā||<br />
					ye suvimuttā||<br />
					te kevalino,||<br />
					ye kevalino,||<br />
					vaṭṭaɱ tesaɱ n'atthi paññā-panāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>