<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 30. The Buddha explains that that which is the platform for body, sense-experience, perception, own-making and consciousness is the platform for pain and that when the platform is eliminated the pain is eliminated." />
<title>SN 3 22 30: Uppada Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					3. Bhāra Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p30">Sutta 30</a></h4>

					<h1>Uppāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg31"><span class="f2 g"><b>[31]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.030.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.030.bodh.wp.htm">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Yo bhikkhave, rūpassa uppādo ṭhīti abhinibbatti pātu-bhāvo,||<br />
					<a id="pg32"><span class="f2 g"><b>[32]</b></span></a> dukkhasseso uppādo rogānaɱ ṭhīti jarā-maraṇassa pātu-bhāvo.|| ||</p>

					<p class="f4">Yo vedanāya uppādo ṭhīti abhinibbatti pātu-bhāvo,||<br />
					dukkhasseso uppādo rogānaɱ ṭhīti jarā-maraṇassa pātu-bhāvo.|| ||</p>

					<p class="f4">Yo bhikkhave, saññāya uppādo ṭhīti abhinibbatti pātu-bhāvo,||<br />
					dukkhasseso uppādo rogānaɱ ṭhīti jarā-maraṇassa pātu-bhāvo.|| ||</p>

					<p class="f4">Yo bhikkhave, sankhārānaɱ uppādo ṭhīti abhinibbatti pātu-bhāvo,||<br />
					dukkhasseso uppādo rogānaɱ ṭhīti jarā-maraṇassa pātu-bhāvo pātu-bhāvo.|| ||</p>

					<p class="f4">Yo bhikkhave, viññāṇassa uppādo ṭhīti abhinibbatti pātu-bhāvo,||<br />
					dukkhasseso uppādo rogānaɱ ṭhīti jarā-maraṇassa pātu-bhāvo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yo ca kho bhikkhave, rūpassa nirodho vūpasamo atthaŋ-gamo,||<br />
					dukkhasseso nirodho rogānaɱ vupasamo jarā-maraṇassa atthaŋ-gamo.|| ||</p>

					<p class="f4">Yo vedanāya nirodho vūpasamo atthaŋ-gamo,||<br />
					dukkhasseso nirodho rogānaɱ vūpasamo jarā-maraṇassa atthaŋ-gamo.|| ||</p>

					<p class="f4">Yo saññāya nirodho vūpasamo atthaŋ-gamo,||<br />
					dukkhasseso nirodho rogānaɱ vūpasamo jarā-maraṇassa atthaŋ-gamo.|| ||</p>

					<p class="f4">Yo sankhārānaɱ nirodho vūpasamo atthaŋ-gamo,||<br />
					dukkhasseso nirodho rogānaɱ vūpasamo jarā-maraṇassa atthaŋ-gamo.|| ||</p>

					<p class="f4">Yo viññāṇassa nirodho vūpasamo atthaŋ-gamo,||<br />
					dukkhasseso nirodho rogānaɱ vūpasamo jarā-maraṇassa atthaŋ-gamo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>