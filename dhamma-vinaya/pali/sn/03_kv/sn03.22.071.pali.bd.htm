<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.71. The Buddha teaches Radha how to be sure that all notions of 'I' and 'mine' have been eradicated." />
<title>SN 3 22 71: Radha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.2. Arahatta Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p71">Sutta 71</a></h4>

					<h1>Rādha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.071.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.071.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho āyasmā Rādho yena Bhagavā ten'upasankami.|| ||</p>

					<p class="f4"><a id="pg80"><span class="f2 g"><b>[80]</b></span></a> Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Ekam anataɱ nisinno kho āyasmā Rādho Bhagavantaɱ etad avoca:|| ||</p>

					<p class="f4">"Kathannu kho bhante, jānato kathaɱ passato imasmiɱ ca saviññāṇake kāye bahiddhā ca sabba-nimittesu ahiŋkāramamiŋkāra mān-ā-nusayā na hontī" ti?|| ||</p>

					<p class="f4">Yaɱ kiñci Rādha, rūpaɱ||<br />
					atītānāgata-paccuppannaɱ ajjhattaɱ||<br />
					vā bahiddhā vā oḷārikaɱ vā||<br />
					sukhumaɱ vā hīnaɱ vā||<br />
					paṇītaɱ vā yaɱ dūre santike vā||<br />
					sabbaɱ rūpaɱ||<br />
					'n'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atītānāgata-paccuppannaɱ ajjhattaɱ||<br />
					vā bahiddhā vā oḷārikaɱ vā||<br />
					sukhumaɱ vā hīnaɱ vā||<br />
					paṇītaɱ vā yaɱ dūre santike vā||<br />
					sabbaɱ sabbaɱ vedanā||<br />
					'n'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atītānāgata-paccuppannaɱ ajjhattaɱ||<br />
					vā bahiddhā vā oḷārikaɱ vā||<br />
					sukhumaɱ vā hīnaɱ vā||<br />
					paṇītaɱ vā yaɱ dūre santike vā||<br />
					sabbaɱ sabbaɱ saññā||<br />
					'n'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saɱkhārā||<br />
					atītānāgata-paccuppannaɱ ajjhattaɱ||<br />
					vā bahiddhā vā oḷārikaɱ vā||<br />
					sukhumaɱ vā hīnaɱ vā||<br />
					paṇītaɱ vā yaɱ dūre santike vā||<br />
					sabbaɱ sabbaɱ saɱkhārā||<br />
					'n'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yaɱ kañci viññāṇaɱ||<br />
					atītānāgata-paccuppannaɱ ajjhattaɱ||<br />
					vā bahiddhā vā oḷārikaɱ vā||<br />
					sukhumaɱ vā hīnaɱ vā||<br />
					paṇītaɱ vā yaɱ dūre santike vā||<br />
					sabbaɱ sabbaɱ viññāṇaɱ||<br />
					'n'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya passati.|| ||</p>

					<p class="f4">Evaɱ kho Rādha, jānato evaɱ psasato imasmiɱ ca saviññāṇake kāye bahiddhā ca sabba-nimittesu ahiŋkāramamiɱkāramān-ā-nusayā na hontī ti.|| ||</p>

					<p class="f4">Atha kho so Rādho Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho so Rādho eko vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti abbhaññāsi.|| ||</p>

					<p class="f4">Aññataro ca pana so bhikkhu arahataɱ ahosī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>