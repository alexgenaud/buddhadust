<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.71. The Buddha teaches Radha how to be sure that all notions of 'I' and 'mine' have been eradicated." />
<title>SN 3 22 71: Rādha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					7. Arahatta Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p71">Sutta 71</a></h4>

					<h1>Rādha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.071.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.071.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho āyasmā Rādho yena Bhagavā ten'upasaṇkami.|| ||</p>

					<p class="f4"><a id="pg80"><span class="f2 g"><b>[80]</b></span></a> Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Ekam anataṃ nisinno kho āyasmā Rādho Bhagavantaṃ etad avoca:|| ||</p>

					<p class="f4">"Kathannu kho bhante, jānato||<br />
					kathaṃ passato||<br />
					imasmiṃ ca saviññāṇake kāye bahiddhā ca sabba-nimittesu ahiṃ-kāra-mamiṃ-kāra mān-ā-nusayā na hontī" ti?|| ||</p>

					<p class="f4">"Yaṃ kiñci Rādha, rūpaṃ||<br />
					atīt-ā-nāgata-pacc'uppannaṃ ajjhattaṃ||<br />
					vā bahiddhā vā oḷārikaṃ vā||<br />
					sukhumaṃ vā hīnaṃ vā||<br />
					paṇītaṃ vā yaṃ dūre santike vā||<br />
					sabbaṃ rūpaṃ||<br />
					'n'etaṃ mama,||<br />
					n'eso ham asmi,||<br />
					na meso attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atīt-ā-nāgata-pacc'uppannaṃ ajjhattaṃ||<br />
					vā bahiddhā vā oḷārikaṃ vā||<br />
					sukhumaṃ vā hīnaṃ vā||<br />
					paṇītaṃ vā yaṃ dūre santike vā||<br />
					sabbaṃ sabbaṃ vedanā||<br />
					'n'etaṃ mama,||<br />
					n'eso ham asmi,||<br />
					na meso attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atīt-ā-nāgata-pacc'uppannaṃ ajjhattaṃ||<br />
					vā bahiddhā vā oḷārikaṃ vā||<br />
					sukhumaṃ vā hīnaṃ vā||<br />
					paṇītaṃ vā yaṃ dūre santike vā||<br />
					sabbaṃ sabbaṃ saññā||<br />
					'n'etaṃ mama,||<br />
					n'eso ham asmi,||<br />
					na meso attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saṇkhārā||<br />
					atīt-ā-nāgata-pacc'uppannaṃ ajjhattaṃ||<br />
					vā bahiddhā vā oḷārikaṃ vā||<br />
					sukhumaṃ vā hīnaṃ vā||<br />
					paṇītaṃ vā yaṃ dūre santike vā||<br />
					sabbaṃ sabbaṃ saṇkhārā||<br />
					'n'etaṃ mama,||<br />
					n'eso ham asmi,||<br />
					na meso attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yaṃ kañci viññāṇaṃ||<br />
					atīt-ā-nāgata-pacc'uppannaṃ ajjhattaṃ||<br />
					vā bahiddhā vā oḷārikaṃ vā||<br />
					sukhumaṃ vā hīnaṃ vā||<br />
					paṇītaṃ vā yaṃ dūre santike vā||<br />
					sabbaṃ sabbaṃ viññāṇaṃ||<br />
					'n'etaṃ mama,||<br />
					n'eso ham asmi,||<br />
					na meso attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya passati.|| ||</p>

					<p class="f4">Evaṃ kho Rādha, jānato evaṃ psasato imasmiṃ ca saviññāṇake kāye bahiddhā ca sabba-nimittesu ahiṇkāramami-ṃ-kāramān-ā-nusayā na hontī" ti.|| ||</p>

					<p class="f4">Atha kho so Rādho Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho so Rādho eko vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pana so bhikkhu arahataṃ ahosīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>