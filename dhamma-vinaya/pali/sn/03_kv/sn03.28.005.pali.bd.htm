<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.28.5. When Ānanda remarks to Sāriputta on how clear his aura appears Sāriputta explains that he had spent the afternoon in the Sphere of Endless Space and that entering, attaining or emerging therefrom there did not occur to him any thoughts of 'I-am'." />
<title>SN 3.28.5: Akāsa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					28. Sāriputta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_28_sariputtasamyutta.htm#p5">Sutta 5</a></h4>

					<h1>Akāsa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg237"><span class="f2 g"><b>[237]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.28.005.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Sāriputto pubbaṇha-samayaṃ nivāsetvā patta-cīvaram ādāya||<br />
					Sāvatthiṃ piṇḍāya pāvisi.|| ||</p>

					<p class="f4">Sāvatthiyaṃ piṇḍāya caritvā pacchā-bhattaṃ piṇḍa-pāta-paṭikkanto||<br />
					yena andhavanaṃ ten'upasaṇkami divā-vihārāya.|| ||</p>

					<p class="f4">Andhavanaṃ ajjhoga-hetvā aññatarasmiṃ||<br />
					rukkha-mūle divā-vihāraṃ nisīdi.|| ||</p>

					<p class="f4">Atha kho āyasmā Sāriputto sāyaṇha-samayaṃ paṭisallānā vuṭṭhito||<br />
					yena Jetavanaṃ Anāthapiṇḍikassa ārāmo ten'upasaṇkami.|| ||</p>

					<p class="f4">Addsā kho āyasmā Ānando āyasmantaṃ Sāriputtaṃ dūrato va āga-c-chantaṃ.|| ||</p>

					<p class="f4">Disvāna āyasmantaṃ Sāriputtaṃ etad avoca:|| ||</p>

					<p class="f4">"Vi-p-pasannāni kho te āvuso Sāriputta,||<br />
					indriyāni parisuddho mukha-vaṇṇo pariyodāto.|| ||</p>

					<p class="f4">Katamen'āyasmā Sāriputto ajja vihārena vihāsī" ti?|| ||</p>

					<p class="f4">"Idh'āhaṃ āvuso,||<br />
					sabbaso rūpa-saññānaṃ||<br />
					samatikkamā paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharāmi.|| ||</p>

					<p class="f4">Tassa mayhaṃ āvuso na evaṃ hoti:|| ||</p>

					<p class="f4">'Ahaṃ "Ananto ākāso" ti Ākāsanañ-c'āyatanaṃ samāpajjāmī' ti|| ||</p>

					<p class="f4">vā|| ||</p>

					<p class="f4">'Ahaṃ "Ananto ākāso" ti Ākāsanañ-c'āyatanaṃ samāpanno' ti|| ||</p>

					<p class="f4">vā|| ||</p>

					<p class="f4">'Ahaṃ "Ananto ākāso" ti Ākāsanañ-c'āyatanaṃ vuṭṭhito' ti vā" ti.|| ||</p>

					<p class="f4">"Tathā hi pan'āyasmato Sāriputtassa dīgha-rattaṃ abhiṃ kāramami-ṃ-kāramān-ā-nusayā susamūhatā.|| ||</p>

					<p class="f4">Tasmā āyasmato Sāriputtassa na evaṃ hoti:|| ||</p>

					<p class="f4">'Ahaṃ "Ananto ākāso" ti Ākāsanañ-c'āyatanaṃ samāpajjāmī' ti|| ||</p>

					<p class="f4">vā|| ||</p>

					<p class="f4">'Ahaṃ "Ananto ākāso" ti Ākāsanañ-c'āyatanaṃ samāpanno' ti|| ||</p>

					<p class="f4">vā|| ||</p>

					<p class="f4">'Ahaṃ "Ananto ākāso" ti Ākāsanañ-c'āyatanaṃ vuṭṭhito' ti vā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>