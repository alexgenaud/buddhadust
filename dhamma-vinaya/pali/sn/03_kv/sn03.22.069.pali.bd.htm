<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.69. The Buddha gives a meditation subject to a bhikkhu: Whatsoever does not belong to the self, that belongs to Mara, by letting go of desire for that one is free of the Evil One. And that bhikkhu becomes an Arahant." />
<title>SN 3 22 69: Anattaniya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					7. Arahatta Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p69">Sutta 69</a></h4>

					<h1>Anattaniya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg78"><span class="f2 g"><b>[78]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.069.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.066-070.bodh.wp.htm#p69.1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Sādhu me bhante Bhagavā saṃkhittena dhammaṃ desetu,||<br />
					yam ahaṃ Bhagavato dhammaṃ sutvā eko vūpakaṭṭho appamatto ātāpi pahit'atto vihareyyan" ti.|| ||</p>

					<p class="f4">"Yaṃ kho bhikkhu, anattaniyaṃ,||<br />
					tatra te chando pahātabbo" ti.|| ||</p>

					<p class="f4">"Aññātaṃ Bhagavā,||<br />
					aññātaṃ sugatā" ti.|| ||</p>

					<p class="f4">"Yathā-kathaṃ pana tvaṃ bhikkhu,||<br />
					mayā saṃkhittena bhāsitassa vitthārena atthaṃ ājānāsī" ti?|| ||</p>

					<p class="f4">"Rūpaṃ kho bhante, anattaniyaṃ,||<br />
					tatra me chando pahātabbo.|| ||</p>

					<p class="f4">Vedanā anattaniyaṃ,||<br />
					tatra me chando pahātabbo.|| ||</p>

					<p class="f4">Saññā anattaniyaṃ,||<br />
					tatra me chando pahātabbo.|| ||</p>

					<p class="f4">Saṇkhārā anattaniyaṃ,||<br />
					tatra me chando pahātabbo.|| ||</p>

					<p class="f4">Viññāṇaṃ anattaniyaṃ,||<br />
					tatra me chando pahātabbo.|| ||</p>

					<p class="f4">Imassa khvā'haṃ bhante, Bhagavatā saṃkhittena bhāsitassa evaṃ vitthārena atthaṃ ājānāmī" ti.</p>

					<p class="f4">"Sādhu sādhu bhikkhu,||<br />
					sādhu kho tvaṃ bhikkhu,||<br />
					mayā saṃkhittena bhāsitassa vitthārena atthaṃ ājānāsi.|| ||</p>

					<p class="f4">Rūpaṃ kho bhikkhu, anattaniyaṃ,||<br />
					tatra te chando pahātabbo.|| ||</p>

					<p class="f4"><a id="pg79"><span class="f2 g"><b>[79]</b></span></a> Vedanā anattaniyaṃ,||<br />
					tatra te chando pahātabbo.|| ||</p>

					<p class="f4">Saññā anattaniyaṃ,||<br />
					tatra te chando pahātabbo.|| ||</p>

					<p class="f4">Saṇkhārā anattaniyaṃ,||<br />
					tatra te chando pahātabbo.|| ||</p>

					<p class="f4">Viññāṇaṃ anattaniyaṃ,||<br />
					tatra te chando pahātabbo.|| ||</p>

					<p class="f4">Imassa kho bhikkhu mayā saṃkhittena bhāsitassa evaṃ vitthārena attho daṭṭhabbo" ti.|| ||</p>

					<p class="f4">Atha kho so bhikkhu Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho so bhikkhu eko vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pana so bhikkhu arahataṃ ahosīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>