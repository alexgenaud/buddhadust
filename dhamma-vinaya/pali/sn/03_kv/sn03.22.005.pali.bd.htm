<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 5. The Buddha instructs the bhikkhus to develop serenity for seeing the origin and ending of form, sense-experience, perception, own-making and consciousness." />
<title>SN 3 22 005: Samādhi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					1. Pathama Nakula-Pita Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p5">Sutta 5</a></h4>

					<h1>Samādhi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg13"><span class="f2 g"><b>[13]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.005.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.005.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.005.bodh.wp.htm#p1">bodh</a>][<a href="../../../../dhamma-vinaya/bd/sn/03_kv/sn03.22.005.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi Bhikkhavo ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Samādhiṃ bhikkhave, bhāvetha.||<br />
					samāhito bhikkhave,||<br />
					bhikkhu yathā-bhūtaṃ pajānāti.|| ||</p>

					<p class="f4">3. Kiñ ca yathā-bhūtaṃ pajānāti?|| ||</p>

					<p class="f4">Rūpassa samudayañ ca||<br />
					attha-gamañ ca,||<br />
					vedanāya samudayañ ca||<br />
					attha-gamañ <a id="pg14"><span class="f2 g"><b>[14]</b></span></a> ca,||<br />
					saññāya samudayañ ca||<br />
					attha-gamañ ca,||<br />
					saṅkhārānaṃ samudayañ ca||<br />
					attha-gamañ ca,||<br />
					viññāṇassa samudayañ ca||<br />
					attha-gamañ ca.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">4. Ko ca bhikkhave, rūpassa samudayo,||<br />
					ko vedanāya samudayo,||<br />
					ko saññāya samudayo,||<br />
					ko saṅkhārānaṃ samudayo,||<br />
					ko viññāṇassa samudayo?|| ||</p>

					<p class="f4">5. Idha, bhikkhave, abhinandati abhivadati ajjhosāya tiṭṭhati.|| ||</p>

					<p class="f4">Kiñ ca abhinandati abhivadati ajjhosāya tiṭṭhati?|| ||</p>

					<p class="f4">6. Rūpaṃ abhinandati abhivadati ajjhosāya tiṭṭhati,||<br />
					tassa rūpaṃ abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā rūpe nandi tad upādānaṃ||<br />
					tass-ū-pādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">7. Vedanaṃ abhinandati abhivadati ajjhosāya tiṭṭhati||<br />
					tassa vedanaṃ abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā vedanāya nandi tad'upādānaṃ, tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">8. Saññaṃ abhinandati abhivadati ajjhosāya tiṭṭhati.||<br />
					Tassa saññaṃ abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā saññāya nandi tad'upādānaṃ, tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">9. Saṅkhāre abhinandati abhivadati ajjhosāya tiṭṭhati||<br />
					tassa saṅkhāre abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā saṅkhāresu nandi tad'upādānaṃ, tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">10. Viññāṇaṃ abhinandati abhivadati ajjhosāya tiṭṭhati.||<br />
					Tassa viññāṇaṃ abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā viññāṇe nandi tad'upādānaṃ, tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">11. Ayaṃ bhikkhave, rūpassa samudayo,||<br />
					ayaṃ vedanāya samudayo,||<br />
					ayaṃ saññāya samudayo,||<br />
					ayaṃ saṅkhārānaṃ samudayo,||<br />
					ayaṃ viññāṇassa samudayo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">12. Ko ca bhikkhave, rūpassa attha-gamo,||<br />
					ko vedanāya attha-gamo,||<br />
					ko saññāya attha-gamo,||<br />
					ko saṅkhārānaṃ attha-gamo,||<br />
					ko viññāṇassa attha-gamo?|| ||</p>

					<p class="ctr c">&#9632;</p>

					<p class="f4">Idha, bhikkhave, bhikkhu n'ābhinandati n'ābhivadati nājjhosāya tiṭṭhati.|| ||</p>

					<p class="f4">Kiñ ca n'ābhinandati n'ābhivadati nājjhosāya tiṭṭhati:|| ||</p>

					<p class="f4">13. Rūpaṃ n'ābhinandati n'ābhivadati nājjhosāya tiṭṭhati,||<br />
					tassa rūpaṃ anabhinandato anabhivadato anajjhosāya tiṭṭhato yā rūpe nandi sā nirujjhati|| ||</p>

					<p class="f4">Tassa nandinirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">14. Vedanaṃ n'ābhinandati n'ābhivadati nājjhosāya tiṭṭhati||<br />
					tassa vedanaṃ anabhinandato anabhivadato anaj- <a id="pg15"><span class="f2 g"><b>[15]</b></span></a> jhosāya tiṭṭhato yā vedanāya nandi sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādānarodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">15. Saññaṃ n'ābhinandati n'ābhivadati nājjhosāya tiṭṭhati.||<br />
					tassa saññaṃ anabhinandato anabhivadato anajjhosāya tiṭṭhato yā saññāya nandi sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">16. Saṅkhāre n'ābhinandati n'ābhivadati nājjhosāya tiṭṭhati,||<br />
					tassa saṅkhāre anabhinandato anabhivadato anajjhosāya tiṭṭhato yā saṅkhāresu nandi sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādānirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">17. Viññāṇaṃ n'ābhinandati n'ābhivadati nājjhosāya tiṭṭhati||<br />
					tassa viññāṇaṃ anabhinandato anabhivadato anajjhosāya tiṭṭhato yā viññāṇe nandi sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādānirodhā bhava-nirodho||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">18. Ayaṃ bhikkhave, rūpassa attha-gamo,||<br />
					ayaṃ vedanāya attha-gamo,||<br />
					ayaṃ saññāya attha-gamo,||<br />
					ayaṃ saṅkhārānaṃ attha-gamo,||<br />
					ayaṃ viññāṇassa attha-gamo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>