<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.107. The Buddha defines what it means to be a shaman or a Brahmin in terms of understanding shape, sense-experience, perception, own-making and consciousness." />
<title>SN 3 22 107: Paṭhama Samaṇa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					11. Anta Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p107">Sutta 107</a></h4>

					<h1>Paṭhama Samaṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg160"><span class="f2 g"><b>[160]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.107.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave, upādāna-k-khandhā.|| ||</p>

					<p class="f4">Katame pañca?|| ||</p>

					<p class="f4">Seyyath'idaɱ:|| ||</p>

					<p class="f4">Rūp'upādāna-k-khandho,||<br />
					vedan'upādāna-k-khandho,||<br />
					saññ'upādāna-k-khandho,||<br />
					sankhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ye hi keci, bhikkhave,||<br />
					samaṇā vā brahmaṇā vā||<br />
					imesaɱ pañcannaɱ upadāna-k-khandhānaɱ||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ na-p-pajānanti,||<br />
					na me te bhikkhave,||<br />
					samaṇā vā brāhmaṇā vā||<br />
					samaṇesu c'eva samaṇa-sammatā brāhmaṇesu ca brāhmaṇa-sammatā,||<br />
					na ca pana te āyasmanto sāmaññ'atthaɱ vā brahmaññ'atthaɱ vā||<br />
					diṭṭhe'va dhamme sayaɱ abhiññā sacchi-katvā upasampajja viharanti.|| ||</p>

					<p class="f4">Ye hi keci, bhikkhave,||<br />
					samaṇā vā brahmaṇā vā||<br />
					imesaɱ pañcannaɱ upadāna-k-khandhānaɱ||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ na-p-pajānanti||<br />
					te kho bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā brāhmaṇesu ca brāhmaṇa-sammatā,||<br />
					te ca panāyasamanto sāmaññ'atthaña ca brahmaññ'atthaña ca||<br />
					diṭṭhe'va dhamme sayaɱ abhiññā sacchi-katvā upasampajja viharantī." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

