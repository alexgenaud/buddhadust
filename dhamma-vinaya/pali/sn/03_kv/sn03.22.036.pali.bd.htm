<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 36. A bhikkhu is given a teaching in brief that it is through an inclination towards body, sense-experience, perception, own-making or consciousness that one is measured and known." />
<title>SN 3 22 036: Dutiya Bhikkhu Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					4. Natumhāka Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p36">Sutta 36</a></h4>

					<h1>Dutiya Bhikkhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.036.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.036.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.036.bodh.wp.htm">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho aññataro bhikkhu yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Sādhu me bhante,||<br />
					Bhagavā saɱkhittena dhammaɱ desetu,||<br />
					yamahaɱ Bhagavato dhammaɱ sutvā eko vūpakaṭṭho appamatto ātāpī pahit'atto vihareyyan" ti.|| ||</p>

					<p class="f4">"Yaɱ kho bhikkhu, anuseti taɱ anumīyati.|| ||</p>

					<p class="f4">Yaɱ anumīyati tena saɱkhaɱ gacchati,||<br />
					yaɱ nānuseti na taɱ anumīyati,||<br />
					yaɱ nānumīyati na tena saɱkhaɱ gacchatī" ti.|| ||</p>

					<p class="f4">"Aññātaɱ Bhagavā,||<br />
					aññātaɱ sugatā" ti.|| ||</p>

					<p class="f4">"Yathā kathaɱ pana tvaɱ bhikkhu,||<br />
					mayā saɱkhittena bhāsitassa vitthārena atthaɱ ājānāsī" ti?|| ||</p>

					<p class="f4">"Rūpaɱ ce bhante, anuseti taɱ anumīyati,||<br />
					yaɱ anumīyati||<br />
					tena saɱkhaɱ gacchati,|| ||</p>

					<p class="f4">vedanaɱ ce anuseti taɱ anumīyati,||<br />
					yaɱ anumīyati||<br />
					tena saɱkhaɱ gacchati,|| ||</p>

					<p class="f4">saññaɱ ce anuseti taɱ anumīyati,||<br />
					yaɱ anumīyati||<br />
					tena saŋkhaɱ gacchati,|| ||</p>

					<p class="f4">sankhāre ce anuseti taɱ anumīyati,||<br />
					yaɱ anumīyati||<br />
					tena saŋkhaɱ gacchati,|| ||</p>

					<p class="f4">viññāṇaɱ ce anuseti taɱ anumīyati,||<br />
					yaɱ anumīyati||<br />
					tena saŋkhaɱ gacchati.|| ||</p>

					<p class="f4">Rūpaɱ ce bhante, nānuseti||<br />
					na taɱ anumīyati,||<br />
					yaɱ <a id="pg37"><span class="f2 g"><b>[37]</b></span></a> nānumīyati||<br />
					na tena saɱkhaɱ gacchati,|| ||</p>

					<p class="f4">vedanaɱ ce anuseti taɱ anumīyati,||<br />
					yaɱ nānumīyati||<br />
					na tena saɱkhaɱ gacchati,|| ||</p>

					<p class="f4">saññaɱ ce nānuseti na taɱ anumīyati,||<br />
					yaɱ nānumīyati||<br />
					na tena saŋkhaɱ gacchati,|| ||</p>

					<p class="f4">sankhāre ce nānuseti na taɱ anumīyati,||<br />
					yaɱ nānumīyati||<br />
					na tena saŋkhaɱ gacchati,|| ||</p>

					<p class="f4">viññāṇaɱ ce nānuseti na taɱ anumīyati,||<br />
					yaɱ nānumīyati||<br />
					na tena saŋkhaɱ gacchati.|| ||</p>

					<p class="f4">Imassa kho'haɱ bhante,||<br />
					Bhagavatā saɱkhittena bhasitassa evaɱ vitthārena atthaɱ ājānāmī" ti.|| ||</p>

					<p class="f4">"Sādhu sādhu bhikkhū,||<br />
					sādhu kho tvaɱ bhikkhu mayā saɱkhittena bhāsitassa vitthārena atthaɱ ājānāsi:|| ||</p>

					<p class="f4">Rūpañ ce bhikkhu, anuseti taɱ anumīyati,||<br />
					yaɱ anumīyati tena saɱkhaɱ gacchati,|| ||</p>

					<p class="f4">vedanañ ce bhikkhu anuseti taɱ anumīyati,||<br />
					yaɱ anumīyati tena saɱkhaɱ gacchati,|| ||</p>

					<p class="f4">saññañ ce bhikkhu anuseti, taɱ anumīyati,||<br />
					yaɱ anumīyati tena saɱkhaɱ gacchati,|| ||</p>

					<p class="f4">saɱkhāre ce bhikkhu anuseti, taɱ anumīyati,||<br />
					yaɱ anumīyati tena saɱkhaɱ gacchati,|| ||</p>

					<p class="f4">viññāṇañ ce bhikkhu anuseti, taɱ anumīyati,||<br />
					yaɱ anumīyati tena saɱkhaɱ gacchati.|| ||</p>

					<p class="f4">Rūpañ ce bhikkhu, nānuseti, na taɱ anumīyati,||<br />
					yaɱ nānumīyati,||<br />
					na tena saɱkhaɱ gacchati,|| ||</p>

					<p class="f4">vedanañ ce nānuseti, na taɱ anumīyati,||<br />
					yaɱ nānumīyati,||<br />
					na tena saɱkhaɱ gacchati,|| ||</p>

					<p class="f4">saññañ ce nānuseti, na taɱ anumīyati,||<br />
					yaɱ nānumīyati,||<br />
					na tena saɱkhaɱ gacchati|| ||</p>

					<p class="f4">saɱkhare ce nānuseti, na taɱ anumīyati,||<br />
					yaɱ nānumīyati,||<br />
					na tena saɱkhaɱ gacchati|| ||</p>

					<p class="f4">viññāṇañ ce nānuseti, na taɱ anumīyati,||<br />
					yaɱ nānumīyati,||<br />
					na tena saɱkhaɱ gacchati.|| ||</p>

					<p class="f4">Imassa kho bhikkhu,||<br />
					mayā saɱkhitte na bhāsitassa evaɱ vitthārena attho daṭṭhabbo" ti.|| ||</p>

					<p class="f4">Atha kho so bhikkhu,||<br />
					Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkami.|| ||</p>

					<p class="f4">Atha kho so bhikkhu eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti abbhaññāsi.|| ||</p>

					<p class="f4">Aññataro ca pana so bhikkhu arahataɱ ahosī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>