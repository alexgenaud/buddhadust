<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 36. A bhikkhu is given a teaching in brief that it is through an inclination towards body, sense-experience, perception, own-making or consciousness that one is measured and known." />
<title>SN 3 22 036: Dutiya Bhikkhu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					4. Na Tumhāka Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p36">Sutta 36</a></h4>

					<h1>Dutiya Bhikkhu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg36"><span class="f2 g"><b>[36]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.036.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.036.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.036.bodh.wp.htm">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho aññataro bhikkhu yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Sādhu me bhante,||<br />
					Bhagavā saṃkhittena dhammaṃ desetu,||<br />
					yam ahaṃ Bhagavato dhammaṃ sutvā eko vūpakaṭṭho appamatto ātāpī pahit'atto vihareyyan" ti.|| ||</p>

					<p class="f4">"Yaṃ kho bhikkhu, anuseti||<br />
					taṃ anumīyati.|| ||</p>

					<p class="f4">Yaṃ anumīyati||<br />
					tena saṅkhaṃ gacchati,||<br />
					yaṃ nānuseti||<br />
					na taṃ anumīyati,||<br />
					yaṃ nānumīyati||<br />
					na tena saṅkhaṃ gacchatī" ti.|| ||</p>

					<p class="f4">"Aññātaṃ Bhagavā,||<br />
					aññātaṃ sugatā" ti.|| ||</p>

					<p class="f4">"Yathā kathaṃ pana tvaṃ bhikkhu,||<br />
					mayā saṃkhittena bhāsitassa vitthārena atthaṃ ājānāsī" ti?|| ||</p>

					<p class="f4">"Rūpaṃ ce bhante, anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Vedanaṃ ce anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Saññaṃ ce anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Saṅkhāre ce anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Viññāṇaṃ ce anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="ctr c">&#9632;</p>

					<p class="f4">Rūpaṃ ce bhante, nānuseti||<br />
					na taṃ anumīyati,||<br />
					yaṃ <a id="pg37"><span class="f2 g"><b>[37]</b></span></a> nānumīyati||<br />
					na tena saṅkhaṃ gacchati.|| ||</p>

					<p class="f4">Vedanaṃ ce, nānuseti||<br />
					na taṃ anumīyati,||<br />
					yaṃ nānumīyati||<br />
					na tena saṅkhaṃ gacchati.|| ||</p>

					<p class="f4">Saññaṃ ce nānuseti||<br />
					na taṃ anumīyati,||<br />
					yaṃ nānumīyati||<br />
					na tena saṅkhaṃ gacchati.|| ||</p>

					<p class="f4">Saṅkhāre ce nānuseti||<br />
					na taṃ anumīyati,||<br />
					yaṃ nānumīyati||<br />
					na tena saṅkhaṃ gacchati.|| ||</p>

					<p class="f4">Viññāṇaṃ ce nānuseti||<br />
					na taṃ anumīyati,||<br />
					yaṃ nānumīyati||<br />
					na tena saṅkhaṃ gacchati.|| ||</p>

					<p class="f4">Imassa kho'haṃ bhante,||<br />
					Bhagavatā saṃkhittena bhasitassa||<br />
					evaṃ vitthārena atthaṃ ājānāmī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Sādhu sādhu bhikkhū,||<br />
					sādhu kho tvaṃ bhikkhu mayā saṃkhittena bhāsitassa vitthārena atthaṃ ājānāsi:|| ||</p>

					<p class="f4">Rūpañ ce bhikkhu, anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Vedanañ ce bhikkhu anuseti||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Saññañ ce bhikkhu anuseti,||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Saṅkhāre ce bhikkhu anuseti,||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="f4">Viññāṇañ ce bhikkhu anuseti,||<br />
					taṃ anumīyati,||<br />
					yaṃ anumīyati||<br />
					tena saṅkhaṃ gacchati.|| ||</p>

					<p class="ctr c">&#9632;</p>

					<p class="f4">Rūpañ ce bhikkhu, nānuseti,||<br />
					na taṃ anumīyati,||<br />
					yaṃ nānumīyati,||<br />
					na tena saṅkhaṃ gacchati.|| ||</p>

					<p class="f4">Vedanañ ce nānuseti,||<br />
					na taṃ anumīyati,||<br />
					yaṃ nānumīyati,||<br />
					na tena saṅkhaṃ gacchati.|| ||</p>

					<p class="f4">Saññañ ce nānuseti,||<br />
					na taṃ anumīyati,||<br />
					yaṃ nānumīyati,||<br />
					na tena saṅkhaṃ gacchati.|| ||</p>

					<p class="f4">Saṅkhare ce nānuseti,||<br />
					na taṃ anumīyati,||<br />
					yaṃ nānumīyati,||<br />
					na tena saṅkhaṃ gacchati.|| ||</p>

					<p class="f4">Viññāṇañ ce nānuseti,||<br />
					na taṃ anumīyati,||<br />
					yaṃ nānumīyati,||<br />
					na tena saṅkhaṃ gacchati.|| ||</p>

					<p class="f4">Imassa kho bhikkhu,||<br />
					mayā saṃkhitte na bhāsitassa||<br />
					evaṃ vitthārena attho daṭṭhabbo" ti.|| ||</p>

					<p class="f4">Atha kho so bhikkhu,||<br />
					Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkami.|| ||</p>

					<p class="f4">Atha kho so bhikkhu eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pana so bhikkhu arahataṃ ahosīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>