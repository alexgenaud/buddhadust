<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.117. The Buddha distinguishes between the well tamed, well educated, well trained and the commoner by whether or not they regard shape, sense-experience, perception, own-making and sense-consciousness as the self." />
<title>SN 3 22 117: Bandhanā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					12. Dhamma-Kathika Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p117">Sutta 117</a></h4>

					<h1>Bandhanā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg164"><span class="f2 g"><b>[164]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.117.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"A-s-sutavā bhikkhave, puthujjano||<br />
					ariyānaṃ adassāvī||<br />
					ariya-Dhammassa||<br />
					akovido ariya-Dhamme avinīto,||<br />
					sappurisānaṃ adassāvī||<br />
					sappurisa-Dhammassa||<br />
					akovido sappurisa-Dhamme avinīto||<br />
					rūpaṃ attato samanupassati||<br />
					rūpavantaṃ vā attāṇaṃ,||<br />
					attani vā rūpaṃ,||<br />
					rūpassamiṃ vā attāṇaṃ;|| ||</p>

					<p class="f4">Ayaṃ vuccati bhikkhave, a-s-sutavā puthujjano||<br />
					rūpa-bandhana-baddho||<br />
					santara-bāhira-bandhana-baddho||<br />
					a-tīra-dassi||<br />
					a-pāra-dassī,||<br />
					baddho jāyati,||<br />
					baddho mīyati,||<br />
					baddho asmā lokā||<br />
					paraṃ lokaṃ gacchati.|| ||</p>

					<p class="ctr c">&#9632;</p>

					<p class="f4"><a id="pg165"><span class="f2 g"><b>[165]</b></span></a> Vedanaṃ attato samanupassati||<br />
					vedanā-vantaṃ vā attāṇaṃ,||<br />
					attani vā vedanā,||<br />
					vedanāssamiṃ vā attāṇaṃ.|| ||</p>

					<p class="f4">Ayaṃ vuccati bhikkhave, a-s-sutavā puthujjano||<br />
					vedanā-bandhana-baddho||<br />
					santara-bāhira-bandhana-baddho||<br />
					a-tīra-dassi||<br />
					a-pāra-dassī,||<br />
					baddho jāyati,||<br />
					baddho mīyati,||<br />
					baddho asmā lokā||<br />
					paraṃ lokaṃ gacchati.|| ||</p>

					<p class="ctr c">&#9632;</p>

					<p class="f4">Saññaṃ attato samanupassati||<br />
					saññā-vantaṃ vā attāṇaṃ,||<br />
					attani vā saññaṃ,||<br />
					saññasmiṃ vā attāṇaṃ.|| ||</p>

					<p class="f4">Ayaṃ vuccati bhikkhave, a-s-sutavā puthujjano||<br />
					saññā-bandhana-baddho||<br />
					santara-bāhira-bandhana-baddho||<br />
					a-tīra-dassi||<br />
					a-pāra-dassī,||<br />
					baddho jāyati,||<br />
					baddho mīyati,||<br />
					baddho asmā lokā||<br />
					paraṃ lokaṃ gacchati.|| ||</p>

					<p class="ctr c">&#9632;</p>

					<p class="f4">Saṇkhāre attato samanupassati||<br />
					saṇkhārāvantaṃ vā attāṇaṃ,||<br />
					attani vā saṇkhāraṃ,||<br />
					saṇkhārasmiṃ vā attāṇaṃ.|| ||</p>

					<p class="f4">Ayaṃ vuccati bhikkhave, a-s-sutavā puthujjano||<br />
					saṇkhāra-bandhana-baddho||<br />
					santara-bāhira-bandhana-baddho||<br />
					a-tīra-dassi||<br />
					a-pāra-dassī,||<br />
					baddho jāyati,||<br />
					baddho mīyati,||<br />
					baddho asmā lokā||<br />
					paraṃ lokaṃ gacchati.|| ||</p>

					<p class="ctr c">&#9632;</p>

					<p class="f4">Viññāṇaṃ attato samanupassati||<br />
					viññāṇa-vantaṃ vā attāṇaṃ,||<br />
					attani vāviññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Ayaṃ vuccati bhikkhave, a-s-sutavā puthujjano||<br />
					viññāṇa-bandhana-baddho||<br />
					santara-bāhira-bandhana-baddho||<br />
					a-tīra-dassi||<br />
					a-pāra-dassī,||<br />
					baddho jāyati,||<br />
					baddho mīyati,||<br />
					baddho asmā lokā||<br />
					paraṃ lokaṃ gacchati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sutvā bhikkhave, ariya-sāvako, ariya-sāvako||<br />
					ariyānaṃ dsasāvi||<br />
					ariya-Dhammassa kovido||<br />
					ariya-Dhamme suvinīko||<br />
					sappurisānaṃ dassāvī||<br />
					sappurisa-Dhammassa kovido||<br />
					sappurisa-Dhamme suvinīto||<br />
					na rūpaṃ attato samanupassati,||<br />
					na rūpavantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ.|| ||</p>

					<p class="f4">Ayaṃ vuccati bhikkhave, 'sutavā ariya-sāvako||<br />
					na rūpa-bandhana-baddho||<br />
					na santara-bāhira-bandhana-baddho||<br />
					tīra-dassi||<br />
					pāra-dassī,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Na vedanā attato samanupassati,||<br />
					na vedanā vantaṃ vā attāṇaṃ,||<br />
					na attani vā vedanaṃ,||<br />
					na vedanasmiṃ vā attāṇaṃ;|| ||</p>

					<p class="f4">Ayaṃ vuccati bhikkhave, 'sutavā ariya-sāvako||<br />
					na vedanā-bandhana-baddho||<br />
					na santara-bāhira-bandhana-baddho||<br />
					tīra-dassi||<br />
					pāra-dassī,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Na saññaṃ attato samanupassati,||<br />
					na saññā vantaṃ vā attāṇaṃ,||<br />
					na attani vā sañña,||<br />
					na saññasmiṃ vā attāṇaṃ;|| ||</p>

					<p class="f4">Ayaṃ vuccati bhikkhave, 'sutavā ariya-sāvako||<br />
					na saññā-bandhana-baddho||<br />
					na santara-bāhira-bandhana-baddho||<br />
					tīra-dassi||<br />
					pāra-dassī,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Na saṇkhāre attato samanupassati,||<br />
					na saṇkhāra vantaṃ vā attāṇaṃ,||<br />
					na attani vā saṇkhāraṃ,||<br />
					na saṇkhārasmiṃ vā attāṇaṃ;|| ||</p>

					<p class="f4">Ayaṃ vuccati bhikkhave, 'sutavā ariya-sāvako||<br />
					na saṇkhāra-bandhana-baddho||<br />
					na santara-bāhira-bandhana-baddho||<br />
					tīra-dassi||<br />
					pāra-dassī,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Na viññāṇaṃ attato samanupassati,||<br />
					na viññāṇa vantaṃ vā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="f4">Ayaṃ vuccati bhikkhave, 'sutavā ariya-sāvako||<br />
					na viññāṇa-bandhana-baddho||<br />
					na santara-bāhira-bandhana-baddho||<br />
					tīra-dassi||<br />
					pāra-dassī,||<br />
					parimutto so dukkhasmā' ti vadāmi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

