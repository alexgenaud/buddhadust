<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.77. The Buddha teaches that shape, sense-experience, perception, own-making and sense-consciousness are inconstant, that what is inconstant is painful, that what is painful is not the self and that such things should be regarded as 'not mine', not the self." />
<title>SN 3 22 77: Dutiya Arahanta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.3. Khajjaniya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p77">Sutta 77</a></h4>

					<h1>Dutiya Arahanta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.077.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.077.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">"Rūpaɱ bhikkhave, aniccaɱ.|| ||</p>

					<p class="f4">Yad aniccaɱ taɱ dukkhaɱ.|| ||</p>

					<p class="f4">Yaɱ dukkhaɱ tadanattā.|| ||</p>

					<p class="f4">Yadanattā taɱ|| ||</p>

					<p class="f4">'N'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Vedanā aniccā.|| ||</p>

					<p class="f4">Yad aniccaɱ taɱ dukkhaɱ.|| ||</p>

					<p class="f4">Yaɱ dukkhaɱ tadanattā.|| ||</p>

					<p class="f4">Yadanattā taɱ|| ||</p>

					<p class="f4">'N'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Saññā aniccā.|| ||</p>

					<p class="f4">Yad aniccaɱ taɱ dukkhaɱ.|| ||</p>

					<p class="f4">Yaɱ dukkhaɱ tadanattā.|| ||</p>

					<p class="f4">Yadanattā taɱ|| ||</p>

					<p class="f4">'N'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Saɱkhārā aniccā.|| ||</p>

					<p class="f4">Yad aniccaɱ taɱ dukkhaɱ.|| ||</p>

					<p class="f4">Yaɱ dukkhaɱ tadanattā.|| ||</p>

					<p class="f4">Yadanattā taɱ|| ||</p>

					<p class="f4">'N'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Viññāṇaɱ aniccaɱ.|| ||</p>

					<p class="f4">Yad aniccaɱ taɱ dukkhaɱ.|| ||</p>

					<p class="f4">Yaɱ dukkhaɱ tadanattā.|| ||</p>

					<p class="f4">Yadanattā taɱ|| ||</p>

					<p class="f4">'N'etaɱ mama,||<br />
					neso ham asmi,||<br />
					na meso attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaɱ passaɱ bhikkhave,||<br />
					sutavā ariya-sāvako rūpasmim pi nibbindati,||<br />
					vedanāya pi nibbindati,||<br />
					saññāya pi nibbindati,||<br />
					saɱkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbindaɱ virajjatī,||<br />
					virāgā vimuccati.|| ||</p>

					<p class="f4">Vimuttaɱ vimuttamiti ñāṇaɱ hoti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānāti.|| ||</p>

					<p class="f4">Yāvatā bhikkhave, sattāvāsā,||<br />
					yāvatā bhavaggaɱ,||<br />
					ete aggā ete seṭṭhā lokasmiɱ||<br />
					yad idaɱ arahanto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>