<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.78. The Buddha compairs the effect of the teaching of the Dhamma on gods and men to the effect of the lion's roar on the creatures of the forest." />
<title>SN 3 22 78: Sihopama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.3. Khajjaniya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p78">Sutta 78</a></h4>

					<h1>Sīhopama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg84"><span class="f2 g"><b>[84]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.078.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.078.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">"Sīho bhikkhave, miga-rājā sāyaṇha-samayaɱ āsayā ni-k-khamati,||<br />
					āsayā ni-k-khamitvā vijambhati,||<br />
					vijambhitvā samantā catu-d-disā anuviloketi,||<br />
					samantā catu-d-disā anuviloketvā ti-k-khattuɱ sīha-nādaɱ nadati,||<br />
					ti-k-khattuɱ sīha-nādaɱ naditvā gocarāya pakkamati.|| ||</p>

					<p class="f4"><a id="pg85"><span class="f2 g"><b>[85]</b></span></a> Ye keci bhikkhave, tiracchānagatā pāṇā sīhassa migarañño nadato saddaɱ suṇanti,||<br />
					yebhuyyena bhayaɱ santāsaɱ saɱvegaɱ āpajjanti,||<br />
					bilaɱ bilāsayā pavisanti,||<br />
					dakaɱ dakāsayā pavisanti,||<br />
					vanaɱ vanāsayā pavisanti,||<br />
					ākāsaɱ pakkhino bhajanti.|| ||</p>

					<p class="f4">Ye pi te bhikkhave, rañño nāgā gāmani-gamarājadhānīsu daḷhehi carattehi baddhā,||<br />
					te pi tāni bandhanāni sañchinditvā sampadā'etvā bhītā muttakarīsaɱ cajamānā yena vā tena vā palāyanti.|| ||</p>

					<p class="f4">Evaɱ mahiddhiko kho bhikkhave,||<br />
					sīho miga-rājā tiracchānagatānaɱ pāṇānaɱ||<br />
					evaɱ mahesakkho||<br />
					evaɱ mah-ā-nubhāvo.|| ||</p>

					<p class="f4">Evam eva kho bhikkhave, yadā Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidu anuttaro purisa-damma-sārathī Satthā deva-manussānaɱ Buddho Bhagavā, so dhammaɱ deseti:|| ||</p>

					<p class="f4">Iti rūpaɱ,||<br />
					iti rūpassa samudayo,||<br />
					iti rūpassa atthaŋ-gamo.|| ||</p>

					<p class="f4">Iti vedanā||<br />
					iti vedanassa samudayo,||<br />
					iti vedanassa atthagamo.|| ||</p>

					<p class="f4">Iti saññā,||<br />
					iti saññassa samudayo,||<br />
					iti saññassa atthaŋ-gamo.|| ||</p>

					<p class="f4">Iti sankhārā||<br />
					iti sankhārassa samudayo,||<br />
					iti sankhārassa atthaŋ-gamo.|| ||</p>

					<p class="f4">Iti viññāṇaɱ||<br />
					iti viññāṇassa samudayo,||<br />
					iti viññāṇassa atthaŋ-gamo.|| ||</p>

					<p class="f4">Ye pi te bhikkhave, devā dīghayukā vaṇṇavanto sukha-bahulā uccesu vimānesu cira-ṭṭhitikā,||<br />
					te pi Tathāgatassa Dhamma-desanaɱ sutvā yebhuyyena bhayaɱ santāsaɱ saɱvegaɱ āpajjanti.|| ||</p>

					<p class="f4">Aniccāva kira bho mayaɱ samānā nicc'amhāti amaññimha,||<br />
					addhuvāva kira bho mayaɱ samānā dhuvambhāti amaññimha,||<br />
					mayaɱ pi kira bho aniccā addhuvā asassatā sakkāya-pariyāpannāti.|| ||</p>

					<p class="f4">Evaɱ mahiddhiko kho bhikkhave, Tathāgato sa-devakassa lokassa evaɱ mahesakkho evaɱ mah-ā-nubhāvo" ti.|| ||</p>

					<p class="f4">Idam avoca Bhagavā idaɱ vatvā Sugato athāparaɱ etad avoca Satthā:|| ||</p>

					      <p class="f4 in2"><a id="pg86"><span class="f2 g"><b>[86]</b></span></a> yadā Buddho abhiññāya Dhamma-cakkaɱ pavattayi||<br />
							Sadevakassa lokassa Satthā appaṭipuggalo,|| ||</p>

					      <p class="f4 in2">Sakkāyañ ca nirodhañca sakkāyassa ca sambhavaɱ||<br />
							Ariyaɱ caṭṭhaŋgikaɱ Maggaɱ dukkhūpasamagāminaɱ,|| ||</p>

					      <p class="f4 in2">Ye pi dīghā-yukā devā vaṇṇavanto yasassino||<br />
							Bhītā santāsamāpāduɱ sīhassevitare migā.|| ||</p>

					      <p class="f4 in2">Avītivattā sakkāyaɱ aniccā kira bho mayaɱ||<br />
							Sutvā arahato vākyaɱ vippamuttassa tādino" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>