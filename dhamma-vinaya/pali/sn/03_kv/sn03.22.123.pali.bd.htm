<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.123. In a dialogue between Sāriputta and Mahā Koṭṭhita Sāriputta explains how by tracing out in mind the inconstance of, pain in, diseased nature of, cancerous nature of, knotty nature of, the thorny nature of, the horror of, the oppressive nature of, the otherness of, the corruptability of, the emptiness of, the non-self of shape, sense-experience, perception, own-making, and consciousness the well-taught disciple can become a Streamwinner, the Streamwinner can become a Once-Returner, the Once-Returner can become a Non-Returner, the Non-Returner can become an Arahant and the Arahant can live pleasantly in this visible world." />
<title>SN 3 22 123: Sutavata Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandhā Vagga:<br />
					22: Khandhāsaɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p123">Sutta 123</a></h4>

					<h1>Sutavatā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.123.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto||<br />
					āysamā ca Mahā-Koṭṭhito,||<br />
					Bārāṇasiyaɱ viharanti||<br />
					Isipatane Migadāye.|| ||</p>

					<p class="f4">Atha kho āyasmā Mahā-Kotthito sāyaṇha-samayaɱ paṭisallāṇā vuṭṭhito yen'āyasmā Sāriputto ten'upasankami.|| ||</p>

					<p class="f4">Upasaɱkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā-Kotthito||<br />
					āyasmantaɱ Sāriputtaɱ etad avoca:|| ||</p>

					<p class="f4">"Sutavatā āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Sutavatāvuso Koṭṭhita, bhikkhunā||<br />
					pañc'upādāna-k-khandhā||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Katame pañca?|| ||</p>

					<p class="f4">Seyyath'īdaɱ:|| ||</p>

					<p class="f4">Rūp'upādāna-k-khandho||<br />
					vedanupādāna-k-khandho||<br />
					saññupādāna-k-khandho||<br />
					saɱkhārūpādāna-k-khandho||<br />
					viññāṇapādāna-k-khandho.|| ||</p>

					<p class="f4">Sutavatāvuso Koṭṭhika, bhikkhunā||<br />
					ime pañc'upādāna-k-khandhā||<br />
					aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaɱ kho pan'etaɱ āvuso, vijjati||<br />
					yaɱ sutavatā bhikkhu ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					sotāptiphalaɱ sacchikareyyā" ti.|| ||</p>

					<p class="ctr c">&#9632;</p>

					<p class="f4">"Sot'āpannena pan'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Sotaɱpannena pi kho āvuso Koṭṭhika, bhikkhunā||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaɱ kho pan'etaɱ āvuso, vijjati||<br />
					yaɱ Sot'āpanno bhikkhu||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					Sakad'āgāmīphalaɱ sacchikareyyā" ti.|| ||</p>

					<p class="ctr c">&#9632;</p>

					<p class="f4">"Sakad-āgāminā pan'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Sakad-āgāminā pi kho āvuso Koṭṭhika, bhikkhunā||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaɱ kho pan'etaɱ āvuso, vijjati||<br />
					yaɱ Sakad-āgāmi bhikkhu||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					Anāgāmi-phalaɱ sacchikareyyā" ti.|| ||</p>

					<p class="ctr c">&#9632;</p>

					<p class="f4">"Anāgāminā pan'āvuso Sāriputta, bhikkhunā||<br />
					katame dhammā yoniso mana-sikātabbā" ti?|| ||</p>

					<p class="f4">"Anāgāminā pi kho āvuso Koṭṭhika, bhikkhunā||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">Ṭhānaɱ kho pan'etaɱ āvuso, vijjati||<br />
					yaɱ Anāgāmī bhikkhu||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mananasi karonto||<br />
					Arahatta-phalaɱ sacchikareyyā" ti.|| ||</p>

					<p class="ctr c">&#9632;</p>

					<p class="f4">"Arahatā pan'āvuso Sāriputta,||<br />
					katame dhammā yoniso mana-sikātabbā" ti?|| ||</p>

					<p class="f4">"Arahatā pi kho āvuso Koṭṭhika, bhikkhunā||<br />
					ime pañc'upādāna-k-khandhe aniccato,||<br />
					dukkhato,||<br />
					rogato,||<br />
					gaṇḍato,||<br />
					slalato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,||<br />
					anattato||<br />
					yoniso mana-sikātabbā.|| ||</p>

					<p class="f4">N'atthi kho āvuso, arahato uttariɱ karaṇīyaɱ,||<br />
					katassasa vā paticcayo||<br />
					api ca kho ime dhammā bhāvitā bahulī-katā diṭṭha-dhamma-sukha-vihāraya c'eva saŋvattanti sati-sampajaññāya cā"  ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>