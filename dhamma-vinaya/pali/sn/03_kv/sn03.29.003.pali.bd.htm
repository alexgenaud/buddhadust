<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.29.3. A bhikkhu is told why some egg-born nagas keep the sabbath and escape the naga form." />
<title>SN 3.29.3: Paṭhama Uposatha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					29. Nāga Saṃyutta</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_29_nagasamyutta.htm#p3">Sutta 3</a></h4>

					<h1>Paṭhama Uposatha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg241"><span class="f2 g"><b>[241]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.29.003.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Ko nu kho bhante, hetu,||<br />
					ko paccayo||<br />
					yena-m-idh'ekacce aṇḍa-jā nāgā uposathaṃ upavasanti,||<br />
					ossaṭṭha-kāyā ca bhavantī" ti?|| ||</p>

					<p class="f4">"Idha bhikkhu eka-c-cānaṃ aṇḍa-jānaṃ nāgānaṃ evaṃ hoti:|| ||</p>

					<p class="f4">'Mayaṃ kho pubbe kāyena dvaya-kārino||<br />
					ahumbha vācāya dvaya-kārino||<br />
					manasā dvaya-kārino,||<br />
					te mayaṃ kāyena dvaya-kārino||<br />
					vācāya dvaya-kārino||<br />
					manasā dvaya-kārino||<br />
					kāyassa bhedā param maraṇā aṇḍa-jānaṃ nāgānaṃ saha-vyataṃ upapannā.|| ||</p>

					<p class="f4">Sacajja mayaṃ kāyena su-caritaṃ careyyāma||<br />
					vācāya su-caritaṃ careyyāma||<br />
					manasā su-caritaṃ careyyāma||<br />
					evaṃ mayaṃ kāyassa bhedā param maraṇā sugatiṃ saggaṃ lokaṃ upapajjeyyāma|| ||</p>

					<p class="f4">Handa mayaṃ etarahi kāyena su-caritaṃ||<br />
					carāma vācāya su-caritaṃ||<br />
					carāma manasā su-caritaṃ carāmā' ti.|| ||</p>

					<p class="f4">Ayaṃ kho bhikkhu hetu ayaṃ paccayo yena-m-idh'ekacce aṇḍa-jā nāgā uposathaṃ upavasanti ossaṭṭha-kāyā ca bhavantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>