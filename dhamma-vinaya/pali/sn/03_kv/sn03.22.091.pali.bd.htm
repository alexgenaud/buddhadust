<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.91. Rahula, Gotama's son, receives instruction on how to view all things as not-self." />
<title>SN 3 22 91: Rahula Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.4. Thera Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p91">Sutta 91</a></h4>

					<h1>Paṭhama Rāhula Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg135"><span class="f2 g"><b>[135]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.091.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.091.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Evaɱ me sutaɱ, ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Rāhulo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Rāhulo Bhagavantaɱ etad avoca:|| ||</p>

					<p class="f4">"Kathannu kho bhante, jānato,||<br />
					kathaɱ passato imasmiñ ca saviññāṇake kāye bahiddhā ca sabba-nimittesu ahiɱkāramamiɱkāramān-ā-nusayā1 na hontī" ti?|| ||</p>

					<p class="f4">Yaɱ kiñci Rāhula, rūpaɱ||<br />
					atīt-ā-nāgata-paccuppannaɱ ajjhattaɱ vā||<br />
					bahiddhā vā||<br />
					olārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā -||<br />
					sabbaɱ rūpaɱ||<br />
					"n'etaɱ mama,||<br />
					nesohamasmi,||<br />
					na me so attā" ti||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci vedanā||<br />
					atīt-ā-nāgata-paccuppannaɱ ajjhattaɱ vā||<br />
					bahiddhā vā||<br />
					olārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā -||<br />
					sabbaɱ vedanā||<br />
					"n'etaɱ mama,||<br />
					nesohamasmi,||<br />
					na me so attā" ti||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci saññā||<br />
					bahiddhā vā||<br />
					olārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā -||<br />
					sabbaɱ saññā||<br />
					"n'etaɱ mama,||<br />
					nesohamasmi,||<br />
					na me so attā" ti||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Ye keci sankhārā||<br />
					bahiddhā vā||<br />
					olārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā -||<br />
					sabbaɱ sankhārā||<br />
					"n'etaɱ mama,||<br />
					nesohamasmi,||<br />
					na me so attā" ti||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Yaɱ kiñci viññāṇaɱ||<br />
					bahiddhā vā||<br />
					olārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā -||<br />
					sabbaɱ viññāṇaɱ||<br />
					"n'etaɱ mama,||<br />
					nesohamasmi,||<br />
					na me so attā" ti||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="f4">Evaɱ kho Rāhula, jānato||<br />
					evaɱ passato||<br />
					imasmiñ ca saviññāṇake kāye bahiddhā ca sabba-nimittesu ahiɱkāramamiɱkāramān-ā-nusayā na hontī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>