<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.60. The Buddha explains to Mahali that beings become corrupt or pure as a result of reactions to the painful and pleasant features of shape, sense-experience, perception, own-making and consciousness." />
<title>SN 3 22 60: Mahāli Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					6. Upāya Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p60">Sutta 60</a></h4>

					<h1>Mahāli Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg68"><span class="f2 g"><b>[68]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.060.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.060.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.060.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kuṭāgārasālāyaṃ.|| ||</p>

					<p class="f4">Atha kho Mahāli Licchavi yena Bhagavā ten'upasaṇ- <a id="pg69"><span class="f2 g"><b>[69]</b></span></a> kami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahāli Licchavi Bhagavannaṃ etad avoca:|| ||</p>

					<p class="f4">"Puraṇo bhante, Kassapo evam āha:|| ||</p>

					<p class="f4">'N'atthi hetu n'atthi paccayo sattāṇaṃ saṇkilesāya.|| ||</p>

					<p class="f4">Ahetu a-p-paccayā sattā saṃkilissanti.|| ||</p>

					<p class="f4">N'atthi hetu n'atthi paccayo sattāṇaṃ visuddhiyā.|| ||</p>

					<p class="f4">Ahetu a-p-paccayā sattā visujjhantī' ti.|| ||</p>

					<p class="f4">Idha Bhagavā kim āhā" tī?|| ||</p>

					<p class="ctr c">&#9632;</p>

					<p class="f4">"Atthi Mahāli, hetu atthi paccayo sattāṇaṃ saṇkilesāya.|| ||</p>

					<p class="f4">sa-hetu sa-p-paccayā sattā saṃkilissanti.|| ||</p>

					<p class="f4">Atthi Mahāli, hetu atthi paccayo sattāṇaṃ visuddhiyā.|| ||</p>

					<p class="f4">sa-hetu sa-p-paccayā sattā visujjhantī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Katamo pana bhante, hetu||<br />
					katamo paccayo sattāṇaṃ saṇkilesāya?|| ||</p>

					<p class="f4">Kathaṃ sa-hetu sa-p-paccayā sattā saṃkilissantī" ti?|| ||</p>

					<p class="f4">"Rūpañ ca h'idaṃ Mahāli,||<br />
					ekanta-dukkhaṃ abhavissa dukkh'ānupatitaṃ dukkh-ā-vakkantaṃ,||<br />
					anavakkantaṃ sukhena||<br />
					na-y-idaṃ sattā rūpasmiṃ sārajjeyyuṃ.|| ||</p>

					<p class="f4">Yasmā ca kho Mahāli,||<br />
					rūpaṃ sukhaṃ sukh'ānupatitaṃ sukh-ā-vakkantaṃ anavakkantaṃ dukkhena||<br />
					tasmā sattā rūpasmiṃ sārajjanti,||<br />
					sārāgā saṃyujjanti,||<br />
					saṃyogā saṃkilissanti.|| ||</p>

					<p class="f4">Ayam pi kho Mahāli, hetu||<br />
					ayaṃ paccayo sattāṇaṃ saṇkilesāya,||<br />
					evaṃ sa-hetu sa-p-paccayā sattā saṃkilissanti.|| ||</p>

					<p class="ctr c">&#9632;</p>

					<p class="f4">Vedanā ca h'idaṃ Mahāli,||<br />
					ekanta-dukkhaṃ abhavissa dukkh'ānupatitā dukkh-ā-vakkantā,||<br />
					anavakkantā sukhena,||<br />
					na-y-idaṃ sattā vedanāya sārajjeyyuṃ.|| ||</p>

					<p class="f4">Yasmā ca kho Mahāli,||<br />
					vedanā sukhā sukh'ānupatitā,||<br />
					anavakkantā dukkhena tasmā sattā vedanāya sārajjanti,||<br />
					sārāgā saṃyujjanti,||<br />
					saṃyogā saṃkilissanti.|| ||</p>

					<p class="f4">Ayam pi kho Mahāli, hetu,||<br />
					ayaṃ paccayo sattāṇaṃ saṇkilesāya,||<br />
					evam pi sa-hetu sa-p-paccayā sattā saṃkilissanti.|| ||</p>

					<p class="ctr c">&#9632;</p>

					<p class="f4">Saññā ca h'idaṃ Mahāli,||<br />
					ekanta-dukkhaṃ abhavissa dukkh'ānupatitā dukkh-ā-vakkantā,||<br />
					anavakkantā sukhena,||<br />
					na-y-idaṃ sattā saññasmiṃ sārajjeyyuṃ.|| ||</p>

					<p class="f4">Yasmā ca kho Mahāli,||<br />
					saññā sukhā sukh'ānupatitā,||<br />
					sukh-ā-vakkantā <a id="pg70"><span class="f2 g"><b>[70]</b></span></a> anavakkantā dukkhena tasmā sattā saññasmiṃ sārajjanti,||<br />
					sārāgā saṃyujjanti,||<br />
					saṃyogā saṃkilissanti.|| ||</p>

					<p class="f4">Ayam pi kho Mahāli, hetu,||<br />
					ayaṃ paccayo sattāṇaṃ saṇkilesāya,||<br />
					evam pi sa-hetu sa-p-paccayā sattā saṃkilissanti.|| ||</p>

					<p class="ctr c">&#9632;</p>

					<p class="f4">Saṇkhārā ca h'idaṃ Mahāli,||<br />
					ekanta-dukkhā abhavissaṃsu,||<br />
					dukkh'ānupatitā dukkh-ā-vakkantā,||<br />
					anavakkantā sukhena,||<br />
					na-y-idaṃ sattā saṇkhāresu sārajjeyyuṃ.|| ||</p>

					<p class="f4">Yasmā ca kho Mahāli,||<br />
					saṇkhārā sukhā sukh'ānupatitā,||<br />
					sukh-ā-vakkantā anavakkantā dukkhena tasmā sattā saṇkhāresu sārajjanti,||<br />
					sārāgā saṃyujjanti,||<br />
					saññogā saṃkilissanti.|| ||</p>

					<p class="f4">Ayam pi kho Mahāli, hetu,||<br />
					ayaṃ paccayo sattāṇaṃ saṇkilesāya,||<br />
					evam pi kho sa-hetu sa-p-paccayā sattā saṃkilissanti.|| ||</p>

					<p class="ctr c">&#9632;</p>

					<p class="f4">Viññāṇañca h'idaṃ Mahāli,||<br />
					ekanta-dukkhaṃ abhavissa dukkh'ānupatitaṃ dukkh-ā-vakkantaṃ,||<br />
					anavakkantaṃ sukhena,||<br />
					na-y-idaṃ sattā viññāṇasmiṃ sārajjeyyuṃ.|| ||</p>

					<p class="f4">Yasmā ca kho Mahāli,||<br />
					viññāṇasmiṃ sukhaṃ sukh'ānupatitaṃ,||<br />
					sukh-ā-vakkantaṃ anavakkantā dukkhena tasmā sattā viññāṇasmiṃ sārajjanti,||<br />
					sārāgā saṃyujjanti,||<br />
					saṃyogā saṃkilissanti.|| ||</p>

					<p class="f4">Ayam pi kho Mahāli, hetu,||<br />
					ayaṃ paccayo sattāṇaṃ saṇkilesāya,||<br />
					evaṃ sa-hetu sa-p-paccayā sattā saṃkilissantī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Katamo pana bhante, hetu,||<br />
					katamo paccayo||<br />
					sattāṇaṃ visuddhiyā,||<br />
					kathaṃ sa-hetu sa-p-paccayā sattā visujjhantī" ti?|| ||</p>

					<p class="f4">"Rūpañ ca h'idaṃ Mahāli,||<br />
					ekanta-sukhaṃ abhavissa,||<br />
					sukh'ānupatitaṃ sukh-ā-vakkantaṃ anavakkantaṃ dukkhena,||<br />
					na-y-idaṃ sattā rūpasmiṃ nibbindeyyuṃ.|| ||</p>

					<p class="f4">Yasmā ca kho Mahāli,||<br />
					rūpaṃ dukkhaṃ dukkh'ānupatitaṃ,||<br />
					dukkh-ā-vakkantaṃ anavakkantaṃ sukhena,||<br />
					tasmā sattā rūpasmiṃ nibbindanti,||<br />
					nibbindaṃ virajjanti,||<br />
					virāgā visujjhanti.|| ||</p>

					<p class="f4">Ayam pi kho Mahāli, hetu,||<br />
					ayaṃ paccayo||<br />
					sattāṇaṃ visuddhiyā.|| ||</p>

					<p class="f4">Evam pi sa-hetu sa-p-paccayā sattā visujjhanti.|| ||</p>

					<p class="ctr c">&#9632;</p>

					<p class="f4">Vedanā ca h'idaṃ Mahāli,||<br />
					ekanta-sukhā abhavissa sukh'ānupatitā,||<br />
					sukh-ā-vakkantā,||<br />
					anavakkantā dukkhena,||<br />
					na-y-idaṃ sattā vedanasmiṃ nibbindeyyuṃ.|| ||</p>

					<p class="f4">Yasmā ca kho Mahāli,||<br />
					vedanā dukkhā dukkh'ānupatitā,||<br />
					dukkh-ā-vakkantā anavakkantā sukhena,||<br />
					tasmā sattā vedanā nibbindanti,||<br />
					nibbindaṃ virajjanti,||<br />
					virāgā visujjhanti.|| ||</p>

					<p class="f4">Ayaṃ kho Mahāli, hetu,||<br />
					ayaṃ paccayo||<br />
					sattāṇaṃ visuddhiyā.|| ||</p>

					<p class="f4">Evaṃ sa-hetu sa-p-paccayā sattā visujjhantī.|| ||</p>

					<p class="ctr c">&#9632;</p>

					<p class="f4">Saññā ca h'idaṃ Mahāli,||<br />
					ekanta-sukhā abhavissa sukh'ānupatitā,||<br />
					sukh-ā-vakkantā,||<br />
					anavakkantā dukkhena,||<br />
					na-y-idaṃ sattā saññasmiṃ nibbindeyyuṃ.|| ||</p>

					<p class="f4">Yasmā ca khe Mahāli,||<br />
					saññā dukkhā dukkh'ānupatitā,||<br />
					dukkh-ā-vakkantā anavakkantā sukhena,||<br />
					tasmā sattā saññasmiṃ nibbindanti,||<br />
					nibbindaṃ virajjanti,||<br />
					virāgā visujjhanti.|| ||</p>

					<p class="f4">Ayaṃ kho Mahāli, hetu,||<br />
					ayaṃ paccayo||<br />
					sattāṇaṃ visuddhiyā.|| ||</p>

					<p class="f4">Evaṃ sa-hetu sa-p-paccayā sattā visujjhantī.|| ||</p>

					<p class="ctr c">&#9632;</p>

					<p class="f4">Saṇkhārā ca h'idaṃ Mahāli,||<br />
					ekanta-sukhā abhavissaṃsu sukh'ānupatitā,||<br />
					sukh-ā-vakkantā,||<br />
					anavakkantā dukkhena,||<br />
					na-y-idaṃ sattā saṇkhārasmiṃ nibbindeyyuṃ.|| ||</p>

					<p class="f4">Yasmā ca kho Mahāli,||<br />
					saṇkhāresu dukkhā dukkh'ānupatitā,||<br />
					dukkh-ā-vakkantā anavakkantā sukhena,||<br />
					tasmā sattā saṇkhāresu nibbindanti,||<br />
					nibbindaṃ virajjanti,||<br />
					virāgā visujjhanti.|| ||</p>

					<p class="f4">Ayaṃ kho Mahāli, hetu,||<br />
					ayaṃ paccayo||<br />
					sattāṇaṃ visuddhiyā.|| ||</p>

					<p class="f4">Evaṃ sa-hetu sa-p-paccayā sattā visujjhantī.|| ||</p>

					<p class="ctr c">&#9632;</p>

					<p class="f4">Viññāṇañ ca h'idaṃ Mahāli,||<br />
					ekanta-sukhaṃ abhavissa sukh'ānupatitaṃ,||<br />
					sukh-ā-vakkantaṃ,||<br />
					anavakkantaṃ dukkhena,||<br />
					na-y-idaṃ sattā viññāṇasmiṃ nibbindeyyuṃ.|| ||</p>

					<p class="f4">Yasmā ca kho Mahāli,||<br />
					viññāṇaṃ dukkhaṃ dukkh'ānupatitaṃ,||<br />
					dukkh-ā-vakkantaṃ anavakkantaṃ sukhena,||<br />
					tasmā sattā viññāṇasmiṃ nibbindanti,||<br />
					nibbindaṃ virajjanti,||<br />
					virāgā visujjhanti.|| ||</p>

					<p class="f4"><a id="pg71"><span class="f2 g"><b>[71]</b></span></a> Ayaṃ kho Mahāli, hetu,||<br />
					ayaṃ paccayo||<br />
					sattāṇaṃ visuddhiyā.|| ||</p>

					<p class="f4">Evaṃ sa-hetu sa-p-paccayā sattā visujjhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>