<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.60. The Buddha explains to Mahali that beings become corrupt or pure as a result of reactions to the painful and pleasant features of shape, sense-experience, perception, own-making and consciousness." />
<title>SN 3 22 60: Mahali Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.1. Upāya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p60">Sutta 60</a></h4>

					<h1>Mahāli Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg68"><span class="f2 g"><b>[68]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.060.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.060.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.060.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kuṭāgārasālāyaɱ.|| ||</p>

					<p class="f4">Atha kho Mahāli Licchavi yena Bhagavā ten'upasaŋ- <a id="pg69"><span class="f2 g"><b>[69]</b></span></a> kami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahāli Licchavi Bhagavannaɱ etad avoca:|| ||</p>

					<p class="f4">"Puraṇo bhante, Kassapo evam āha:|| ||</p>

					<p class="f4">'N'atthi hetu n'atthi paccayo sattānaɱ saɱkilesāya.|| ||</p>

					<p class="f4">Ahetu a-p-paccayā sattā saɱkilissanti.|| ||</p>

					<p class="f4">N'atthi hetu n'atthi paccayo sattānaɱ visuddhiyā.|| ||</p>

					<p class="f4">Ahetu a-p-paccayā sattā visujjhantī' ti.|| ||</p>

					<p class="f4">Idha Bhagavā kim āhātī?"|| ||</p>

					<p class="ctr c">&#9632;</p>

					<p class="f4">"Atthi Mahāli, hetu atthi paccayo sattānaɱ saɱkilesāya.|| ||</p>

					<p class="f4">Sahetu sa-p-paccayā sattā saɱkilissanti.|| ||</p>

					<p class="f4">Atthi Mahāli, hetu atthi paccayo sattānaɱ visuddhiyā.|| ||</p>

					<p class="f4">Sahetu sa-p-paccayā sattā visujjhantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Katamo pana bhante, hetu||<br />
					katamo paccayo sattānaɱ saɱkilesāya?|| ||</p>

					<p class="f4">Kathaɱ sahetu sa-p-paccayā sattā saɱkilissantī" ti?|| ||</p>

					<p class="f4">"Rūpañ ca h'idaɱ Mahāli,||<br />
					ekanta-dukkhaɱ abhavissa dukkh'ānupatitaɱ dukkhāvakkantaɱ,||<br />
					anavakkantaɱ sukhena||<br />
					na-y-idaɱ sattā rūpasmiɱ sārajjeyyuɱ.|| ||</p>

					<p class="f4">Yasmā ca kho Mahāli,||<br />
					rūpaɱ sukhaɱ sukh'ānupatitaɱ sukh-ā-vakkantaɱ anavakkantaɱ dukkhena||<br />
					tasmā sattā rūpasmiɱ sārajjanti,||<br />
					sārāgā saɱyujjanti,||<br />
					saɱyogā saɱkilissanti.|| ||</p>

					<p class="f4">Ayam pi kho Mahāli, hetu||<br />
					ayaɱ paccayo sattānaɱ saɱkilesāya,||<br />
					evaɱ sahetu sa-p-paccayā sattā saɱkilissanti.|| ||</p>

					<p class="ctr c">&#9632;</p>

					<p class="f4">Vedanā ca h'idaɱ Mahāli,||<br />
					ekanta-dukkhaɱ abhavissa dukkh'ānupatitā dukkhāvakkantā,||<br />
					anavakkantā sukhena,||<br />
					na-y-idaɱ sattā vedanāya sārajjeyyuɱ.|| ||</p>

					<p class="f4">Yasmā ca kho Mahāli,||<br />
					vedanā sukhā sukh'ānupatitā,||<br />
					anavakkantā dukkhena tasmā sattā vedanāya sārajjanti,||<br />
					sārāgā saɱyujjanti,||<br />
					saɱyogā saɱkilissanti.|| ||</p>

					<p class="f4">Ayam pi kho Mahāli, hetu,||<br />
					ayaɱ paccayo sattānaɱ saɱkilesāya,||<br />
					evam pi sahetu sa-p-paccayā sattā saɱkilissanti.|| ||</p>

					<p class="ctr c">&#9632;</p>

					<p class="f4">Saññā ca h'idaɱ Mahāli,||<br />
					ekanta-dukkhaɱ abhavissa dukkh'ānupatitā dukkhāvakkantā,||<br />
					anavakkantā sukhena,||<br />
					na-y-idaɱ sattā saññasmiɱ sārajjeyyuɱ.|| ||</p>

					<p class="f4">Yasmā ca kho Mahāli,||<br />
					saññā sukhā sukh'ānupatitā,||<br />
					sukh-ā-vakkantā <a id="pg70"><span class="f2 g"><b>[70]</b></span></a> anavakkantā dukkhena tasmā sattā saññasmiɱ sārajjanti,||<br />
					sārāgā saɱyujjanti,||<br />
					saɱyogā saɱkilissanti.|| ||</p>

					<p class="f4">Ayam pi kho Mahāli, hetu,||<br />
					ayaɱ paccayo sattānaɱ saɱkilesāya,||<br />
					evam pi sahetu sa-p-paccayā sattā saɱkilissanti.|| ||</p>

					<p class="ctr c">&#9632;</p>

					<p class="f4">Sankhārā ca h'idaɱ Mahāli,||<br />
					ekanta-dukkhā abhavissaɱsu,||<br />
					dukkh'ānupatitā dukkhāvakkantā,||<br />
					anavakkantā sukhena,||<br />
					na-y-idaɱ sattā sankhāresu sārajjeyyuɱ.|| ||</p>

					<p class="f4">Yasmā ca kho Mahāli,||<br />
					sankhārā sukhā sukh'ānupatitā,||<br />
					sukh-ā-vakkantā anavakkantā dukkhena tasmā sattā sankhāresu sārajjanti,||<br />
					sārāgā saɱyujjanti,||<br />
					saññogā saɱkilissanti.|| ||</p>

					<p class="f4">Ayam pi kho Mahāli, hetu,||<br />
					ayaɱ paccayo sattānaɱ saɱkilesāya,||<br />
					evam pi kho sahetu sa-p-paccayā sattā saɱkilissanti.|| ||</p>

					<p class="ctr c">&#9632;</p>

					<p class="f4">Viññāṇañca h'idaɱ Mahāli,||<br />
					ekanta-dukkhaɱ abhavissa dukkh'ānupatitaɱ dukkhāvakkantaɱ,||<br />
					anavakkantaɱ sukhena,||<br />
					na-y-idaɱ sattā viññāṇasmiɱ sārajjeyyuɱ.|| ||</p>

					<p class="f4">Yasmā ca kho Mahāli,||<br />
					viññāṇasmiɱ sukhaɱ sukh'ānupatitaɱ,||<br />
					sukh-ā-vakkantaɱ anavakkantā dukkhena tasmā sattā viññāṇasmiɱ sārajjanti,||<br />
					sārāgā saɱyujjanti,||<br />
					saɱyogā saɱkilissanti.|| ||</p>

					<p class="f4">Ayam pi kho Mahāli, hetu,||<br />
					ayaɱ paccayo sattānaɱ saɱkilesāya,||<br />
					evaɱ sahetu sa-p-paccayā sattā saɱkilissantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Katamo pana bhante, hetu,||<br />
					katamo paccayo sattānaɱ visuddhiyā,||<br />
					kathaɱ sahetu sa-p-paccayā sattā visujjhantī" ti?|| ||</p>

					<p class="f4">"Rūpañ ca h'idaɱ Mahāli,||<br />
					ekanta-sukhaɱ abhavissa,||<br />
					sukh'ānupatitaɱ sukh-ā-vakkantaɱ anavakkantaɱ dukkhena,||<br />
					na-y-idaɱ sattā rūpasmiɱ nibbindeyyuɱ.|| ||</p>

					<p class="f4">Yasmā ca kho Mahāli,||<br />
					rūpaɱ dukkhaɱ dukkh'ānupatitaɱ,||<br />
					dukkhāvakkantaɱ anavakkantaɱ sukhena,||<br />
					tasmā sattā rūpasmiɱ nibbindanti,||<br />
					nibbindaɱ virajjanti,||<br />
					virāgā visujjhanti.|| ||</p>

					<p class="f4">Ayam pi kho Mahāli, hetu,||<br />
					ayaɱ paccayo sattānaɱ visuddhiyā.|| ||</p>

					<p class="f4">Evam pi sahetu sa-p-paccayā sattā visujjhanti.|| ||</p>

					<p class="ctr c">&#9632;</p>

					<p class="f4">Vedanā ca h'idaɱ Mahāli,||<br />
					ekanta-sukhā abhavissa sukh'ānupatitā,||<br />
					sukh-ā-vakkantā,||<br />
					anavakkantā dukkhena,||<br />
					na-y-idaɱ sattā vedanasmiɱ nibbindeyyuɱ.|| ||</p>

					<p class="f4">Yasmā ca kho Mahāli,||<br />
					vedanā dukkhā dukkh'ānupatitā,||<br />
					dukkhāvakkantā anavakkantā sukhena,||<br />
					tasmā sattā vedanā nibbindanti,||<br />
					nibbindaɱ virajjanti,||<br />
					virāgā visujjhanti.|| ||</p>

					<p class="f4">Ayaɱ kho Mahāli, hetu,||<br />
					ayaɱ paccayo sattānaɱ visuddhiyā.|| ||</p>

					<p class="f4">Evaɱ sahetu sa-p-paccayā sattā visujjhantī ti.|| ||</p>

					<p class="ctr c">&#9632;</p>

					<p class="f4">Saññā ca h'idaɱ Mahāli,||<br />
					ekanta-sukhā abhavissa sukh'ānupatitā,||<br />
					sukh-ā-vakkantā,||<br />
					anavakkantā dukkhena,||<br />
					na-y-idaɱ sattā saññasmiɱ nibbindeyyuɱ.|| ||</p>

					<p class="f4">Yasmā ca khe Mahāli,||<br />
					saññā dukkhā dukkh'ānupatitā,||<br />
					dukkhāvakkantā anavakkantā sukhena,||<br />
					tasmā sattā saññasmiɱ nibbindanti,||<br />
					nibbindaɱ virajjanti,||<br />
					virāgā visujjhanti.|| ||</p>

					<p class="f4">Ayaɱ kho Mahāli, hetu,||<br />
					ayaɱ paccayo sattānaɱ visuddhiyā.|| ||</p>

					<p class="f4">Evaɱ sahetu sa-p-paccayā sattā visujjhantī ti.|| ||</p>

					<p class="ctr c">&#9632;</p>

					<p class="f4">Sankhārā ca h'idaɱ Mahāli,||<br />
					ekanta-sukhā abhavissaɱsu sukh'ānupatitā,||<br />
					sukh-ā-vakkantā,||<br />
					anavakkantā dukkhena,||<br />
					na-y-idaɱ sattā sankhārasmiɱ nibbindeyyuɱ.|| ||</p>

					<p class="f4">Yasmā ca kho Mahāli,||<br />
					sankhāresu dukkhā dukkh'ānupatitā,||<br />
					dukkhāvakkantā anavakkantā sukhena,||<br />
					tasmā sattā sankhāresu nibbindanti,||<br />
					nibbindaɱ virajjanti,||<br />
					virāgā visujjhanti.|| ||</p>

					<p class="f4">Ayaɱ kho Mahāli, hetu,||<br />
					ayaɱ paccayo sattānaɱ visuddhiyā.|| ||</p>

					<p class="f4">Evaɱ sahetu sa-p-paccayā sattā visujjhantī ti.|| ||</p>

					<p class="ctr c">&#9632;</p>

					<p class="f4">Viññāṇañca h'idaɱ Mahāli,||<br />
					ekanta-sukhaɱ abhavissa sukh'ānupatitaɱ,||<br />
					sukh-ā-vakkantaɱ,||<br />
					anavakkantaɱ dukkhena,||<br />
					na-y-idaɱ sattā viññāṇasmiɱ nibbindeyyuɱ.|| ||</p>

					<p class="f4">Yasmā ca kho Mahāli,||<br />
					viññāṇaɱ dukkhaɱ dukkh'ānupatitaɱ,||<br />
					dukkhāvakkantaɱ anavakkantaɱ sukhena,||<br />
					tasmā sattā viññāṇasmiɱ nibbindanti,||<br />
					nibbindaɱ virajjanti,||<br />
					virāgā visujjhanti.|| ||</p>

					<p class="f4"><a id="pg71"><span class="f2 g"><b>[71]</b></span></a> Ayaɱ kho Mahāli, hetu,||<br />
					ayaɱ paccayo sattānaɱ visuddhiyā.|| ||</p>

					<p class="f4">Evaɱ sahetu sa-p-paccayā sattā visujjhantī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>