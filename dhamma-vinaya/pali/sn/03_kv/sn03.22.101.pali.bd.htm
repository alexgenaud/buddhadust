<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.101. The Buddha provides several similes which illustrate the fact that it is not by wishing, but by mastering the understanding and behaviors found in the Dhamma that freedom from rebirth is attained." />
<title>SN 3 22 101: Vāsi-Jaṭ'Opama (or Nāvā) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					10. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p101">Sutta 101</a></h4>

					<h1>Vāsi-Jaṭ'Opama (or Nāvā) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/sn/03_kv/sn03.22.101.than.ati.htm#p1">than</a>][<a href="../../../../dhamma-vinaya/pts/sn/03_kv/sn03.22.101.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.101.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Jānato'haɱ bhikkhave, passato āsavānaɱ khayaɱ vadāmi.|| ||</p>

					<p class="f4">No ajānato no apassato.|| ||</p>

					<p class="f4">Kiñ ca bhikkhave, jānato||<br />
					kiɱ passato āsavānaɱ khayo hoti?|| ||</p>

					<p class="f4">Iti rūpaɱ||<br />
					iti rūpassa samudayo||<br />
					iti rūpassa atthagamo.|| ||</p>

					<p class="f4">Evaɱ kho bhikkhave, jānato||<br />
					evaɱ passato āsavānaɱ khayo hoti.|| ||</p>

					<p class="f4">Iti vedanā||<br />
					iti vedanāya samudayo||<br />
					iti vedanāya atthagamo.|| ||</p>

					<p class="f4">Evaɱ kho bhikkhave, jānato||<br />
					evaɱ passato āsavānaɱ khayo hoti.|| ||</p>

					<p class="f4">Iti saññā||<br />
					iti saññassa samudayo||<br />
					iti saññassa atthagamo.|| ||</p>

					<p class="f4">Evaɱ kho bhikkhave, jānato||<br />
					evaɱ passato āsavānaɱ khayo hoti.|| ||</p>

					<p class="f4">Iti sankhārā||<br />
					iti sankhārassa samudayo||<br />
					iti sankhārassa atthagamo.|| ||</p>

					<p class="f4">Evaɱ kho bhikkhave, jānato||<br />
					evaɱ passato āsavānaɱ khayo hoti.|| ||</p>

					<p class="f4">Iti viññāṇaɱ,||<br />
					iti viññāṇassa samudayo||<br />
					iti viññāṇassa <a id="pg153"><span class="f2 g"><b>[153]</b></span></a> atthagamoti.|| ||</p>

					<p class="f4">Evaɱ kho bhikkhave, jānato||<br />
					evaɱ passato āsavānaɱ khayo hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Bhāvanānuyogam ananuyuttassa bhikkhave, bhikkhuno viharato kiñ cāpi evaɱ icchā uppajjeyya:|| ||</p>

					<p class="f4">'Aho vata me anupādāya āsavehi cittaɱ vimucceyyā' ti.|| ||</p>

					<p class="f4">atha khvassa n'eva anupādāya āsavehi cittaɱ vimuccati.|| ||</p>

					<p class="f4">Taɱ kissa hetu?|| ||</p>

					<p class="f4">Abhāvitattā tissa vacanīyaɱ.|| ||</p>

					<p class="f4">Kīssa abhāvitattā?|| ||</p>

					<p class="f4">Abhāvitattā catunnaɱ sati-paṭṭhānānaɱ,||<br />
					abhāvitattā catunnaɱ samma-p-padhānānaɱ,||<br />
					abhāvitattā catunnaɱ iddhīpādānaɱ,||<br />
					abhāvitattā pañcannaɱ indriyānaɱ,||<br />
					abhāvitattā pañcannaɱ balānaɱ,||<br />
					abhāvitattā sattannaɱ bojjhaɱgānaɱ,||<br />
					abhāvitattā ariyassa aṭṭhaŋgikassa Maggassa.|| ||</p>

					<p class="f4">Seyyathā pi bhikkhave, kukkuṭiyā aṇḍāni aṭṭha vā dasa vā dvādasa vā tānassu kukkuṭiyā na sammā adhisayitāni na sammā pariseditāni na sammā paribhāvitāni.|| ||</p>

					<p class="f4">Kiñ cāpi tassā kukkuṭiyā evaɱ icchā uppajjeyya:|| ||</p>

					<p class="f4">'Aho vata me kukkuṭapotakā pādanakha-sikhāya vā mukhatuṇḍakena vā aṇḍakosaɱ padāletvā sotthinā abhinibbhijjeyyun' ti.|| ||</p>

					<p class="f4">Atha kho abhabbā va te kukkuṭapotakā pādanakha-sikhāya vā mukhatuṇḍakena vā aṇḍakosaɱ padāletvā sotthinā abhinibbhijjituɱ.|| ||</p>

					<p class="f4">Taɱ kisasa hetu?|| ||</p>

					<p class="f4">Tathā hi pana bhikkhave, kukkuṭiyā aṇḍāni aṭṭha vā dasa vā dvādasa vā tāni kukkuṭiyā na sammā adhisayitāni na sammā pariseditāni na sammā paribhāvitāni.|| ||</p>

					<p class="f4">Evam eva kho bhikkhave, bhāvanānuyogam ananuyuttassa bhikkhuno viharato kiñ cāpi evaɱ icchā uppajjeyya:|| ||</p>

					<p class="f4">'Aho vata me anupādāya āsavehi cittaɱ vimucceyyā' ti.|| ||</p>

					<p class="f4">Atha khvassa n'eva anupādāya āsavehi cittaɱ vimuccati.|| ||</p>

					<p class="f4">Taɱ kissa hetu?|| ||</p>

					<p class="f4">Abhāvitattā tissa vacanīyaɱ.|| ||</p>

					<p class="f4">Kissa abhāvitattā?|| ||</p>

					<p class="f4">Abhāvitattā catunnaɱ sati-paṭṭhānānaɱ,||<br />
					abhāvitattā catunnaɱ samma-p-padhānānaɱ,||<br />
					abhāvitattā catunnaɱ iddhi-pādānaɱ,||<br />
					abhāvitattā pañcannaɱ indriyānaɱ,||<br />
					abhāvitattā pañcannaɱ balānaɱ,||<br />
					abhāvitattā sattannaɱ bojjhaɱgānaɱ,||<br />
					abhāvitattā ariyassa aṭṭhaŋgikassa Maggassa.|| ||</p>

					<p class="f4">Bhāvanānuyogam ananuyuttassa bhikkhave, bhikkhuno <a id="pg154"><span class="f2 g"><b>[154]</b></span></a> viharato kiñ cāpi evaɱ icchā uppajjeyya,|| ||</p>

					<p class="f4">'Aho vata me anupādāya āsavehi cittaɱ vimucceyyā' ti|| ||</p>

					<p class="f4">atha khvassa anupādāya āsavehi cittaɱ vimuccati.|| ||</p>

					<p class="f4">Taɱ kissa hetu?|| ||</p>

					<p class="f4">Bhāvitattātissa vacanīyaɱ.|| ||</p>

					<p class="f4">Kissa bhāvitattā?|| ||</p>

					<p class="f4">Bhāvitattā catunnaɱ sati-paṭṭhānānaɱ,||<br />
					bhāvitattā catunnaɱ samma-p-padhānānaɱ,||<br />
					bhāvitattā catunnaɱ iddhi-pādānaɱ,||<br />
					bhāvitattā pañcannaɱ indriyānaɱ,||<br />
					bhāvitattā pañcannaɱ balānaɱ,||<br />
					bhāvitattā sattannaɱ bojjhaŋgānaɱ,||<br />
					bhāvitattā ariyassa aṭṭhaŋgikassa Maggassa.|| ||</p>

					<p class="f4">Seyyathā pi bhikkhave, kukkuṭiyā aṇḍāni aṭṭha vā dasa vā dvādasa vā tānassu kukkuṭiyā sammā adhisayitāni,||<br />
					sammā pariseditāni sammā paribhāvitāni.|| ||</p>

					<p class="f4">Kiñ cāpi tassā kukkuṭiyā na evaɱ icchā uppajjeyya:|| ||</p>

					<p class="f4">'Aho vata me kukkuṭapotakā pādanakha-sikhāya vā mukhatuṇḍakena vā aṇḍakosaɱ padāletvā sotthinā abhinibbhijjeyyun' ti.|| ||</p>

					<p class="f4">atha kho bhabbā va te kukkuṭapotakā pādanakha-sikhāya vā mukhatuṇḍakena vā aṇḍakosaɱ padāletvā sotthinā abhinibbhijjituɱ.|| ||</p>

					<p class="f4">Taɱ kisasa hetu?|| ||</p>

					<p class="f4">Tathā hi pana bhikkhave, kukkuṭiyā aṇḍāni aṭṭha vā dasa vā dvādasa vā tāni kukkuṭiyā sammā adhisayitāni sammā pariseditāni sammā paribhāvitāni.|| ||</p>

					<p class="f4">Evam eva kho bhikkhave, bhāvanānuyogam ananuyuttassa bhikkhuno viharato kiñ cāpi evaɱ icchā uppajjeyya:|| ||</p>

					<p class="f4">'Aho vata me anupādāya āsavehi cittaɱ vimucceyyā' ti|| ||</p>

					<p class="f4">atha khvassa n'eva anupādāya āsavehi cittaɱ vimuccati.|| ||</p>

					<p class="f4">Taɱ kissa hetu?|| ||</p>

					<p class="f4">Bhāvitattā tissa vacanīyaɱ.|| ||</p>

					<p class="f4">Kissa bhāvitattā?|| ||</p>

					<p class="f4">Bhāvitattā catunnaɱ sati-paṭṭhānānaɱ,||<br />
					bhāvitattā catunnaɱ samma-p-padhānānaɱ,||<br />
					bhāvitattā catunnaɱ iddhi-pādānaɱ,||<br />
					bhāvitattā pañcannaɱ indriyānaɱ,||<br />
					bhāvitattā pañcannaɱ balānaɱ,||<br />
					bhāvitattā sattannaɱ bojjhaŋgānaɱ,||<br />
					bhāvitattā ariyassa aṭṭhaŋgikassa Maggassa.|| ||</p>

					<p class="f4">Seyyathā pi bhikkhave, palagaṇḍassa vā palagaṇḍante vāsissa vā vāsijaṭe dissante vā aŋgulipadāni dissanti aŋguṭṭhapadā||<br />
					no ca khvassa evaɱ ñāṇaɱ hoti:|| ||</p>

					<p class="f4">'Ettakaɱ vata me ajja vāsijaṭaɱ khīṇaɱ ettakaɱ hiyyo,||<br />
					ettakaɱ pare' ti|| ||</p>

					<p class="f4">atha khvassa khīṇe khīṇaɱtve va ñāṇaɱ hoti.|| ||</p>

					<p class="f4">Evam eva kho bhikkhave, bhāvanānuyogam ananuyuttassa <a id="pg155"><span class="f2 g"><b>[155]</b></span></a> viharato kiñ cāpi evaɱ ñāṇaɱ hoti|| ||</p>

					<p class="f4">'Ettakaɱ vata me ajja āsavānaɱ khīṇaɱ, ettakaɱ hiyyo, ettakaɱ pare' ti|| ||</p>

					<p class="f4">atha khvassa khīṇe khīṇaɱtve va ñāṇaɱ hoti|| ||</p>

					<p class="f4">Seyyathā pi bhikkhave, sāmuddikāya nāvāya vettabandhana-badadhāya chammāsāni udake pariyādāya hemantikena thalaɱ ukkhittāya vāt'ātapaparetāni bandhanāni,||<br />
					tāni pāvussakena meghena abhippavuṭṭhāni appakasiren'eva paṭippassambhanti putikāni bhavanti.|| ||</p>

					<p class="f4">Evam eva kho bhikkhave, bhāvanānuyogam anuyuttassa bhikkhuno viharato appakasiren'eva saŋyojanāni paṭippassambhanti, putikāni bhavantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

