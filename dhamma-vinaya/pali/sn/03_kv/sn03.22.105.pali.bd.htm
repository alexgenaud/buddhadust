<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.105. The Buddha defines individuality, the arising of individuality, the ending of individuality and the walk to walk to the ending of individuality." />
<title>SN 3 22 105: Sakkaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandhā Vagga:<br />
					22: Khandhāsaɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p105">Sutta 105</a></h4>

					<h1>Sakkāya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.105.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Sakkāyña ca vo bhikkhave, desissāmi||<br />
					sakkāya-samudayañ ca||<br />
					sakkāya-nirodhañ ca||<br />
					sakkāya-nirodha-gāminiñ ca paṭipadaɱ.|| ||</p>

					<p class="f4">Taɱ suṇātha!|| ||</p>

					<p class="f4">Katamo ca bhikkhave, sakkāyo?|| ||</p>

					<p class="f4">Pañc'upādāna-k-khandhā tissa vacanīyaɱ.|| ||</p>

					<p class="f4">Katame pañca?|| ||</p>

					<p class="f4">Seyyath'īdaɱ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādānakkhanadho,||<br />
					saɱkhārūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ayaɱ vuccati bhikkhave, sakkāyo.|| ||</p>

					<p class="f4">Katamo ca bhikkhave, sakkāya-samudayo?|| ||</p>

					<p class="f4">Yāyaɱ taṇhā pono-bhavikā nandi rāgasahagatā tatra tatrābhinandinī,||<br />
					seyyath'īdaɱ:|| ||</p>

					<p class="f4">kāma-taṇhā,||<br />
					bhava-taṇhā,||<br />
					vibhava-taṇhā.|| ||</p>

					<p class="f4">Ayaɱ vuccati bhikkhave, sakkāya-samudayo.|| ||</p>

					<p class="f4">Katamo ca bhikkhave, sakkāya-nirodho?|| ||</p>

					<p class="f4">Yo tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">Ayaɱ vuccati bhikkhave, sakkāya-nirodho.|| ||</p>

					<p class="f4">Katamo ca bhikkhave, sakkāya-nirodha-gāmini paṭipada?|| ||</p>

					<p class="f4">Ayam-eva Ariyo Aṭṭhaŋgiko Maggo.|| ||</p>

					<p class="f4">Seyyath'īdaɱ:|| ||</p>

					<p class="f4">sammā-diṭṭhi,||<br />
					sammā-saɱkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Ayaɱ vuccati bhikkhave, sakkāya-nirodha-gāmini paṭipadanta.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>

