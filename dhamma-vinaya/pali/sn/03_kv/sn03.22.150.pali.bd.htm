<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.150. The Buddha teaches that because of shape, sense-experience, perception, own-making and sense-consciousness the view 'This is mine, this is me, this is my self' arises and that the escape therefrom is through seeing the inconstance, pain, and non-self in these things." />
<title>SN 3 22 150: Etaɱ Mama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandhā Vagga:<br />
					22: Khandhā Saɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p150">Sutta 150</a></h4>

					<h1>Etaɱ Mama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg181"><span class="f2 g"><b>[181]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.150.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiɱ nu kho bhikkhave,||<br />
					sati kiɱ upādāya||<br />
					kiɱ abhinivissa||<br />
					'Etaɱ mama,||<br />
					eso ham asmi,||<br />
					eso me attā ti samanupassa' ti" ti?|| ||</p>

					<p class="f4">"Bhagavaɱ-mulakā no bhante, dhammā.|| ||</p>

					<p class="f4">Bhagavaɱ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p class="f4">"Rūpe kho bhikkhave, sati rūpaɱ upādāya||<br />
					rūpaɱ <a id="pg182"><span class="f2 g"><b>[182]</b></span></a> abhinivissa||<br />
					'etaɱ mama,||<br />
					eso ham asmi,||<br />
					eso me atta ti samanupassati.|| ||</p>

					<p class="f4">Vedanāya sati vedanaɱ upādāya||<br />
					vedanā abhinivissa||<br />
					'etaɱ mama,||<br />
					eso ham asmi,||<br />
					eso me atta' ti samanupassati.|| ||</p>

					<p class="f4">Saññāya sati saññaɱ upādāya||<br />
					saññā abhinivissa||<br />
					'etaɱ mama,||<br />
					eso ham asmi,||<br />
					eso me atta' ti samanupassati.|| ||</p>

					<p class="f4">Saṅkhāresu sati||<br />
					saṅkhāre upādāya saṅkhāre abhinivissa||<br />
					'etaɱ mama,||<br />
					eso ham asmi,||<br />
					eso me atta' ti samanupassati.|| ||</p>

					<p class="f4">Viññāṇe sati||<br />
					viññāṇaɱ upādāya viññāṇaɱ abhinivissa||<br />
					'etaɱ mama,||<br />
					eso ham asmi,||<br />
					eso me atta' ti samanupassati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ, api nu taɱ anupādāya:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti samanupassati"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ, api nu taɱ anupādāya:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti samanupassati"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ, api nu taɱ anupādāya:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti samanupassati"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saṅkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ, api nu taɱ anupādāya:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti samanupassati"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ, api nu taɱ anupādāya:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti samanupassati"?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Evaɱ passaɱ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					saṅkhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>