<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 26. The Buddha describes how he attained certainty as to his awakening by thoroughly understanding the enjoyment to be had from, the danger of and the way to terminate body, sense-experience, perception, own-making and consciousness." />
<title>SN 3 22 026: Pathama Assada Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					3. Bhāra Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p26">Sutta 26</a></h4>

					<h1>Paṭhama Assāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg27"><span class="f2 g"><b>[27]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.026.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.026.bodh.wp.htm">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Pubbe me bhikkhave, sambodhā anabhi-sambuddhassa bodhisattassa sato etad ahosi:|| ||</p>

					<p class="f4">'Ko nu kho rūpassa assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko vedanāya assādo,||<br />
					ko ādīnavo||<br />
					kiɱ nissaraṇaɱ?|| ||</p>

					<p class="f4">Ko nu kho saññāya assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko nu kho sankhārānaɱ assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko nu kho viññāṇassa assādo,||<br />
					ko ādīnavo,||<br />
					kiɱ nissaraṇaɱ?'|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"> <a id="pg28"><span class="f2 g"><b>[28]</b></span></a> Tassa mayhaɱ bhikkhave etad ahosi:|| ||</p>

					<p class="f4">'Yaɱ kho rūpaɱ paṭicca uppajjati sukhaɱ somanassaɱ,||<br />
					ayaɱ rūpassa assādo.|| ||</p>

					<p class="f4">Yaɱ rūpaɱ aniccaɱ dukkhaɱ vipari-ṇāma-dhammaɱ,||<br />
					ayaɱ rūpassa ādinavo.|| ||</p>

					<p class="f4">Yo rūpasmiɱ chanda-rāga-vinayo chanda-rāga-p-pahānaɱ,||<br />
					idaɱ rūpasasa nissaraṇaɱ.|| ||</p>

					<p class="ctr c">&#9632;</p>

					<p class="f4">Yaɱ vedanaɱ paṭicca uppajjati sukhaɱ somanassaɱ,||<br />
					ayaɱ vedanassa assādo.|| ||</p>

					<p class="f4">Yaɱ vedanaɱ aniccaɱ dukkhaɱ viparināmadhammaɱ,||<br />
					ayaɱ vedanassa ādinavo.|| ||</p>

					<p class="f4">Yo vedanasmiɱ chanda-rāga-vinayo chanda-rāga-p-pahānaɱ,||<br />
					idaɱ vedanassa nissaraṇaɱ.|| ||</p>

					<p class="ctr c">&#9632;</p>

					<p class="f4">Yaɱ saññaɱ paṭicca uppajjati sukhaɱ somanassaɱ,||<br />
					ayaɱ saññassa assādo.|| ||</p>

					<p class="f4">Yaɱ saññaɱ aniccaɱ dukkhaɱ viparināmadhammaɱ,||<br />
					ayaɱ saññassa ādinavo.|| ||</p>

					<p class="f4">Yo saññasmiɱ chanda-rāga-vinayo chanda-rāga-p-pahānaɱ,||<br />
					idaɱ saññassa nissaraṇaɱ.|| ||</p>

					<p class="ctr c">&#9632;</p>

					<p class="f4">Yaɱ sankhāre paṭicca uppajjati sukhaɱ somanassaɱ,||<br />
					ayaɱ sankhārānaɱ assādo.|| ||</p>

					<p class="f4">Ye sankhārā aniccā dukkhā viparināmadhammā,||<br />
					ayaɱ sankhārānaɱ ādinavo.|| ||</p>

					<p class="f4">Yo sankhāresu chanda-rāga-vinayo chanda-rāga-p-pahānaɱ,||<br />
					idaɱ sankhārānaɱ nissaraṇaɱ.|| ||</p>

					<p class="ctr c">&#9632;</p>

					<p class="f4">Yaɱ viññāṇaɱ paṭicca uppajjati sukhaɱ somanassaɱ,||<br />
					ayaɱ viññāṇassa assādo.|| ||</p>

					<p class="f4">Yaɱ viññāṇaɱ aniccaɱ dukkhaɱ viparināmadhammaɱ,||<br />
					ayaɱ viññāṇassa ādinavo.|| ||</p>

					<p class="f4">Yo viññāṇasmiɱ chanda-rāga-vinayo chanda-rāga-p-pahānaɱ,||<br />
					idaɱ viññāṇassa nissaraṇaɱ.'|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yāva kīvañc'āhaɱ bhikkhave imesaɱ pañcannaɱ upādāna-k-khandhānaɱ evaɱ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ na abbhaññāsiɱ,||<br />
					n'eva tāvāhaɱ bhikkhave,||<br />
					sa-devake loke sa-mārake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">Yato ca kho'haɱ bhikkhave imesaɱ pañcannaɱ upādāna-k-khandhānaɱ evaɱ assādañ ca assādato ādīnavañ ca ādinavato nissaraṇañ ca nissaraṇato yathā-bhūtaɱ abbhaññāsiɱ,||<br />
					ath'āhaɱ bhikkhave,||<br />
					sa-devake loke sa-mārake sa-brahmake sa-s-samaṇa-brahmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">Ñāṇañ ca pana me dassanaɱ udapādi:|| ||</p>

					<p class="f4">'Akuppā me ceto-vimutti,||<br />
					ayam antimā jāti n'atthi-dāni puna-b-bhavo'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>