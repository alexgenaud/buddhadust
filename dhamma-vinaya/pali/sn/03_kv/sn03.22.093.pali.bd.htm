<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.93. The Buddha likens the way beings grasp at body, sense-experience, perception, own-making and consciousness to the way a man being swept away by a swiftly flowing stream grasps at the reeds and bushes on the bank only to have them break away, giving him no means to escape destrucion." />
<title>SN NV 22 93: Nadi Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					10. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p93">Sutta 93</a></h4>

					<h4 class="ctr">Nadi Suttaɱ</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg137"><span class="f2 g"><b>[137]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.093.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.093.than.ati.htm#p1">than</a>][<a href="../../../../dhamma-vinaya/bd/sn/03_kv/sn03.22.093.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.093.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi, bhikkhave, nadī pabbateyyā ohāriṇī dura-ɱ-gamā sīgha-sotā|| ||</p>

					<p class="f4">Tassā ubhosu tīresu kāsā ce pi jātā assu||<br />
					te naɱ ajjho-lambeyyuɱ|| ||</p>

					<p class="f4">Kusā ce pi jātā assu||<br />
					te naɱ ajjho-lambeyyuɱ|| ||</p>

					<p class="f4">Babbajā ce pi jātā assu||<br />
					te naɱ ajjho-lambeyyuɱ|| ||</p>

					<p class="f4">Bīraṇā ce pi jātā assu||<br />
					te naɱ ajjho-lambeyyuɱ|| ||</p>

					<p class="f4">Rukkhā ce pi jātā assu||<br />
					te naɱ ajjho-lambeyyuɱ|| ||</p>

					<p class="f4">Tassā puriso sotena vuyhamāno kase ce pi gaṇheyya te palujjeyyuɱ||<br />
					so tato nidānaɱ anaya-vyasanam āpajjeyya.|| ||</p>

					<p class="f4">Kuse ce pi gaṇheyya|| ||</p>

					<p class="f4">Babbaje ce pi gaṇheyya|| ||</p>

					<p class="f4">Bīraṇe ce pi gaṇheyya|| ||</p>

					<p class="f4">Rukkhe ce pi gaṇheyya||<br />
					te <a id="pg138"><span class="f2 g"><b>[138]</b></span></a> palujjeyyuɱ||<br />
					so tato nidānaɱ anaya-vyasanam āpajjeyya|| ||</p>

					<p class="f4">Evam eva kho bhikkhave a-s-sutavā puthujjano||<br />
					ariyānam adassāvī||<br />
					ariya-Dhammassa akovido||<br />
					ariya-Dhamme avinīto||<br />
					sapurisānam adassāvī||<br />
					sappurisa-Dhammassa akovido||<br />
					sappurisa-Dhamme akovido||<br />
					sappurisa-Dhamme avinīto||<br />
					rūpam attato samanupassati||<br />
					rūpa-vantaɱ vā||<br />
					attānam attani vā||<br />
					rūpam rūpasmiɱ vā attānaɱ.|| ||</p>

					<p class="f4">Tassa taɱ rūpam palujjati||<br />
					so tato nidānam anaya-vyasanam āpajjati|| ||</p>

					<p class="f4">Vedanaɱ attato samanupassati||<br />
					vedana-vantaɱ vā||<br />
					attānam attani vā||<br />
					vedana vedanāya vā attānaɱ.|| ||</p>

					<p class="f4">Tassa taɱ vedanam palujjati||<br />
					so tato nidānam anaya-vyasanam āpajjati.|| ||</p>

					<p class="f4">Saññaɱ attato samanupassati||<br />
					sañña-vantaɱ vā||<br />
					attānam attani vā||<br />
					sañña saññāya vā attānaɱ.|| ||</p>

					<p class="f4">Tassa taɱ saññam palujjati||<br />
					so tato nidānam anaya-vyasanam āpajjati.|| ||</p>

					<p class="f4">Sankhāre attato samanupassati||<br />
					sankhāra-vantaɱ vā||<br />
					attānam attani vā||<br />
					sankhāra sankhāresu vā attānaɱ.|| ||</p>

					<p class="f4">Tassa taɱ sankhārām palujjati||<br />
					so tato nidānam anaya-vyasanam āpajjati.|| ||</p>

					<p class="f4">Viññāṇam attato samanupassati||<br />
					viññāṇa-vantaɱ vā||<br />
					attānam attani vā||<br />
					viññāṇaɱ viññāṇasmiɱ vā attānaɱ.|| ||</p>

					<p class="f4">Tassa taɱ viññāṇam palujjati||<br />
					so tato nidānam anaya-vyasanam āpajjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti"?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Tasmā ti ha bhikkhave,||<br />
					yaɱ kiñci rūpaɱ atīt-ā-nāgata-pacc'uppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ rūpaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata-pacc'uppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ vedanaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata-pacc'uppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ saññaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Ye keci sankhārā atīt-ā-nāgata-pacc'uppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ sankhāraɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ atīt-ā-nāgata-pacc'uppannaɱ||<br />
					ajjhattaɱ vā bahiddhā||<br />
					vā oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā sabbaɱ viññāṇaɱ:|| ||</p>

					<p class="f4">'N'etaɱ mama||<br />
					neso ham asmi||<br />
					na me'so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaɱ passaɱ bhikkhave, sutavā ariya-sāvako||<br />
					rūpasmim pi nibbandati,||<br />
					vedanāya pi nibbandati,||<br />
					saññāya pi nibbindati,||<br />
					sankhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbidaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ 'vimuttami' ti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>