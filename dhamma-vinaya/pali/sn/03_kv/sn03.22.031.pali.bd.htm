<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 31. The Buddha describes shape, sense-experience, perception, own-making and consciousness as the abyss and thirst for pleasure and existence as the root of the Abyss." />
<title>SN 3 22 31: Aghamula Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					3. Bhāra Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p31">Sutta 31</a></h4>

					<h1>Aghamūla Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg32"><span class="f2 g"><b>[32]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.031.wood.pts.htm#p1">pts</a>][<a href="../../../../dhamma-vinaya/bd/sn/03_kv/sn03.22.031.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.031.bodh.wp.htm">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Aghañ ca kho bhikkhave, desissāmi,||<br />
					aghamūlañ ca.|| ||</p>

					<p class="f4">Taɱ suṇātha sādhukaɱ manasi-karotha bhāsissāmī" ti.|| ||</p>

					<p class="f4">"Evaɱ bhante" ti||<br />
					kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamañ ca bhikkhave aghaɱ?|| ||</p>

					<p class="f4">Rūpaɱ bhikkhave, aghaɱ,||<br />
					vedanā aghaɱ,||<br />
					saññā aghaɱ,||<br />
					saɱkhārā aghaɱ,||<br />
					viññāṇaɱ aghaɱ.|| ||</p>

					<p class="f4">Idaɱ muccati bhikkhave, aghaɱ.|| ||</p>

					<p class="f4">Katamañ ca bhikkhave, aghamūlaɱ?|| ||</p>

					<p class="f4">Yāyaɱ taṇhā pono-bhavikā||<br />
					nandirāgasahagatā||<br />
					tatratatrābhinandinī,||<br />
					seyyath'īdaɱ:|| ||</p>

					<p class="f4">Kāmataṇhā,||<br />
					bhava-taṇhā,||<br />
					vibhava-taṇhā.|| ||</p>

					<p class="f4">Idaɱ vuccati bhikkhave, aghamūlan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>