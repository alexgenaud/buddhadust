<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 47. Whoever holds opinions concerning the self does so with the body, sense-experience, perception, own-making or consciousness in mind. With one or another of these things giving rise to thoughts of 'I am' or 'it is', there arises experience through the six senses and with the experience, the conviction that these things exist. Seeing this as it is, it can be let go and those convictions disappear." />
<title>SN 3 22.47: Samanupassanā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					5. Atta-Dīpa Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p47">Sutta 47</a></h4>

					<h1>Samanupassanā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg46"><span class="f2 g"><b>[46]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.047.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.047.than.ati.htm#p1">than</a>][<a href="../../../../dhamma-vinaya/bd/sn/03_kv/sn03.22.047.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.047.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Ye hi keci, bhikkhave, samaṇāvā brahmaṇā vā||<br />
					aneka-vihitaṃ attāṇaṃ samanupassamānā samanupassanti,||<br />
					sabbe te pañc'upādāna-k-khandhe samanupassanti,||<br />
					etesaṃ vā aññataraṃ.|| ||</p>

					<p class="f4">Katame pañca?|| ||</p>

					<p class="f4">Idha, bhikkhave,||<br />
					a-s-sutavā puthujjano||<br />
					ariyānaṃ adassāvī||<br />
					ariya-Dhammassa akovido||<br />
					ariya-Dhamme avinīto,||<br />
					sappurisānaṃ adassāvī||<br />
					sappurisa-Dhammassa akovido||<br />
					sappurisa-Dhamme avinīto,||<br />
					rūpaṃ attato samanupassati,||<br />
					rūpavantaṃ vā attāṇaṃ,||<br />
					attati vā rūpaṃ,||<br />
					rūpasmiṃ vā attāṇaṃ;|| ||</p>

					<p class="f4">vedanaṃ attato samanupassati,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanasmiṃ vā attāṇaṃ,|| ||</p>

					<p class="f4">saññaṃ attato samanupassati,||<br />
					saññā-vantaṃ vā attāṇaṃ,||<br />
					attani vā saññaṃ,||<br />
					saññasmiṃ vā attāṇaṃ.|| ||</p>

					<p class="f4">saṇkhāre attato samanupassati,||<br />
					saṇkhārāvantaṃ vā attāṇaṃ,||<br />
					attani vā saṇkhāraṃ,||<br />
					saṇkhārasmiṃ vā attāṇaṃ,|| ||</p>

					<p class="f4">viññāṇaṃ attato samanupassati,||<br />
					viññāṇa-vantaṃ vā attāṇaṃ,||<br />
					attani vā viññāṇṃ,||<br />
					viññāṇasmiṃ vā attāṇaṃ.|| ||</p>

					<p class="f4">Iti ayañc'eva samanupassanā 'asmī' ti c'assa avigataṃ hoti.|| ||</p>

					<p class="f4">'Asmī' ti kho pana bhikkhave avigate,||<br />
					pañcannaṃ indriyānaṃ avakkanti hoti:||<br />
					cakkhu'ndriyassa,||<br />
					sot'indriyassa,||<br />
					ghān'indriyassa,||<br />
					jivh'indriyassa,||<br />
					kāy'indriyassa.|| ||</p>

					<p class="f4">Atthi bhikkhave mano||<br />
					atthi dhammā,||<br />
					atthi avijjā-dhātu||<br />
					avijjā-samphassajena bhikkhave,||<br />
					vedayitena phuṭṭhassa a-s-sutavato puthu-j-janassa||<br />
					'asmī' ti issa hoti,||<br />
					'ayama ham asmī' ti pissa hoti||<br />
					'bhavissan' ti pissa hoti,||<br />
					'rūpī bhavissan' ti pissa hoti,||<br />
					'arūpī bhavissan' ti pissa hoti,||<br />
					'saññī bhavissan' ti pissa hoti,||<br />
					'asañañī bhavissan' ti pissa hoti,||<br />
					'n'evasaññīnāsañañī bhavissan' ti pissa hoti.|| ||</p>

					<p class="f4"> <a id="pg47"><span class="f2 g"><b>[47]</b></span></a> Tiṭṭhanti kho pana bhikkhave,||<br />
					tatth'eva pañc'indriyāni.|| ||</p>

					<p class="f4">Ath'ettha sutavato ariya-sāvakassa avijjā pahīyati,||<br />
					vijjā uppajjati.|| ||</p>

					<p class="f4">Tassa avijjā-virāgā vijjuppādā,||<br />
					'asmī' ti issa na hoti,||<br />
					'ayama ham asmī' ti pissa na hoti||<br />
					'bhavissanti' ti pissa na hoti,||<br />
					'rūpī bhavissan' ti pissa na hoti,||<br />
					'arūpī bhavissan' ti pissa na hoti,||<br />
					'saññī bhavissan' ti pissa na hoti,||<br />
					'asañañī bhavissan' ti pissa na hoti,||<br />
					'n'evasaññīnāsañañī bhavissan' ti pissa na hoti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>