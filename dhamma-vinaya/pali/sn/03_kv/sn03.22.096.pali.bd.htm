<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.96. A bhikkhu asks if there is any shape, sense-experience, perception, own-making, or consciousness which is stable and everlasting. He is told that there is not, and then he is shown by way of example, a past life of Gotama where he was a king of extraordinary wealth and splendor and yet all that wealth and splendor has disappeared." />
<title>SN 3 22 96: Gomaya Pindupama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.5. Puppha Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p96">Sutta 96</a></h4>

					<h1>Gomaya-Piṇḍ'upama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.096.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.096.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Atthi nu kho bhante, kiñci rūpaɱ yaɱ rūpaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, kāci vedanā yā vedanā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, kāci saññā yā saññā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, keci sankhārā ye sankhārā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati?|| ||</p>

					<p class="f4">Atthi nu kho bhante, kiñci viññāṇaɱ yaɱ viññāṇaɱ||<br />
					<a id="pg144"><span class="f2 g"><b>[144]</b></span></a> niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati" ti?|| ||</p>

					<p class="ctr c">&#9632;</p>

					<p class="f4">"N'atthi kho bhikkhu, kiñci rūpaɱ yaɱ rūpaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, kāci vedanā yā vedanā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, kāci saññā yā saññā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, keci sankhārā ye sankhārā||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati.|| ||</p>

					<p class="f4">N'atthi kho bhikkhu, kiñci viññāṇaɱ, yaɱ viññāṇaɱ||<br />
					niccaɱ||<br />
					dhuvaɱ||<br />
					sassataɱ,||<br />
					avipariṇāma-dhammaɱ||<br />
					sassatisamaɱ tath'eva ṭhassati" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="p14">14.</a> Atha kho Bhagavā parittaɱ gomayapiṇḍaɱ pāṇinā gahetvā taɱ bhikkhuɱ etad avoca:|| ||</p>

					<p class="f4">"Ettako pi kho bhikkhu, atta-bhāva-paṭilābho||<br />
					n'atthi nicco||<br />
					dhuvo||<br />
					sassato||<br />
					aviparināmadhammo,||<br />
					ettako ce pi bhikkhu,||<br />
					atta-bhāva-paṭilābho abhavissa||<br />
					nicco||<br />
					dhuvo||<br />
					sassato||<br />
					aviparināmadhammo||<br />
					na-y-idaɱ brahma-cariy-a-vāso paññāyetha sammā dukkha-k-khayāya,||<br />
					yasmā ca kho bhikkhu, ettako pi atta-bhāva-paṭilābho||<br />
					n'atthi||<br />
					nicco||<br />
					dhuvo||<br />
					sassato||<br />
					aviparināmadhammo||<br />
					tasmā brahma-cariy-a-vāso paññāyati sammā dukkha-k-khayāya.|| ||</p>

					<p class="f4">Bhutapubbāhaɱ bhikkhu,||<br />
					rājā ahosiɱ khattiyo muddhā-vasitto.|| ||</p>

					<p class="f4">Tassa mayhaɱ bhikkhu,||<br />
					rañño sato khattiyassa muddhā-vasittassa catur-ā-sīti||<br />
					nagarasahassāni ahesuɱ Kusāvatī nāma rājadhānippamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					pāsādasahassāni ahesuɱ dhamma-pāsādappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					kuṭāgārasahassati ahesuɱ mahābyūhakuṭāgārappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					pallaŋkasahassāni ahesuɱ||<br />
					dantamayāni||<br />
					sāramayāni||<br />
					sovaṇṇamayāni||<br />
					rūpiyamayāni||<br />
					gonakatthatāni||<br />
					paṭikatthatāni||<br />
					paṭali-katthatāni||<br />
					kādalimiga pava- <a id="pg145"><span class="f2 g"><b>[145]</b></span></a> rapaccattharaṇāni||<br />
					sauttaracchadāni||<br />
					ubhato lohitakupadhānāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					pallaɱkasahassāni ahesuɱ||<br />
					sovaṇṇālaɱkārāni||<br />
					sovaṇṇaddhajāni||<br />
					hema-jāla-paṭi-c-channāni||<br />
					Uposatha nāgarājappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					pallaɱkasahassāni ahesuɱ||<br />
					sovaṇṇālaɱkārāni||<br />
					sovaṇṇaddhajāni||<br />
					hema-jāla-paṭicchantāni||<br />
					Valāhakaassarājappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					pallaɱkasahassāni ahesuɱ||<br />
					sovaṇṇālaɱkārāni||<br />
					sovaṇṇaddhajāni||<br />
					hemajālapaṭacchantāni||<br />
					Vejayantarathappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					maṇisahassāni ahesuɱ maṇi-ratanappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					itthisahassāni ahesuɱ subhaddādevippamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					khattiyasahassāni ahesuɱ anuyuttāni parināyakaratanappamukhāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					dhenu-sahassāni ahesuɱ dukūlasandanāni kaɱsupadhāraṇāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					vattha-koṭi-sahassāni ahesuɱ:||<br />
					khomasukhumāni||<br />
					koseyyasukhumāni||<br />
					kambalasukhumāni||<br />
					kappāsikasukhumāni.|| ||</p>

					<p class="f4">Tassa mayhaɱ bhikkhu, rañño sato khattiyassa muddhā-vasittassa catur-ā-sīti||<br />
					thālipākasahassāni ahesuɱ sāyaɱ pātaɱ bhattābhihāro abhiharittha.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					nagarasahassānaɱ ekaɱ yeva taɱ nagaraɱ hoti||<br />
					yamahaɱ tena samayena ajjhā-vasāmi kusāvatī rājadhāni.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					pasādasahassānaɱ <a id="pg146"><span class="f2 g"><b>[146]</b></span></a> ekoyeva pāsādo hoti||<br />
					yamahaɱ tena samayena ajjhā-vasāmi dhammapāsādo.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					kuṭāgārasahassānaɱ ekaɱ yeva taɱ kuṭāgāraɱ hoti||<br />
					yamahaɱ tena samayena ajjhā-vasāmi mahākhyuhaɱ kuṭāgāraɱ.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					pallaɱkasahassānaɱ ekoyeva so pallaɱko hoti yamahaɱ tena samayena paribhuñjāmi dantamayo vā sāramayo vā sovaṇṇamayo vā rūpiyamayo vā.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					nagarasahassānaɱ ekoyeva so nāgo hoti||<br />
					yamahaɱ tena samayena abhiruhāmi uposatho nāgarājā.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					assasahassānaɱ ekoyeva so asso hoti||<br />
					yamahaɱ tena samayena abhiruhāmi valāhako assarājā.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					rathasahassānaɱ ekoyeva so ratho hoti||<br />
					yamahaɱ tena samayena abhiruhāmi vejayanto ratho.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					itthisahassānaɱ ekoyeva sā itthi hoti||<br />
					yā maɱ tena samayena pacc'upaṭṭhāti khattiyā vā velāmikā vā.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					vatthakoṭisahassānaɱ ekaɱ yeva taɱ vatthayugaɱ hoti||<br />
					yamahaɱ tena samayena paridahāmi||<br />
					khomasukhumaɱ vā||<br />
					koseyyasukhumaɱ vā||<br />
					kambalasukhumaɱ vā||<br />
					kappāsikasukhumaɱ vā.|| ||</p>

					<p class="f4">Tesaɱ kho pana bhikkhu, catur-ā-sītiyā||<br />
					thālipākasahassānaɱ ekoyeva so thālipāko hoti||<br />
					yato nāḷikodanaparamaɱ bhuñjāmi tadupiyañ ca supeyyaɱ.|| ||</p>

					<p class="f4">Iti kho bhikkhū, sabbe te sankhārā||<br />
					atītā niruddhā,||<br />
					viparinatā.|| ||</p>

					<p class="f4">Evaɱ aniccā kho bhikkhu, sankhārā,||<br />
					evaɱ addhuvā kho bhikkhu sankhārā,||<br />
					evaɱ anassāsikā kho bhikkhu sankhārā,||<br />
					<a id="pg147"><span class="f2 g"><b>[147]</b></span></a> yāvañ c'idaɱ bhikkhu, alam eva sabbasankhāresu nibbindituɱ||<br />
					alaɱ virajjituɱ alaɱ vimuccitun" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
