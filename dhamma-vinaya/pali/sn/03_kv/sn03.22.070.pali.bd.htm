<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.70. The Buddha gives a meditation subject to a bhikkhu: Whatsoever is inherent in what is lustful, that belongs to Mara, by letting go of desire for that one is free of the Evil One. And that bhikkhu becomes an arahant." />
<title>SN 3 22 70: Rajaniyasanthita Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.2. Arahatta Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p70">Sutta 70</a></h4>

					<h1>Rajanīyasaṇṭhita Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.070.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.066-070.bodh.wp.htm#p70.1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Sādhu me bhante Bhagavā saɱkhittena dhammaɱ desetu,||<br />
					yam ahaɱ Bhagavato dhammaɱ sutvā eko vūpakaṭṭho appamatto ātāpi pahit'atto vihareyyan" ti.|| ||</p>

					<p class="f4">"Yaɱ kho bhikkhu, rajanīyasaṇṭhitaɱ,||<br />
					tatra te chando pahātabbo" ti.|| ||</p>

					<p class="f4">"Aññātaɱ Bhagavā,||<br />
					aññātaɱ sugatā" ti.|| ||</p>

					<p class="f4">"Yathā-kathaɱ pana tvaɱ bhikkhu,||<br />
					mayā saɱkhittena bhāsitassa vitthārena atthaɱ ājānāsī" ti?|| ||</p>

					<p class="f4">"Rūpaɱ kho bhante, rajanīyasaṇṭhitaɱ,||<br />
					tatra me chando pahātabbo.|| ||</p>

					<p class="f4">Vedanā rajanīyasaṇṭhitaɱ,||<br />
					tatra me chando pahātabbo.|| ||</p>

					<p class="f4">Saññā rajanīyasaṇṭhitaɱ,||<br />
					tatra me chando pahātabbo.|| ||</p>

					<p class="f4">Saɱkhārā rajanīyasaṇṭhitaɱ,||<br />
					tatra me chando pahātabbo.|| ||</p>

					<p class="f4">Viññāṇaɱ rajanīyasaṇṭhitaɱ,||<br />
					tatra me chando pahātabbo.|| ||</p>

					<p class="f4">Imassa khvā'haɱ bhante, Bhagavatā saɱkhittena bhāsitassa evaɱ vitthārena atthaɱ ājānāmī" ti.</p>

					<p class="f4">"Sādhu sādhu bhikkhu,||<br />
					sādhu kho tvaɱ bhikkhu,||<br />
					mayā saɱkhittena bhāsitassa vitthārena atthaɱ ājānāsi.|| ||</p>

					<p class="f4">Rūpaɱ kho bhikkhu, rajanīyasaṇṭhitaɱ,||<br />
					tatra te chando pahātabbo.|| ||</p>

					<p class="f4">Vedanā rajanīyasaṇṭhitaɱ,||<br />
					tatra te chando pahātabbo.|| ||</p>

					<p class="f4">Saññā rajanīyasaṇṭhitaɱ,||<br />
					tatra te chando pahātabbo.|| ||</p>

					<p class="f4">Saɱkhārā rajanīyasaṇṭhitaɱ,||<br />
					tatra te chando pahātabbo.|| ||</p>

					<p class="f4">Viññāṇaɱ rajanīyasaṇṭhitaɱ,||<br />
					tatra te chando pahātabbo.|| ||</p>

					<p class="f4">Imassa kho bhikkhu mayā saɱkhittena bhāsitassa evaɱ vitthārena attho daṭṭhabbo" ti.|| ||</p>

					<p class="f4">Atha kho so bhikkhu Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho so bhikkhu eko vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti abbhaññāsi.|| ||</p>

					<p class="f4">Aññataro ca pana so bhikkhu arahataɱ ahosī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>