<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.135. Upon being asked, the venerable Sāriputta teaches the venerable Mahā Koṭṭhita the definition of 'blindness' and 'vision' in terms of understanding shape, sense-experience, perception, own-making and consciousness, understanding their arising, understanding their passing-away, and understanding the walk to walk to bring about their end." />
<title>SN 3 22 135: Tatiya Kotthita Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandhā Vagga:<br />
					22: Khandhāsaɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p135">Sutta 135</a></h4>

					<h1>Tatiya Koṭṭhita Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.135.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto||<br />
					āysamā ca Mahā-Koṭṭhito,||<br />
					Bārāṇasiyaɱ viharanti||<br />
					Isipatane Migadāye.|| ||</p>

					<p class="f4">Atha kho āyasmā Mahā-Kotthito sāyaṇha-samayaɱ paṭisallāṇā vuṭṭhito yen'āyasmā Sāriputto ten'upasankami.|| ||</p>

					<p class="f4">Upasaɱkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā-Kotthito||<br />
					āyasmantaɱ Sāriputtaɱ etad avoca:|| ||</p>

					<p class="f4">"Avijjā, avijjā" ti āvuso Sāriputta, vuccati.|| ||</p>

					<p class="f4">Katamā nu kho āvuso, avijjā?|| ||</p>

					<p class="f4">Kittāvatā ca avijjāgato hoti" ti?|| ||</p>

					<p class="ctr c">&#9632;</p>

					<p class="f4">"Idh'āvuso a-s-sutavā puthujjano|| ||</p>

					<p class="f4">Rūpaɱ na pajānāti||<br />
					rūpa-samudayaɱ na pajānāti||<br />
					rūpa-nirodhaɱ na pajānāti||<br />
					rūpa-nirodha-gāminiɱ paṭipadaɱ na pajānāti.|| ||</p>

					<p class="f4">Vedanaɱ na pajānāti||<br />
					vedanā-samudayaɱ na pajānāti||<br />
					vedanā-nirodhaɱ na pajānāti||<br />
					vedanā-nirodha-gāminiɱ paṭipadaɱ na pajānāti.|| ||</p>

					<p class="f4">Saññaɱ na pajānāti||<br />
					saññā-samudayam na pajānāti||<br />
					saññā-nirodham na pajānāti||<br />
					saññā-nirodha-gāminiɱ paṭipadaɱ na pajānāti.|| ||</p>

					<p class="f4">Saɱkhāre na pajānāti||<br />
					sankhāra-samudayam na pajānāti||<br />
					sankhāra-nirodham na pajānāti||<br />
					sankhāra-nirodha-gāminiɱ paṭipadaɱ na pajānāti.|| ||</p>

					<p class="f4">Viññāṇaɱ na pajānāti||<br />
					viññāṇa-samudayam na pajānāti||<br />
					viññāṇa-nirodham na pajānāti||<br />
					viññāṇa-nirodha-gāminiɱ paṭipadaɱ na pajānāti.|| ||</p>

					<p class="f4">Ayaɱ vuccati āvuso, avijjā.|| ||</p>

					<p class="f4">Ettāvatā ca avijjāgato hotī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Vijjā, vijjā" ti āvuso Sāriputta, vuccati.|| ||</p>

					<p class="f4">Katamā nu kho āvuso, vijjā?|| ||</p>

					<p class="f4">Kittāvatā ca vijjāgato hoti" ti?|| ||</p>

					<p class="ctr c">&#9632;</p>

					<p class="f4">"Idh'āvuso sutavā ariya-sāvako|| ||</p>

					<p class="f4">Rūpaɱ pajānāti||<br />
					rūpa-samudayaɱ pajānāti||<br />
					rūpa-nirodhaɱ pajānāti||<br />
					rūpa-nirodha-gāminiɱ paṭipadaɱ pajānāti.|| ||</p>

					<p class="f4">Vedanaɱ pajānāti||<br />
					vedanā-samudayaɱ pajānāti||<br />
					vedanā-nirodhaɱ pajānāti||<br />
					vedanā-nirodha-gāminiɱ paṭipadaɱ pajānāti.|| ||</p>

					<p class="f4">Saññaɱ pajānāti||<br />
					saññā-samudayam pajānāti||<br />
					saññā-nirodham pajānāti||<br />
					saññā-nirodha-gāminiɱ paṭipadaɱ pajānāti.|| ||</p>

					<p class="f4">Saɱkhāre pajānāti||<br />
					sankhāra-samudayam pajānāti||<br />
					sankhāra-nirodham pajānāti||<br />
					sankhāra-nirodha-gāminiɱ paṭipadaɱ pajānāti.|| ||</p>

					<p class="f4">Viññāṇaɱ pajānāti||<br />
					viññāṇa-samudayam pajānāti||<br />
					viññāṇa-nirodham pajānāti||<br />
					viññāṇa-nirodha-gāminiɱ paṭipadaɱ pajānāti.|| ||</p>

					<p class="f4">Ayaɱ vuccati āvuso, vijjā.|| ||</p>

					<p class="f4">Ettāvatā ca vijjāgato hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>