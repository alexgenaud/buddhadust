<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.135. Upon being asked, the venerable Sāriputta teaches the venerable Mahā Koṭṭhita the definition of 'blindness' and 'vision' in terms of understanding shape, sense-experience, perception, own-making and consciousness, understanding their arising, understanding their passing-away, and understanding the walk to walk to bring about their end." />
<title>SN 3 22 135: Tatiya Koṭṭhita Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					13. Avijjā Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p135">Sutta 135</a></h4>

					<h1>Tatiya Koṭṭhita Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg176"><span class="f2 g"><b>[176]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.135.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto||<br />
					āysamā ca Mahā-Koṭṭhito,||<br />
					Bārāṇasiyaṃ viharanti||<br />
					Isipatane Migadāye.|| ||</p>

					<p class="f4">Atha kho āyasmā Mahā-Kotthito sāyaṇha-samayaṃ paṭisallāṇā vuṭṭhito yen'āyasmā Sāriputto ten'upasaṅkami.|| ||</p>

					<p class="f4">Upasaṃkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Mahā-Kotthito||<br />
					āyasmantaṃ Sāriputtaṃ etad avoca:|| ||</p>

					<p class="f4">"Avijjā, avijjā" ti āvuso Sāriputta, vuccati.|| ||</p>

					<p class="f4">Katamā nu kho āvuso, avijjā?|| ||</p>

					<p class="f4">Kittāvatā ca avijjā-gato hoti" ti?|| ||</p>

					<p class="ctr c">&#9632;</p>

					<p class="f4">"Idh'āvuso a-s-sutavā puthujjano|| ||</p>

					<p class="f4">Rūpaṃ na pajānāti||<br />
					rūpa-samudayaṃ na pajānāti||<br />
					rūpa-nirodhaṃ na pajānāti||<br />
					rūpa-nirodha-gāminiṃ paṭipadaṃ na pajānāti.|| ||</p>

					<p class="f4">Vedanaṃ na pajānāti||<br />
					vedanā-samudayaṃ na pajānāti||<br />
					vedanā-nirodhaṃ na pajānāti||<br />
					vedanā-nirodha-gāminiṃ paṭipadaṃ na pajānāti.|| ||</p>

					<p class="f4">Saññaṃ na pajānāti||<br />
					saññā-samudayam na pajānāti||<br />
					saññā-nirodham na pajānāti||<br />
					saññā-nirodha-gāminiṃ paṭipadaṃ na pajānāti.|| ||</p>

					<p class="f4">Saṅkhāre na pajānāti||<br />
					saṅkhāra-samudayam na pajānāti||<br />
					saṅkhāra-nirodham na pajānāti||<br />
					saṅkhāra-nirodha-gāminiṃ paṭipadaṃ na pajānāti.|| ||</p>

					<p class="f4">Viññāṇaṃ na pajānāti||<br />
					viññāṇa-samudayam na pajānāti||<br />
					viññāṇa-nirodham na pajānāti||<br />
					viññāṇa-nirodha-gāminiṃ paṭipadaṃ na pajānāti.|| ||</p>

					<p class="f4">Ayaṃ vuccati āvuso, avijjā.|| ||</p>

					<p class="f4">Ettāvatā ca avijjā-gato hotī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ vutte āyasmā Sāriputto āyasmantam Mahā-Koṭṭhitam etad avoca:</p>

					<p class="f4">"Vijjā, vijjā" ti āvuso Sāriputta, vuccati.|| ||</p>

					<p class="f4">Katamā nu kho āvuso, vijjā?|| ||</p>

					<p class="f4">Kittāvatā ca vijjā-gato hoti" ti?|| ||</p>

					<p class="ctr c">&#9632;</p>

					<p class="f4">"Idh'āvuso sutavā ariya-sāvako|| ||</p>

					<p class="f4">Rūpaṃ pajānāti||<br />
					rūpa-samudayaṃ pajānāti||<br />
					rūpa-nirodhaṃ pajānāti||<br />
					rūpa-nirodha-gāminiṃ paṭipadaṃ pajānāti.|| ||</p>

					<p class="f4">Vedanaṃ pajānāti||<br />
					vedanā-samudayaṃ pajānāti||<br />
					vedanā-nirodhaṃ pajānāti||<br />
					vedanā-nirodha-gāminiṃ paṭipadaṃ pajānāti.|| ||</p>

					<p class="f4">Saññaṃ pajānāti||<br />
					saññā-samudayam pajānāti||<br />
					saññā-nirodham pajānāti||<br />
					saññā-nirodha-gāminiṃ paṭipadaṃ pajānāti.|| ||</p>

					<p class="f4">Saṅkhāre pajānāti||<br />
					saṅkhāra-samudayam pajānāti||<br />
					saṅkhāra-nirodham pajānāti||<br />
					saṅkhāra-nirodha-gāminiṃ paṭipadaṃ pajānāti.|| ||</p>

					<p class="f4">Viññāṇaṃ pajānāti||<br />
					viññāṇa-samudayam pajānāti||<br />
					viññāṇa-nirodham pajānāti||<br />
					viññāṇa-nirodha-gāminiṃ paṭipadaṃ pajānāti.|| ||</p>

					<p class="f4">Ayaṃ vuccati āvuso, vijjā.|| ||</p>

					<p class="f4">Ettāvatā ca vijjā-gato hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>