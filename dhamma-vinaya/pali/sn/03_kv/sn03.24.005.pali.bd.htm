<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.24.5. The Buddha states that the view that there is no such thing as kamma and it's results arises from not understanding the impermanent and painful nature of shape, sense-experience, perception, own-making, and consciousness and the seen, heard, sensed, cognized, acquired, investigated, or turned over in mind." />
<title>SN 3.24.5: N'atthi Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					24. Diṭṭhi Saɱyutta<br />
					1. Sot'āpatti Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_24_ditthisamyutta.htm#p5">Sutta 5</a></h4>

					<h1>N'atthi Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg206"><span class="f2 g"><b>[206]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.24.005.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiɱ nu kho bhikkhave, sati||<br />
					kiɱ upādāya||<br />
					kiɱ abhinivissa||<br />
					evaɱ diṭṭhi uppajjati:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							<a id="pg207"><span class="f2 g"><b>[207]</b></span></a> yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā'" ti?|| ||</p>

					<p class="f4">3. "Bhagavaɱ-mulakā no bhante, dhammā.|| ||</p>

					<p class="f4">Bhagavaɱ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">4. "Rūpe kho bhikkhave, sati||<br />
					rūpaɱ upādāya||<br />
					rūpaɱ abhinivissa||<br />
					evem diṭṭhi uppajjati:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti.|| ||</p>

					<p class="f4">5. Vedanāya sati||<br />
					vedanaɱ upādāya||<br />
					vedanā abhinivissa||<br />
					evem diṭṭhi uppajjati:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti.|| ||</p>

					<p class="f4">6. Saññāya sati||<br />
					saññaɱ upādāya||<br />
					saññā abhinivissa||<br />
					evem diṭṭhi uppajjati:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti.|| ||</p>

					<p class="f4">7. Sankhāresu sati||<br />
					sankhāre upādāya||<br />
					sankhāre abhinivissa||<br />
					evem diṭṭhi uppajjati:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti.|| ||</p>

					<p class="f4">8. Viññāṇe sati||<br />
					viññāṇaɱ upādāya||<br />
					viññāṇaɱ abhinivissa||<br />
					evem diṭṭhi uppajjati:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti.|| ||</p>

					<p class="ctr c">&#9632;</p>

					<p class="f4">9. Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">10. "Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">11. "Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">12. "Sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							<a id="pg208"><span class="f2 g"><b>[208]</b></span></a> n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ diṭṭhaɱ,||<br />
					sutaɱ,||<br />
					mutaɱ,||<br />
					viññātaɱ,||<br />
					pattaɱ,||<br />
					pariyesitaɱ,||<br />
					anuvicaritaɱ manasā||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'N'atthi dinnaɱ,||<br />
							n'atthi yiṭṭhaɱ,||<br />
							n'atthi hutaɱ,||<br />
							n'atthi sukaṭa-dukkaṭānaɱ kammānaɱ phalaɱ vipāko,||<br />
							n'atthi ayaɱ loko,||<br />
							n'atthi paro-loko,||<br />
							n'atthi mātā,||<br />
							n'atthi pitā,||<br />
							n'atthi sattā opapātikā,||<br />
							n'atthī loke samaṇa-brāhmaṇā sammaggatā sammā-paṭipannā ye imañ ca lokaɱ parañ ca lokaɱ sayaɱ abhiññā sacchi-katvā pavedenti.|| ||</p>

							<p class="f4">Cātummahā-bhutiko ayaɱ puriso,||<br />
							yadā kālaɱ karoti,||<br />
							paṭhavi paṭhavikāyaɱ anupeti, anupagacchati,||<br />
							āpo āpokāyaɱ anupeti, anupagacchati,||<br />
							tejo tejokāyaɱ anupeti, anupagacchati,||<br />
							vāyo vāyokāyaɱ anupeti, anupagacchati,||<br />
							ākāsaɱ indriyāni saɱkamanti,||<br />
							āsandipañcamā puriso mataɱ ādāya gacchanti,||<br />
							yāva ā'āhanā padāni paññāyanti,||<br />
							kāpotakāni aṭṭhini bhavanti,||<br />
							bhasmantā1āhutiyo,||<br />
							dattūpaññattamidaɱ dānaɱ nāma tesaɱ kucchaɱ musā vippalāpo,||<br />
							ye keci atthikavādaɱ vadanti bāle ca paṇḍite ca kāyassa bhedā ucchijjanti vinassanti,||<br />
							na honti param maraṇā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yato kho bhikkhave, ariya-sāvakassa imesu||<br />
					chasu ṭhānesu kaŋkhā pahīnā hoti,||<br />
					dukkhe pissa kaŋkhā pahīnā hoti,||<br />
					dukkha-samudaye pissa kaŋkhā pahīnā hoti,||<br />
					dukkha-nirodhe pissa kaŋkhā pahīnā hoti,||<br />
					dukkha-nirodha-gāminiyā-paṭipadāya pissa kaŋkhā pahīnā hoti.|| ||</p>

					<p class="f4">Ayaɱ vuccati bhikkhave, ariya-sāvako||<br />
					Sot'āpanno||<br />
					avinipāta-dhammo||<br />
					niyato||<br />
					sambodhi-parāyano" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>