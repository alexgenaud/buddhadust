<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 21. The Buddha explains to Ānanda that the saying of seers of old 'Its Ending! Its Ending!' points to the perception that form, sense-experience, perception, own-making and consiousness are ending things." />
<title>SN 3 22 021: Ānanda Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					2. Dutiya Anicca Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p21">Sutta 21</a></h4>

					<h1>Ānanda Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg24"><span class="f2 g"><b>[24]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.021.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.021.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Atha kho āyasmā Ānando yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"'Nirodho nirodho' ti bhante vuccati.|| ||</p>

					<p class="f4">Katame-sānaṃ kho bhante dhammānaṃ nirodhā nirodho ti vuccatī" ti?|| ||</p>

					<p class="f4">"Rūpaṃ Ānando aniccaṃ,||<br />
					saṇkhataṃ,||<br />
					paṭicca-samuppannaṃ,||<br />
					khaya-dhammaṃ,||<br />
					vaya-dhammaṃ,||<br />
					virāga-dhammaṃ,||<br />
					nirodha-dhammaṃ.|| ||</p>

					<p class="f4">Tassa nirodhā 'nirodho' ti vuccati.|| ||</p>

					<p class="ctr c">&#9632;</p>

					<p class="f4">Vedanā aniccaṃ,||<br />
					saṇkhataṃ,||<br />
					paṭicca-samuppannaṃ,||<br />
					khaya-dhammaṃ,||<br />
					vaya-dhammaṃ,||<br />
					virāga-dhammaṃ,||<br />
					nirodha-dhammaṃ.|| ||</p>

					<p class="f4">Tassa nirodhā 'nirodho' ti vuccati.|| ||</p>

					<p class="ctr c">&#9632;</p>

					<p class="f4">Saññā aniccaṃ,||<br />
					saṇkhataṃ,||<br />
					paṭicca-samuppannaṃ,||<br />
					khaya-dhammaṃ,||<br />
					vaya-dhammaṃ,||<br />
					virāga-dhammaṃ,||<br />
					nirodha-dhammaṃ.|| ||</p>

					<p class="f4">Tassa nirodhā 'nirodho' ti vuccati.|| ||</p>

					<p class="ctr c">&#9632;</p>

					<p class="f4">Saṇkhārā aniccaṃ,||<br />
					saṇkhataṃ,||<br />
					paṭicca-samuppannaṃ,||<br />
					khaya-dhammaṃ,||<br />
					vaya-dhammaṃ,||<br />
					virāga-dhammaṃ,||<br />
					nirodha-dhammaṃ.|| ||</p>

					<p class="f4">Tassa nirodhā 'nirodho' ti vuccati.|| ||</p>

					<p class="ctr c">&#9632;</p>

					<p class="f4">Viññāṇā aniccaṃ,||<br />
					saṇkhataṃ,||<br />
					paṭicca-samuppannaṃ,||<br />
					khaya-dhammaṃ,||<br />
					vaya-dhammaṃ,||<br />
					virāga-dhammaṃ,||<br />
					nirodha-dhammaṃ.|| ||</p>

					<p class="f4">Tassa nirodhā 'nirodho' ti vuccati.|| ||</p>

					<p class="f4">Imesaṃ kho Ānanda dhammānaṃ nirodhā 'nirodho' ti vuccatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>