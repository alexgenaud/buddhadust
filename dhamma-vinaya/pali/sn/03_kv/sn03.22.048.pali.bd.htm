<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 48. The Buddha defines what he calls the stockpiles (khandha) and what he calls the fueled stockpiles (upadana-k-khandha)." />
<title>SN 3 22.48: Khandha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					5. Atta-Dīpa Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p48">Sutta 48</a></h4>

					<h1>Khandha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.048.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.048.than.ati.htm#p1">than</a>][<a href="../../../../dhamma-vinaya/bd/sn/03_kv/sn03.22.048.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.048.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Pañca ca bhikkhave, khandhe desissāmi,||<br />
					pañc'upādāna-k-khandhe ca.|| ||</p>

					<p class="f4">Taṃ suṇātha||<br />
					sādhukaṃ manasi karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ:|| ||</p>

					<p class="f4">Bhagavā etad avoca.|| ||</p>

					<p class="f4">"Katame ca bhikkhave, pañca-k-khandhā?|| ||</p>

					<p class="f4">Yaṃ kiñci bhikkhave, rūpaṃ||<br />
					atīt-ā-nāgata-pacc'uppannaṃ||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					ayaṃ vuccati rūpa-k-khandho.|| ||</p>

					<p class="f4">Yā kāci vedanā||<br />
					atīt-ā-nāgata-pacc'uppannā,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					ayaṃ vuccati vedana-k-khandho.|| ||</p>

					<p class="f4">Yā kāci saññā||<br />
					atīt-ā-nāgata-pacc'uppannā,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					ayaṃ vuccati saññā-k-khandho.|| ||</p>

					<p class="f4">Ye keci saṇkhārā||<br />
					atīt-ā-nāgata-pacc'uppannā,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					ayaṃ vuccati saṇkhāra-k-khandho.|| ||</p>

					<p class="f4">Yaṃ kiñci viññāṇaṃ||<br />
					atīt-ā-nāgata-pacc'uppannaṃ,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					ayaṃ vuccati viññāṇa-k-khandho.|| ||</p>

					<p class="f4">Ime vuccanti bhikkhave,||<br />
					pañca-k-khandhā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katame ca bhikkhave, pañc'upādāna-k-khandhā?|| ||</p>

					<p class="f4">Yaṃ kiñci bhikkhave, rūpaṃ||<br />
					atīt-ā-nāgata-pacc'uppannaṃ||<br />
					ajjhattaṃ vā bahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					sāsavaṃ upādānīyaṃ,||<br />
					ayaṃ vuccati rūp'ūpādāna-k-khandho.|| ||</p>

					<p class="f4">Yā kāci vedanā||<br />
					atīt-ā-nāgata-pacc'uppannā,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					sāsavaṃ upādāniyaṃ,||<br />
					ayaṃ vuccati vedan'ūpādāna-k-khandho.|| ||</p>

					<p class="f4">Yā kāci saññā||<br />
					atīt-ā-nāgata-pacc'uppannā,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					sāsavaṃ upādāniyaṃ||<br />
					ayaṃ vuccati saññ'ūpādāna-k-khandho.|| ||</p>

					<p class="f4">Ye keci saṇkhārā||<br />
					atīt-ā-nāgata-pacc'uppannā,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					sāsavaṃ upādāniyaṃ||<br />
					ayaṃ vuccati saṇkhār'ūpādāna-k-khandho.|| ||</p>

					<p class="f4"><a id="pg48"><span class="f2 g"><b>[48]</b></span></a> Yaṃ kiñci viññāṇaṃ||<br />
					atīt-ā-nāgata-pacc'uppannaṃ,||<br />
					ajjhattaṃ vā bhahiddhā vā,||<br />
					oḷārikaṃ vā sukhumaṃ vā,||<br />
					hīnaṃ vā paṇītaṃ vā,||<br />
					yaṃ dūre santike vā,||<br />
					sāsavaṃ upādāniyaṃ||<br />
					ayaṃ vuccati viññāṇ'ūpādāna-k-khandho.|| ||</p>

					<p class="f4">Ime vuccanti bhikkhave,||<br />
					pañc'upādāna-k-khandhā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>