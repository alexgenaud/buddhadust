<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 48. The Buddha defines what he calls the stockpiles (khandha) and what he calls the fueled stockpiles (upadana-k-khandha)." />
<title>SN 3 22.48: Khandha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					5. Attadīpa Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p48">Sutta 48</a></h4>

					<h1 class="ctr mozp">Khandha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.048.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.048.than.ati.htm#p1">than</a>][<a href="../../../../dhamma-vinaya/bd/sn/03_kv/sn03.22.048.olds.bd.htm#p1">olds</a>][<a href="../../../../dhamma-vinaya/wp/sn/03_kv/sn03.22.048.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Pañca ca bhikkhave, khandhe desissāmi,||<br />
					pañc'upādāna-k-khandhe ca.|| ||</p>

					<p class="f4">Taɱ suṇātha sādhukaɱ manasi karotha bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ:|| ||</p>

					<p class="f4">Bhagavā etad avoca.|| ||</p>

					<p class="f4">"Katame ca bhikkhave, pañca-k-khandhā?|| ||</p>

					<p class="f4">Yaɱ kiñci bhikkhave, rūpaɱ||<br />
					atīt-ā-nāgata-paccuppannaɱ||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					ayaɱ vuccati rūpa-kkhandho.|| ||</p>

					<p class="f4">Yā kāci vedanā||<br />
					atītānāgatapaccuppannā,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					ayaɱ vuccati vedana-kkhandho.|| ||</p>

					<p class="f4">Yā kāci saññā||<br />
					atītānāgatapaccuppannā,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					ayaɱ vuccati saññā-kkhandho.|| ||</p>

					<p class="f4">Ye keci saɱkhārā||<br />
					atītānāgatapaccuppannā,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					ayaɱ vuccati sankhāra-kkhandho.|| ||</p>

					<p class="f4">Yaɱ kiñci viññāṇaɱ||<br />
					atīt-ā-nāgata-paccuppannaɱ,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					ayaɱ vuccati viññāṇa-kkhandho.|| ||</p>

					<p class="f4">Ime vuccanti bhikkhave,||<br />
					pañca-k-khandhā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Katame ca bhikkhave, pañc'upādāna-kkhandhā?|| ||</p>

					<p class="f4">Yaɱ kiñci bhikkhave, rūpaɱ||<br />
					atīt-ā-nāgata-paccuppannaɱ||<br />
					ajjhattaɱ vā bahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sāsavaɱ upādānīyaɱ,||<br />
					ayaɱ vuccati rūp'ūpādāna-kkhandho.|| ||</p>

					<p class="f4">Yā kāci vedanā||<br />
					atītānāgatapaccuppannā,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sāsavaɱ upādāniyaɱ,||<br />
					ayaɱ vuccati vedan'ūpādāna-k-khandho.|| ||</p>

					<p class="f4">Yā kāci saññā||<br />
					atītānāgatapaccuppannā,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sāsavaɱ upādāniyaɱ||<br />
					ayaɱ vuccati saññ'ūpādāna-k-khandho.|| ||</p>

					<p class="f4">Ye keci saɱkhārā||<br />
					atītānāgatapaccuppannā,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sāsavaɱ upādāniyaɱ||<br />
					ayaɱ vuccati sankhār'ūpādāna-kkhandho.|| ||</p>

					<p class="f4"><a id="pg48"><span class="f2 g"><b>[48]</b></span></a> Yaɱ kiñci viññāṇaɱ||<br />
					atīt-ā-nāgata-paccuppannaɱ,||<br />
					ajjhattaɱ vā bhahiddhā vā,||<br />
					oḷārikaɱ vā sukhumaɱ vā,||<br />
					hīnaɱ vā paṇītaɱ vā,||<br />
					yaɱ dūre santike vā,||<br />
					sāsavaɱ upādāniyaɱ||<br />
					ayaɱ vuccati viññāṇ'ūpādāna-kkhandho.|| ||</p>

					<p class="f4">Ime vuccanti bhikkhave,||<br />
					pañc'upādāna-kkhandhā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>