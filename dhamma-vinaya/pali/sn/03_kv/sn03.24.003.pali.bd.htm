<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.24.3. The Buddha states that the view that that which is the self and that which is the world for one will become stable in the hereafter arises from not understanding the impermanent and painful nature of shape, sense-experience, perception, own-making, and consciousness and the seen, heard, sensed, cognized, acquired, investigated, or turned over in mind." />
<title>SN 3.24.3: So Attā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					24. Diṭṭhi Saɱyutta<br />
					1. Sot'āpatti Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_24_ditthisamyutta.htm#p3">Sutta 3</a></h4>

					<h1>So Attā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg204"><span class="f2 g"><b>[204]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.24.003.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Kismiɱ nu kho bhikkhave, sati||<br />
					kiɱ upādāya||<br />
					kiɱ abhinivissa||<br />
					evaɱ diṭṭhi uppajjati:|| ||</p>

					<p class="f4">'So attā||<br />
					so loko||<br />
					so pecca bhavissāmi,||<br />
					nicco,||<br />
					dhuvo,||<br />
					sassato,||<br />
					avi-pariṇāma-dhammo'" ti?|| ||</p>

					<p class="f4">"Bhagavaɱ-mulakā no bhante, dhammā.|| ||</p>

					<p class="f4">Bhagavaɱ-nettikā Bhagavam-paṭisaraṇā.|| ||</p>

					<p class="f4">Sādhu vata bhaṇte,||<br />
					Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhu dhāressan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Rūpe kho bhikkhave, sati||<br />
					rūpaɱ upādāya||<br />
					rūpaɱ abhinivissa||<br />
					evem diṭṭhi uppajjati:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti.|| ||</p>

					<p class="f4">Vedanāya sati||<br />
					vedanaɱ upādāya||<br />
					vedanā abhinivissa||<br />
					evem diṭṭhi uppajjati:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti.|| ||</p>

					<p class="f4">Saññāya sati||<br />
					saññaɱ upādāya||<br />
					saññā abhinivissa||<br />
					evem diṭṭhi uppajjati:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti.|| ||</p>

					<p class="f4">Saṅkhāresu sati||<br />
					saṅkhāre upādāya||<br />
					saṅkhāre abhinivissa||<br />
					evem diṭṭhi uppajjati:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti.|| ||</p>

					<p class="f4">Viññāṇe sati||<br />
					viññāṇaɱ upādāya||<br />
					viññāṇaɱ abhinivissa||<br />
					evem diṭṭhi uppajjati:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taɱ kiɱ maññasi bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saṅkhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ diṭṭhaɱ,||<br />
					sutaɱ,||<br />
					mutaɱ,||<br />
					viññātaɱ,||<br />
					pattaɱ,||<br />
					pariyesitaɱ,||<br />
					anuvicaritaɱ manasā||<br />
					tam pi niccaɱ vā aniccaɱ vāti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ,||<br />
					api nu taɱ anupādāya evaɱ diṭṭhi uppajjeyya:|| ||</p>

							<p class="f4 in2">'So attā||<br />
							so loko||<br />
							so pecca bhavissāmi,||<br />
							nicco,||<br />
							dhuvo,||<br />
							sassato,||<br />
							avi-pariṇāma-dhammo' ti" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yato kho bhikkhave, ariya-sāvakassa imesu chasu ṭhānesu kaṅkhā pahīnā hoti,||<br />
					dukkhe pissa kaṅkhā pahīnā hoti,||<br />
					dukkha-samudaye pissa kaṅkhā pahīnā hoti,||<br />
					dukkha-nirodhe pissa kaṅkhā pahīnā hoti,||<br />
					dukkha-nirodha-gāminiyā-paṭipadāya pissa kaṅkhā pahīnā hoti.|| ||</p>

					<p class="f4">Ayaɱ vuccati bhikkhave, ariya-sāvako||<br />
					Sot'āpanno||<br />
					avinipāta-dhammo||<br />
					niyato||<br />
					sambodhi-parāyano" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>