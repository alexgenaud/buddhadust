<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.87. The Buddha visits the Ven. Vakkali, who is sick." />
<title>SN 3 22 87: Vakkali Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					9. Thera Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p87">Sutta 87</a></h4>

					<h1>Vakkali Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg119"><span class="f2 g"><b>[119]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.087.wood.pts.htm#p1">pts</a>][<a href="../../../../dhamma-vinaya/bps/sn/03_kv/sn03.22.087.wlsh.bps.htm#p1">wlsh</a>][<a href="../../../../dhamma-vinaya/wp/sn/03_kv/sn03.22.087.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4"><span class="f3">[<a id="p2">2</a>]</span> Tena kho pana samayen'āyasmā Vakkali Kumbhakāranivesane viharati ābādhiko dukkhito bāḷha-gilāno.|| ||</p>

					<p class="f4"><span class="f3">[<a id="p3">3</a>]</span> Atha kho āyasmā Vakkali upaṭṭhāke āmantesi:|| ||</p>

					<p class="f4">"Etha tumhe āvuso,||<br />
					yena Bhagavā ten'upasaṇkamatha||<br />
					upasaṇkamitvā mama vacanena Bhagavato pāde sirasā vandatha:|| ||</p>

					<p class="f4">'Vakkali bhante bhikkhu ābādhiko dukkhito bāḷha-gilāno||<br />
					so Bhagavato pāde sirasā vandatī' ti.|| ||</p>

					<p class="f4">Evaṃ ca vadetha:</p>

					<p class="f4">'Sādhu kira bhante, Bhagavā yena Vakkali bhikkhu ten'upasaṇkamatu anukampaṃ upādāya'" ti.|| ||</p>

					<p class="f4"><span class="f3">[<a id="p4">4</a>]</span> "Evam āvuso" ti kho te bhikkhū āyasmato Vakkalissa paṭi-s-sutvā yena Bhagavā ten'upasaṇkamiṃsu.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4"><span class="f3">[<a id="p5">5</a>]</span> Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Vakkali bhante, bhikkhu ābādhiko dukkhito bāḷha-gilāno||<br />
					so Bhagavato pāde sirasā vandati||<br />
					evaṇ ca pana vadeti:|| ||</p>

					<p class="f4">'Sādhu kira bhante, Bhagavā yena Vakkali bhikkhu ten'upasaṇkamatu anukampaṃ upādāyā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4"><span class="f3">[<a id="p6">6</a>]</span> Atha kho Bhagavā nivāsetvā patta-cīvaram ādāya yen'āyasmā Vakkali ten'upasaṇkami.|| ||</p>

					<p class="f4"><a id="pg120"><span class="f2 g"><b>[120]</b></span></a> <span class="f3">[<a id="p7">7</a>]</span> Addasā kho āyasmā Vakkali Bhagavantaṃ durato āga-c-chantaṃ||<br />
					disvāna mañcake samadhosi.|| ||</p>

					<p class="f4"><span class="f3">[<a id="p8">8</a>]</span> Atha kho Bhagavā āyasmantaṃ Vakkaliṃ etad avoca:|| ||</p>

					<p class="f4">"Alaṃ Vakkali mā tvaṃ mañcake samadhosi||<br />
					santimāni āsanāni paññattāni,||<br />
					tatth-ā-haṃ nisīdissāmī" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4"><span class="f3">[<a id="p9">9</a>]</span> Nisajja kho Bhagavā āyasmantaṃ Vakkaliṃ etad avoca:|| ||</p>

					<p class="f4">"Kacci te Vakkali, khamanīyaṃ?|| ||</p>

					<p class="f4">Kacci yāpanīyaṃ?|| ||</p>

					<p class="f4">Kacci dukkhā vedanā paṭi-k-kamanti||<br />
					no abhi-k-kamanti||<br />
					paṭikkamosānaṃ paññāyati||<br />
					no abhi-k-kamo" ti?|| ||</p>

					<p class="f4">"Na me bhante, khamanīyaṃ,||<br />
					na yāpanīyaṃ||<br />
					bāḷhā me dukkhā vedanā abhi-k-kamanti||<br />
					no paṭi-k-kamanti||<br />
					abhi-k-kam'osānaṃ paññāyati||<br />
					no paṭikkamo" ti.|| ||</p>

					<p class="f4"><span class="f3">[<a id="p10">10</a>]</span> "Kacci te Vakkali,||<br />
					na kiñci kukkuccaṃ||<br />
					na koci vippaṭisāro" ti?|| ||</p>

					<p class="f4">"Taggha me bhante, anappakaṃ kukkuccaṃ anappako vippaṭisāro" ti.|| ||</p>

					<p class="f4"><span class="f3">[<a id="p11">11</a>]</span> "Kacci pana taṃ Vakkali,||<br />
					attā sīlato na upavadatī" ti?|| ||</p>

					<p class="f4">"Na kho maṃ bhante,||<br />
					attā sīlato upavadatī" ti.|| ||</p>

					<p class="f4"><span class="f3">[<a id="p12">12</a>]</span> "No ce kira Vakkali,||<br />
					attā sīlato upavadati,||<br />
					atha kiñci te kukkuccaṃ ko ca vippaṭisāro" ti?|| ||</p>

					<p class="f4">"Cira-paṭikāhaṃ bhante, Bhagavantaṃ dassanāya upasaṇkamitukāmo||<br />
					n'atthi ca me kāyasmīṃ tāvatikā balamattā,||<br />
					yāyāhaṃ Bhagavantaṃ dassanāya upasaṇkameyyan" ti.|| ||</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/sn/03_kv/sn03.22.087.wood.pts.htm#p13">pts</a>][<a href="../../../../dhamma-vinaya/bps/sn/03_kv/sn03.22.087.wlsh.bps.htm#p13">bps</a>][<a href="../../../../dhamma-vinaya/wp/sn/03_kv/sn03.22.087.bodh.wp.htm#p13">bodh</a>]</span> "Alaṃ Vakkali kiṃ te iminā pūtikāyena diṭṭhena.|| ||</p>

					<p class="f4">Yo kho Vakkali, dhammaṃ passati so maṃ passati,||<br />
					yo maṃ passati so dhammaṃ passati.|| ||</p>

					<p class="f4">Dhammaṃ hi Vakkali, passanto maṃ passati||<br />
					maṃ passanto dhammaṃ passati.|| ||</p>

					<p class="f4"><span class="f3">[<a id="p14">14</a>]</span> Taṃ kiṃ maññasi Vakkali?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4"><a id="pg121"><span class="f2 g"><b>[121]</b></span></a> "Aniccaṃ bhante" ti.|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante" ti.|| ||</p>

					<p class="f4">"Yam panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso'ham asmi,||<br />
					eso me attā'" ti.|| ||</p>

					<p class="f4">"No h'etaṃ bhante" ti.|| ||</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaṃ bhante" ti.|| ||</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaṃ bhante" ti.|| ||</p>

					<p class="f4">"Saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaṃ bhante" ti.|| ||</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante" ti.|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallannu taṃ samanupassituṃ:|| ||</p>

					<p class="f4">'Etaṃ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaṃ bhante" ti.|| ||</p>

					<p class="f4">"Tasmātiha Vakkali, yaṃ kiñci rūpaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ rūpaṃ|| ||</p>

					<p class="f4">'N'etaṃ mama||<br />
					n'eso ham asmi||<br />
					na me so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci vedanā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ vedanaṃ:|| ||</p>

					<p class="f4">"N'etaṃ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci saññā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ saññaṃ:|| ||</p>

					<p class="f4">"N'etaṃ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Ye keci saṇkhārā atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ saṇkhāraṃ:|| ||</p>

					<p class="f4">"N'etaṃ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā||<br />
					sabbaṃ viññāṇaṃ:|| ||</p>

					<p class="f4">"N'etaṃ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Evaṃ passaṃ ariya-sāvako rūpasmim pi nibbindati nibbindaṃ virajjati,||<br />
					virāgā vimuccati,||<br />
					vimuttasmiṃ vimuttamiti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>

					<p class="f4"><span class="f3">[<a id="p17">17</a>]</span> Atha kho Bhagavā āysamantaṃ Vakkaliṃ iminā ovādena ovaditvā uṭṭhāy āsanā yena Gijjhakuṭo pabbato tena pakkāmi.|| ||</p>

					<p class="f4"><span class="f3">[<a id="p18">18</a>]</span> Atha kho āyasmā Vakkali acira-pakkantassa Bhagavato upaṭṭhāke āmantesi:|| ||</p>

					<p class="f4">"Etha maṃ āvuso mañcakaṃ āropetvā yena Isigilipassakā'asīlā ten'upasaṇkamatha||<br />
					kathaṃ hi nāma mādiso antaraghare kālaṃ kattabbaṃ maññeyyā" ti.|| ||</p>

					<p class="f4"><span class="f3">[<a id="p19">19</a>]</span> "Evam āvuso" ti kho te bhikkhū āyasmato Vakkalissa paṭi-s-sutvā āyasmantaṃ Vakkaliṃ mañcakaṃ āropetvā yena Isigilipassakālasilā ten'upasaṇkamiṃsu.|| ||</p>

					<p class="f4"><span class="f3">[<a id="p20">20</a>]</span> Atha kho Bhagavā tañ ca rattiṃ tañ ca divasāvasesaṃ Gijjhakuṭe pabbate vihāsi.|| ||</p>

					<p class="f4"><span class="f3">[<a id="p21">21</a>]</span> Atha kho dve devatāyo abhikkantāya rattiyā abhikkanta-vaṇṇā kevala-kappaṃ Gijjhakūṭaṃ obhāsetvā yena Bhagavā ten'upasaṇkamiṃsu.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4"><span class="f3">[<a id="p22">22</a>]</span> Eka-m-antaṃ ṭhitā kho ekā devatā Bhagavantaṃ etad avoca:|| ||</p>

					<p class="f4">"Vakkali bhante, bhikkhu vimokkhāya cetetī" ti.|| ||</p>

					<p class="f4"><span class="f3">[<a id="p23">23</a>]</span> Aparā devatā Bhagavantaṃ etad avoca:|| ||</p>

					<p class="f4">"So hi nūna bhante,||<br />
					suvimutto vimuccissatī" ti.|| ||</p>

					<p class="f4"><span class="f3">[<a id="p24">24</a>]</span> Idam avocuṃ tā devatāyo.|| ||</p>

					<p class="f4">Idaṃ vatvā Bhagavantaṃ abhivādetvā padakkhiṇaṃ katvā tatth'evantara-dhāyiṃsu.|| ||</p>

					<p class="f4"><span class="f3">[<a id="p25">25</a>]</span> Atha kho Bhagavā tassā rattiyā accayena bhikkhu āmantesi:|| ||</p>

					<p class="f4">"Etha tumhe bhikkhave, yena Vakkali bhikkhu ten'upasaṇkamatha,||<br />
					upasaṇkamitvā Vakkaliṃ bhikkhuṃ evaṃ vadetha:|| ||</p>

					<p class="f4">'Suṇāvuso Vakkali, Bhagavato vacanaṃ <a id="pg122"><span class="f2 g"><b>[122]</b></span></a> dvinnaṃ ca devatānaṃ,||<br />
					imaṃ āvuso rattiṃ dve devatāyo abhikkantāya ratniyā abhikkanta-vaṇṇā kevala-kappaṃ Gijjhakuṭaṃ obhāsetvā yena Bhagavā ten'upasaṇkamiṃsu.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho āvuso ekā devatā Bhagavantaṃ etad avoca:|| ||</p>

					<p class="f4">'Vakkali bhante, bhikkhu vimokkhāya cetetī' ti.|| ||</p>

					<p class="f4">Aparā devatā Bhagavantaṃ etad avoca:|| ||</p>

					<p class="f4">'So hi nūna bhante vimutto vimuccissatī' ti.|| ||</p>

					<p class="f4">Bhagavā ca taṃ āvuso Vakkali, evam āha.|| ||</p>

					<p class="f4">'Mā bhāyi Vakkali,||<br />
					mā bhāyi Vakkali,||<br />
					apāpakaṃ te maraṇaṃ bhavissati apāpikā kāla-kiriyā'" ti.|| ||</p>

					<p class="f4"><span class="f3">[<a id="p26">26</a>]</span> "Evaṃ bhante" ti kho te bhikkhu Bhagavato paṭi-s-sutvā yenāyasamā Vakkali ten'upasaṇkamiṃsu.|| ||</p>

					<p class="f4">Upasaṃkamitvā āyasmantaṃ Vakkaliṃ etad avocuṃ:|| ||</p>

					<p class="f4">"Suṇāvuso Vakkali, Bhagavato vacanaṃ dvinnañ ca devatānan" ti.|| ||</p>

					<p class="f4"><span class="f3">[<a id="p27">27</a>]</span> Atha tho āyasmā Vakkali upaṭṭhāke āmantesi:|| ||</p>

					<p class="f4">"Etha maṃ āvuso, mañcakā oropetha,||<br />
					kathaṃ hi nāma mādiso ucce āsane nisīditvā tassa Bhagavato sāsanaṃ sotabbaṃ maññeyyā" ti.|| ||</p>

					<p class="f4"><span class="f3">[<a id="p28">28</a>]</span> "Evam āvuso" ti kho te bhikkhū āyasmato Vakkalissa paṭi-s-sutvā āyasmantaṃ Vakkaliṃ mañcakā oropesuṃ.|| ||</p>

					<p class="f4"><span class="f3">[<a id="p29">29</a>]</span> "Imaṃ āvuso rattiṃ dve devatāyo abhikkantāya rattiyā abhikkanta-vaṇṇā kevala-kappaṃ Gijjhakuṭaṃ obhāsetvā yena Bhagavā ten'upasaṇkamiṃsu,|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhītā kho āvuso ekā devatā Bhagavantaṃ etad avoca:|| ||</p>

					<p class="f4">'Vakkali bhante, bhikkhu vimokkhāya cetetī' ti.|| ||</p>

					<p class="f4">Aparā devatā Bhagavantaṃ etad avoca:|| ||</p>

					<p class="f4">'So hi nūna bhante, suvimutto vimuccissatī" ti.|| ||</p>

					<p class="f4">Bhagavā va taṃ āvuso Vakkalī, evam āha:|| ||</p>

					<p class="f4">'Mā bhāsi Vakkali,||<br />
					mā bhāyi Vakkali,||<br />
					apāpakaṃ te maraṇaṃ bhavissati,||<br />
					apāpikā kāla-kiriyā'" ti.|| ||</p>

					<p class="f4"><span class="f3">[<a id="p30">30</a>]</span> "Tena h'āvuso mama vacanena Bhagavato pāde sirasā vandatha:|| ||</p>

					<p class="f4">'Vakkali bhante, bhikkhu ābādhiko dukkhito bāḷha-gilāno,||<br />
					so Bhagavato pāde sirasā vandati,||<br />
					evañ ca vadeti.|| ||</p>

					<p class="f4">'Rūpaṃ aniccaṃ tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ||<br />
					taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.|| ||</p>

					<p class="f4"><a id="pg123"><span class="f2 g"><b>[123]</b></span></a> 'Vedanā aniccā tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.|| ||</p>

					<p class="f4">Saññā aniccā tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.'|| ||</p>

					<p class="f4">Saṇkhārā aniccā tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.'|| ||</p>

					<p class="f4">Viññāṇaṃ aniccaṃ tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.</p>

					<p class="f4">Yad aniccaṃ dukkhaṃ vipariṇāma-dhammaṃ, n'atthi me tattha chando vā rāgo vā pemaṃ vā' ti na vicikicchāmī" ti.|| ||</p>

					<p class="f4">"Evam āvuso" ti kho te bhikkhu āyasmato Vakkalissa paṭi-s-sutvā pakkamiṃsu.|| ||</p>

					<p class="f4">Atha kho āysamā Vakkali acira-pakkantesu tesu bhikkhusu satthaṃ aharesi.|| ||</p>

					<p class="f4">Atha kho te bhikkhu yena Bhagavā ten'upasaṇkamiṃsu,||<br />
					upasaṇkamitvā Bhagavantaṃ abhivādetvā||<br />
					eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Vakkali bhante, bhikkhu ābādhiko dukkhito bāḷha-gilāno.|| ||</p>

					<p class="f4">So Bhagavato pāde sirasā vandati, evañ ca vadeti:|| ||</p>

					<p class="f4">'Rūpaṃ aniccaṃ tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.|| ||</p>

					<p class="f4">Vedanā aniccā tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.|| ||</p>

					<p class="f4">Saññā aniccā tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.</p>

					<p class="f4">Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.'|| ||</p>

					<p class="f4">Saṇkhārā aniccā tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.</p>

					<p class="f4">'Yad aniccaṃ dukkhaṃ vipariṇāma-dhammaṃ n'atthi me tattha chando vā rāgo vā pemaṃ vā' ti na vicikicchāmi.'|| ||</p>

					<p class="f4">Viññāṇaṃ aniccaṃ tāhaṃ bhante,||<br />
					na kaṇkhāmi.|| ||</p>

					<p class="f4">'Yad aniccaṃ taṃ dukkhan' ti na vicikicchāmi.|| ||</p>

					<p class="f4">'Yad aniccaṃ dukkhaṃ vipariṇāma-dhammaṃ, n'atthi me tattha chando vā rāgo vā pemaṃ vā' ti na vicikicchāmī" ti.|| ||</p>

					<p class="f4"><span class="f3">[<a id="p34">34</a>]</span> Atha kho Bhagavā bhikkhu āmantesi.|| ||</p>

					<p class="f4">"Āyāma bhikkhave, yena Isigilipassakālasilā ten'upasaṇkamissāma,||<br />
					yattha Vakkalinā kula-puttena satthaṃ āharitan" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4"><span class="f3">[<a id="p35">35</a>]</span> Atha kho Bhagavā sambahulehi bhikkhuhi saddhiṃ yena Isigilipassakālasilā ten'upasaṇkami.|| ||</p>

					<p class="f4"><span class="f3">[<a id="p36">36</a>]</span> Addasā kho Bhagavā āyasmantaṃ Vakkaliṃ durato va mañcake vivattakkhāndhaṃ-semānaṃ.|| ||</p>

					<p class="f4"><a id="pg124"><span class="f2 g"><b>[124]</b></span></a> <span class="f3">[<a id="p37">37</a>]</span> Tena kho pana samayena dhumāyitattaṃ timirāyitattaṃ||<br />
					gacchateva purimaṃ disaṃ,||<br />
					gacchati pacchimaṃ disaṃ,||<br />
					gacchati uttaraṃ disaṃ,||<br />
					gacchati dakkhiṇaṃ disaṃ,||<br />
					gacchati uddhaṃ,||<br />
					gacchati adho,||<br />
					gacchati anudisaṃ.|| ||</p>

					<p class="f4"><span class="f3">[<a id="p38">38</a>]</span> Atha kho Bhagavā bhikkhū āmantesi:|| ||</p>

					<p class="f4">"Passatha no tumhe bhikkhave,||<br />
					etaṃ dhumāyitattaṃ timirāyitattaṃ||<br />
					gacchateva purimaṃ disaṃ,||<br />
					gacchati pacchimaṃ disaṃ,||<br />
					gacchati uttaraṃ disaṃ,||<br />
					gacchati dakkhiṇaṃ disaṃ,||<br />
					gacchati uddhaṃ,||<br />
					gacchati adho,||<br />
					gacchati anudisanti?|| ||</p>

					<p class="f4">"Evaṃ bhante" ti.|| ||</p>

					<p class="f4"><span class="f3">[<a id="p39">39</a>]</span> "Eso kho bhikkhave, Māro pāpimā||<br />
					Vakkalissa kula-puttassa viññāṇaṃ samanvesati.|| ||</p>

					<p class="f4">'Kattha Vakkalissa kula-puttassa viññāṇaṃ pati-ṭ-ṭhitan' ti.|| ||</p>

					<p class="f4"><span class="f3">[<a id="p40">40</a>]</span> Appatiṭṭhatena ca bhikkhave,||<br />
					viññāṇena Vakkali kula-putto parinibbuto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>