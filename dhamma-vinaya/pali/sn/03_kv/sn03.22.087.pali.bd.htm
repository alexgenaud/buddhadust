<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.87. The Buddha visits the Ven. Vakkali, who is sick." />
<title>SN 3 22 87: Vakkali Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					9. Thera Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p87">Sutta 87</a></h4>

					<h1>Vakkali Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg119"><span class="f2 g"><b>[119]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.087.wood.pts.htm#p1">pts</a>][<a href="../../../../dhamma-vinaya/bps/sn/03_kv/sn03.22.087.wlsh.bps.htm#p1">wlsh</a>][<a href="../../../../dhamma-vinaya/wp/sn/03_kv/sn03.22.087.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4"><span class="f3">[<a id="p2">2</a>]</span> Tena kho pana samayen'āyasmā Vakkali Kumbhakāranivesane viharati ābādhiko dukkhito bāḷha-gilāno.|| ||</p>

					<p class="f4"><span class="f3">[<a id="p3">3</a>]</span> Atha kho āyasmā Vakkali upaṭṭhāke āmantesi:|| ||</p>

					<p class="f4">"Etha tumhe āvuso,||<br />
					yena Bhagavā ten'upasankamatha||<br />
					upasankamitvā mama vacanena Bhagavato pāde sirasā vandatha:|| ||</p>

					<p class="f4">'Vakkali bhante bhikkhu ābādhiko dukkhito bāḷha-gilāno||<br />
					so Bhagavato pāde sirasā vandatī' ti.|| ||</p>

					<p class="f4">Evaɱ ca vadetha:</p>

					<p class="f4">'Sādhu kira bhante, Bhagavā yena Vakkali bhikkhu ten'upasankamatu anukampaɱ upādāya'" ti.|| ||</p>

					<p class="f4"><span class="f3">[<a id="p4">4</a>]</span> "Evam āvuso" ti kho te bhikkhū āyasmato Vakkalissa paṭissutvā yena Bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4"><span class="f3">[<a id="p5">5</a>]</span> Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Vakkali bhante, bhikkhu ābādhiko dukkhito bāḷha-gilāno||<br />
					so Bhagavato pāde sirasā vandati||<br />
					evaŋ ca pana vadeti:|| ||</p>

					<p class="f4">'Sādhu kira bhante, Bhagavā yena Vakkali bhikkhu ten'upasankamatu anukampaɱ upādāyā' ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4"><span class="f3">[<a id="p6">6</a>]</span> Atha kho Bhagavā nivāsetvā patta-cīvaram ādāya yen'āyasmā Vakkali ten'upasankami.|| ||</p>

					<p class="f4"><a id="pg120"><span class="f2 g"><b>[120]</b></span></a> <span class="f3">[<a id="p7">7</a>]</span> Addasā kho āyasmā Vakkali Bhagavantaɱ durato āga-c-chantaɱ||<br />
					disvāna mañcake samadhosi.|| ||</p>

					<p class="f4"><span class="f3">[<a id="p8">8</a>]</span> Atha kho Bhagavā āyasmantaɱ Vakkaliɱ etad avoca:|| ||</p>

					<p class="f4">"Alaɱ Vakkali mā tvaɱ mañcake samadhosi||<br />
					santimāni āsanāni paññattāni,||<br />
					tatth-ā-haɱ nisīdissāmī" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4"><span class="f3">[<a id="p9">9</a>]</span> Nisajja kho Bhagavā āyasmantaɱ Vakkaliɱ etad avoca:|| ||</p>

					<p class="f4">"Kacci te Vakkali, khamanīyaɱ?|| ||</p>

					<p class="f4">Kacci yāpanīyaɱ?|| ||</p>

					<p class="f4">Kacci dukkhā vedanā paṭi-k-kamanti||<br />
					no abhi-k-kamanti||<br />
					paṭikkamosānaɱ paññāyati||<br />
					no abhi-k-kamo" ti?|| ||</p>

					<p class="f4">"Na me bhante, khamanīyaɱ,||<br />
					na yāpanīyaɱ||<br />
					bāḷhā me dukkhā vedanā abhi-k-kamanti||<br />
					no paṭi-k-kamanti||<br />
					abhi-k-kam'osānaɱ paññāyati||<br />
					no paṭikkamo" ti.|| ||</p>

					<p class="f4"><span class="f3">[<a id="p10">10</a>]</span> "Kacci te Vakkali,||<br />
					na kiñci kukkuccaɱ||<br />
					na koci vippaṭisāro" ti?|| ||</p>

					<p class="f4">"Taggha me bhante, anappakaɱ kukkuccaɱ anappako vippaṭisāro" ti.|| ||</p>

					<p class="f4"><span class="f3">[<a id="p11">11</a>]</span> "Kacci pana taɱ Vakkali,||<br />
					attā sīlato na upavadatī" ti?|| ||</p>

					<p class="f4">"Na kho maɱ bhante,||<br />
					attā sīlato upavadatī" ti.|| ||</p>

					<p class="f4"><span class="f3">[<a id="p12">12</a>]</span> "No ce kira Vakkali,||<br />
					attā sīlato upavadati,||<br />
					atha kiñci te kukkuccaɱ ko ca vippaṭisāro" ti?|| ||</p>

					<p class="f4">"Cira-paṭikāhaɱ bhante, Bhagavantaɱ dassanāya upasankamitukāmo||<br />
					n'atthi ca me kāyasmīɱ tāvatikā balamattā,||<br />
					yāyāhaɱ Bhagavantaɱ dassanāya upasankameyyan" ti.|| ||</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/sn/03_kv/sn03.22.087.wood.pts.htm#p13">pts</a>][<a href="../../../../dhamma-vinaya/bps/sn/03_kv/sn03.22.087.wlsh.bps.htm#p13">bps</a>][<a href="../../../../dhamma-vinaya/wp/sn/03_kv/sn03.22.087.bodh.wp.htm#p13">bodh</a>]</span> "Alaɱ Vakkali kiɱ te iminā pūtikāyena diṭṭhena.|| ||</p>

					<p class="f4">Yo kho Vakkali, dhammaɱ passati so maɱ passati,||<br />
					yo maɱ passati so dhammaɱ passati.|| ||</p>

					<p class="f4">Dhammaɱ hi Vakkali, passanto maɱ passati||<br />
					maɱ passanto dhammaɱ passati.|| ||</p>

					<p class="f4"><span class="f3">[<a id="p14">14</a>]</span> Taɱ kiɱ maññasi Vakkali?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4"><a id="pg121"><span class="f2 g"><b>[121]</b></span></a> "Aniccaɱ bhante" ti.|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante" ti.|| ||</p>

					<p class="f4">"Yam pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama||<br />
					eso'ham asmi,||<br />
					eso me attā'" ti.|| ||</p>

					<p class="f4">"No h'etaɱ bhante" ti.|| ||</p>

					<p class="f4">"Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante" ti.|| ||</p>

					<p class="f4">"Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante" ti.|| ||</p>

					<p class="f4">"Sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante" ti.|| ||</p>

					<p class="f4">"Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante" ti.|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ:|| ||</p>

					<p class="f4">'Etaɱ mama||<br />
					eso'ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante" ti.|| ||</p>

					<p class="f4">"Tasmā ti ha Vakkali, yaɱ kiñci rūpaɱ atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ rūpaɱ|| ||</p>

					<p class="f4">'N'etaɱ mama||<br />
					n'eso ham asmi||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci vedanā atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ vedanaɱ:|| ||</p>

					<p class="f4">"N'etaɱ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saññā atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ saññaɱ:|| ||</p>

					<p class="f4">"N'etaɱ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Ye keci sankhārā atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ sankhāraɱ:|| ||</p>

					<p class="f4">"N'etaɱ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yaɱ kiñci viññāṇaɱ atīt-ā-nāgata-pacc'uppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā||<br />
					sabbaɱ viññāṇaɱ:|| ||</p>

					<p class="f4">"N'etaɱ mama||<br />
					n'eso ham asmi||<br />
					na me so attā" ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Evaɱ passaɱ ariya-sāvako rūpasmim pi nibbindati nibbindaɱ virajjati,||<br />
					virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>

					<p class="f4"><span class="f3">[<a id="p17">17</a>]</span> Atha kho Bhagavā āysamantaɱ Vakkaliɱ iminā ovādena ovaditvā uṭṭhāy āsanā yena Gijjhakuṭo pabbato tena pakkāmi.|| ||</p>

					<p class="f4"><span class="f3">[<a id="p18">18</a>]</span> Atha kho āyasmā Vakkali acira-pakkantassa Bhagavato upaṭṭhāke āmantesi:|| ||</p>

					<p class="f4">"Etha maɱ āvuso mañcakaɱ āropetvā yena Isigilipassakā'asīlā ten'upasankamatha||<br />
					kathaɱ hi nāma mādiso antaraghare kālaɱ kattabbaɱ maññeyyā" ti.|| ||</p>

					<p class="f4"><span class="f3">[<a id="p19">19</a>]</span> "Evam āvuso" ti kho te bhikkhū āyasmato Vakkalissa paṭissutvā āyasmantaɱ Vakkaliɱ mañcakaɱ āropetvā yena Isigilipassakālasilā ten'upasankamiɱsu.|| ||</p>

					<p class="f4"><span class="f3">[<a id="p20">20</a>]</span> Atha kho Bhagavā tañ ca rattiɱ tañ ca divasāvasesaɱ Gijjhakuṭe pabbate vihāsi.|| ||</p>

					<p class="f4"><span class="f3">[<a id="p21">21</a>]</span> Atha kho dve devatāyo abhikkantāya rattiyā abhikkanta-vaṇṇā kevala-kappaɱ Gijjhakūṭaɱ obhāsetvā yena Bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4"><span class="f3">[<a id="p22">22</a>]</span> Eka-m-antaɱ ṭhitā kho ekā devatā Bhagavantaɱ etad avoca:|| ||</p>

					<p class="f4">"Vakkali bhante, bhikkhu vimokkhāya cetetī" ti.|| ||</p>

					<p class="f4"><span class="f3">[<a id="p23">23</a>]</span> Aparā devatā Bhagavantaɱ etad avoca:|| ||</p>

					<p class="f4">"So hi nūna bhante,||<br />
					suvimutto vimuccissatī" ti.|| ||</p>

					<p class="f4"><span class="f3">[<a id="p24">24</a>]</span> Idam avocuɱ tā devatāyo.|| ||</p>

					<p class="f4">Idaɱ vatvā Bhagavantaɱ abhivādetvā padakkhiṇaɱ katvā tatth'evantara-dhāyiɱsu.|| ||</p>

					<p class="f4"><span class="f3">[<a id="p25">25</a>]</span> Atha kho Bhagavā tassā rattiyā accayena bhikkhu āmantesi:|| ||</p>

					<p class="f4">"Etha tumhe bhikkhave, yena Vakkali bhikkhu ten'upasankamatha,||<br />
					upasankamitvā Vakkaliɱ bhikkhuɱ evaɱ vadetha:|| ||</p>

					<p class="f4">'Suṇāvuso Vakkali, Bhagavato vacanaɱ <a id="pg122"><span class="f2 g"><b>[122]</b></span></a> dvinnaɱ ca devatānaɱ,||<br />
					imaɱ āvuso rattiɱ dve devatāyo abhikkantāya ratniyā abhikkanta-vaṇṇā kevala-kappaɱ Gijjhakuṭaɱ obhāsetvā yena Bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho āvuso ekā devatā Bhagavantaɱ etad avoca:|| ||</p>

					<p class="f4">'Vakkali bhante, bhikkhu vimokkhāya cetetī' ti.|| ||</p>

					<p class="f4">Aparā devatā Bhagavantaɱ etad avoca:|| ||</p>

					<p class="f4">'So hi nūna bhante vimutto vimuccissatī' ti.|| ||</p>

					<p class="f4">Bhagavā ca taɱ āvuso Vakkali, evam āha.|| ||</p>

					<p class="f4">'Mā bhāyi Vakkali,||<br />
					mā bhāyi Vakkali,||<br />
					apāpakaɱ te maraṇaɱ bhavissati apāpikā kāla-kiriyā'" ti.|| ||</p>

					<p class="f4"><span class="f3">[<a id="p26">26</a>]</span> "Evaɱ bhante" ti kho te bhikkhu Bhagavato paṭissutvā yenāyasamā Vakkali ten'upasankamiɱsu.|| ||</p>

					<p class="f4">Upasaɱkamitvā āyasmantaɱ Vakkaliɱ etad avocuɱ:|| ||</p>

					<p class="f4">"Suṇāvuso Vakkali, Bhagavato vacanaɱ dvinnañ ca devatānan" ti.|| ||</p>

					<p class="f4"><span class="f3">[<a id="p27">27</a>]</span> Atha tho āyasmā Vakkali upaṭṭhāke āmantesi:|| ||</p>

					<p class="f4">"Etha maɱ āvuso, mañcakā oropetha,||<br />
					kathaɱ hi nāma mādiso ucce āsane nisīditvā tassa Bhagavato sāsanaɱ sotabbaɱ maññeyyā" ti.|| ||</p>

					<p class="f4"><span class="f3">[<a id="p28">28</a>]</span> "Evam āvuso" ti kho te bhikkhū āyasmato Vakkalissa paṭissutvā āyasmantaɱ Vakkaliɱ mañcakā oropesuɱ.|| ||</p>

					<p class="f4"><span class="f3">[<a id="p29">29</a>]</span> "Imaɱ āvuso rattiɱ dve devatāyo abhikkantāya rattiyā abhikkanta-vaṇṇā kevala-kappaɱ Gijjhakuṭaɱ obhāsetvā yena Bhagavā ten'upasankamiɱsu,|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhītā kho āvuso ekā devatā Bhagavantaɱ etad avoca:|| ||</p>

					<p class="f4">'Vakkali bhante, bhikkhu vimokkhāya cetetī' ti.|| ||</p>

					<p class="f4">Aparā devatā Bhagavantaɱ etad avoca:|| ||</p>

					<p class="f4">'So hi nūna bhante, suvimutto vimuccissatī" ti.|| ||</p>

					<p class="f4">Bhagavā va taɱ āvuso Vakkalī, evam āha:|| ||</p>

					<p class="f4">'Mā bhāsi Vakkali,||<br />
					mā bhāyi Vakkali,||<br />
					apāpakaɱ te maraṇaɱ bhavissati,||<br />
					apāpikā kāla-kiriyā'" ti.|| ||</p>

					<p class="f4"><span class="f3">[<a id="p30">30</a>]</span> "Tena hāvuso mama vacanena Bhagavato pāde sirasā vandatha:|| ||</p>

					<p class="f4">'Vakkali bhante, bhikkhu ābādhiko dukkhito bāḷha-gilāno,||<br />
					so Bhagavato pāde sirasā vandati,||<br />
					evañ ca vadeti.|| ||</p>

					<p class="f4">'Rūpaɱ aniccaɱ tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ||<br />
					taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.|| ||</p>

					<p class="f4"><a id="pg123"><span class="f2 g"><b>[123]</b></span></a> 'Vedanā aniccā tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.|| ||</p>

					<p class="f4">Saññā aniccā tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.'|| ||</p>

					<p class="f4">Sankhārā aniccā tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.'|| ||</p>

					<p class="f4">Viññāṇaɱ aniccaɱ tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.</p>

					<p class="f4">Yad aniccaɱ dukkhaɱ vipari-ṇāma-dhammaɱ, n'atthi me tattha chando vā rāgo vā pemaɱ vā' ti na vicikicchāmī" ti.|| ||</p>

					<p class="f4">"Evam āvuso" ti kho te bhikkhu āyasmato Vakkalissa paṭissutvā pakkamiɱsu.|| ||</p>

					<p class="f4">Atha kho āysamā Vakkali acira-pakkantesu tesu bhikkhusu satthaɱ aharesi.|| ||</p>

					<p class="f4">Atha kho te bhikkhu yena Bhagavā ten'upasankamiɱsu,||<br />
					upasankamitvā Bhagavantaɱ abhivādetvā||<br />
					eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Vakkali bhante, bhikkhu ābādhiko dukkhito bāḷha-gilāno.|| ||</p>

					<p class="f4">So Bhagavato pāde sirasā vandati, evañ ca vadeti:|| ||</p>

					<p class="f4">'Rūpaɱ aniccaɱ tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.|| ||</p>

					<p class="f4">Vedanā aniccā tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.|| ||</p>

					<p class="f4">Saññā aniccā tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.</p>

					<p class="f4">Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.'|| ||</p>

					<p class="f4">Sankhārā aniccā tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.</p>

					<p class="f4">'Yad aniccaɱ dukkhaɱ vipari-ṇāma-dhammaɱ n'atthi me tattha chando vā rāgo vā pemaɱ vā' ti na vicikicchāmi.'|| ||</p>

					<p class="f4">Viññāṇaɱ aniccaɱ tāhaɱ bhante,||<br />
					na kaŋkhāmi.|| ||</p>

					<p class="f4">'Yad aniccaɱ taɱ dukkhan' ti na vicikicchāmi.|| ||</p>

					<p class="f4">'Yad aniccaɱ dukkhaɱ vipari-ṇāma-dhammaɱ, n'atthi me tattha chando vā rāgo vā pemaɱ vā' ti na vicikicchāmī" ti.|| ||</p>

					<p class="f4"><span class="f3">[<a id="p34">34</a>]</span> Atha kho Bhagavā bhikkhu āmantesi.|| ||</p>

					<p class="f4">"Āyāma bhikkhave, yena Isigilipassakālasilā ten'upasankamissāma,||<br />
					yattha Vakkalinā kula-puttena satthaɱ āharitan" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4"><span class="f3">[<a id="p35">35</a>]</span> Atha kho Bhagavā sambahulehi bhikkhuhi saddhiɱ yena Isigilipassakālasilā ten'upasankami.|| ||</p>

					<p class="f4"><span class="f3">[<a id="p36">36</a>]</span> Addasā kho Bhagavā āyasmantaɱ Vakkaliɱ durato va mañcake vivattakkhāndhaɱ-semānaɱ.|| ||</p>

					<p class="f4"><a id="pg124"><span class="f2 g"><b>[124]</b></span></a> <span class="f3">[<a id="p37">37</a>]</span> Tena kho pana samayena dhumāyitattaɱ timirāyitattaɱ||<br />
					gacchateva purimaɱ disaɱ,||<br />
					gacchati pacchimaɱ disaɱ,||<br />
					gacchati uttaraɱ disaɱ,||<br />
					gacchati dakkhiṇaɱ disaɱ,||<br />
					gacchati uddhaɱ,||<br />
					gacchati adho,||<br />
					gacchati anudisaɱ.|| ||</p>

					<p class="f4"><span class="f3">[<a id="p38">38</a>]</span> Atha kho Bhagavā bhikkhū āmantesi:|| ||</p>

					<p class="f4">"Passatha no tumhe bhikkhave,||<br />
					etaɱ dhumāyitattaɱ timirāyitattaɱ||<br />
					gacchateva purimaɱ disaɱ,||<br />
					gacchati pacchimaɱ disaɱ,||<br />
					gacchati uttaraɱ disaɱ,||<br />
					gacchati dakkhiṇaɱ disaɱ,||<br />
					gacchati uddhaɱ,||<br />
					gacchati adho,||<br />
					gacchati anudisanti?|| ||</p>

					<p class="f4">"Evaɱ bhante" ti.|| ||</p>

					<p class="f4"><span class="f3">[<a id="p39">39</a>]</span> "Eso kho bhikkhave, Māro pāpimā||<br />
					Vakkalissa kula-puttassa viññāṇaɱ samanvesati.|| ||</p>

					<p class="f4">'Kattha Vakkalissa kula-puttassa viññāṇaɱ patiṭṭhitan' ti.|| ||</p>

					<p class="f4"><span class="f3">[<a id="p40">40</a>]</span> Appatiṭṭhatena ca bhikkhave,||<br />
					viññāṇena Vakkali kula-putto parinibbuto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>