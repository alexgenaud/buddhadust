<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.147a. The Buddha describes living the Dhamma of the Dhamma as living seeing pain in shape, sense-experience, perception own-making and sense-consciousness. So living he understands, understanding he is liberated." />
<title>SN 3 22 147a: Dukkhanupassana (aka Kulaputtena Dukkha) Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandhā Vagga:<br />
					22: Khandhāsaɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p147a">Sutta 147a</a></h4>

					<h1>Dukkhānupassanā (aka Kulaputtena Dukkhā) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.147a.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Saddhāpabba-jitassa bhikkhave,||<br />
					kula-puttassa ayam anudhammo hoti:|| ||</p>

					<p class="f4">Yaɱ rūpaɱ dukkh-ā-nupassī vihareyya|| ||</p>

					<p class="f4">Vedanāya dukkh-ā-nupassī vihareyya.|| ||</p>

					<p class="f4">Saññāya dukkh-ā-nupassī vihareyya.|| ||</p>

					<p class="f4">Saɱkhāresu dukkh-ā-nupassī vihareyya.|| ||</p>

					<p class="f4">Viññāṇe dukkh-ā-nupassī vihareyya.|| ||</p>

					<p class="f4">So rūpe dukkh-ā-nupassī viharanto,||<br />
					vedanāya dukkh-ā-nupassī viharanto,||<br />
					saññāya dukkh-ā-nupassī viharanto,||<br />
					saɱkhāresu dukkh-ā-nupassī viharanto,||<br />
					viññāṇe dukkh-ā-nupassī viharanto,||<br />
					rūpaɱ parijānāti||<br />
					vedanaɱ parijānāti||<br />
					saññaɱ parijānāti||<br />
					saɱkhāre parijanāti||<br />
					viññāṇaɱ parijanāti.|| ||</p>

					<p class="f4">So rūpaɱ parijānaɱ||<br />
					vedanaɱ parijānaɱ||<br />
					saññaɱ paripānaɱ,||<br />
					saɱkhāre parijānaɱ,||<br />
					viññāṇaɱ parijānaɱ,||<br />
					parimuccati rūpamhā||<br />
					parimuccati vedanāya||<br />
					parimuccati saññāya||<br />
					parimuccati saɱkhārehi||<br />
					parimuccati viññāṇamhā.|| ||</p>

					<p class="f4">Parimuccati jātiyā||<br />
					jarāya maraṇena||<br />
					sokehi paridevehi dukkhehi domanassehi upāyāsehi.|| ||</p>

					<p class="f4">Parimuccati dukkhasmā ti vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>