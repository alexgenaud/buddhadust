<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya III: Khandha Vagga, Samyutta 22: Khandha Samyutta, Sutta 27. The Buddha describes how he attained certainty as to his awakening by thoroughly understanding the enjoyment to be had from, the poverty of and the way to terminate body, sense-experience, perception, own-making and consciousness." />
<title>SN 3 22 027: Dutiya Assāda Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					3. Bhāra Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p27">Sutta 27</a></h4>

					<h1>Dutiya Assāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg29"><span class="f2 g"><b>[29]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.027.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.027.bodh.wp.htm">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Rūpass-ā-haɱ bhikkhave, assāda-pariyesanaɱ acariɱ,||<br />
					yo rūpassa assādo tad ajjhagamaɱ.|| ||</p>

					<p class="f4">Yāvatā rūpassa assādo paññāya me so su-diṭṭho.|| ||</p>

					<p class="f4">Rūpass-ā-haɱ bhikkhave, ādīnava-pariyesanaɱ acariɱ,||<br />
					yo rūpassa ādīnavo tad ajjhagamaɱ.|| ||</p>

					<p class="f4">Yāvatā rūpassa ādīnavo paññāya me so su-diṭṭho.|| ||</p>

					<p class="f4">Rūpass-ā-haɱ bhikkhave, nissaraṇa-pariyesanaɱ acariɱ||<br />
					yaɱ rūpassa nissaraṇaɱ tad ajjhagamaɱ.|| ||</p>

					<p class="f4">Yāvatā rūpassa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Vedanāy-ā-haɱ bhikkhave, assāda-pariyesanaɱ acariɱ,||<br />
					yo vedanassa assādo tad ajjhagamaɱ.|| ||</p>

					<p class="f4">Yāvatā vedanassa assādo paññāya me so su-diṭṭho.|| ||</p>

					<p class="f4">Vedanāy-ā-haɱ bhikkhave, ādinavapariyesanaɱ acariɱ,||<br />
					yo vedanassa ādīnavo tad ajjhagamaɱ.|| ||</p>

					<p class="f4">Yāvatā vedanassa ādīnavo paññāya me so su-diṭṭho.|| ||</p>

					<p class="f4">Vedanāy-ā-haɱ bhikkhave, nissaraṇa-pariyesanaɱ acariɱ||<br />
					yaɱ vedanassa nissaraṇaɱ tad ajjhagamaɱ.|| ||</p>

					<p class="f4">Yāvatā vedanassa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Saññāy-ā-haɱ bhikkhave, assāda-pariyesanaɱ acariɱ,||<br />
					yo saññassa assādo tad ajjhagamaɱ.|| ||</p>

					<p class="f4">Yāvatā saññassa assādo paññāya me so su-diṭṭho|| ||</p>

					<p class="f4">Saññāy-ā-haɱ bhikkhave ādinavapariyesanaɱ acariɱ,||<br />
					yo saññassa ādīnavo tad ajjhagamaɱ.|| ||</p>

					<p class="f4">Yāvatā saññassa ādīnavo paññāya me so su-diṭṭho.|| ||</p>

					<p class="f4">Saññāy-ā-haɱ bhikkhave, nissaraṇa-pariyesanaɱ acariɱ||<br />
					yaɱ saññassa nissaraṇaɱ tad ajjhagamaɱ.|| ||</p>

					<p class="f4">Yāvatā saññassa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Sankhārān-ā-haɱ bhikkhave, assāda-pariyesanaɱ acariɱ,||<br />
					yo sankhāresu assādo tad ajjhagamaɱ.|| ||</p>

					<p class="f4">Yāvatā sankhāresu assādo paññāya me so su-diṭṭho|| ||</p>

					<p class="f4">Sankhārān-ā-haɱ bhikkhave ādinavapariyesanaɱ acariɱ,||<br />
					yo sankhāresu ādīnavo tad ajjhagamaɱ.|| ||</p>

					<p class="f4">Yāvatā sankhāresu ādīnavo paññāya me so su-diṭṭho.|| ||</p>

					<p class="f4">Sankhārān-ā-haɱ bhikkhave, nissaraṇa-pariyesanaɱ acariɱ||<br />
					yaɱ sankhāresu nissaraṇaɱ tad ajjhagamaɱ.|| ||</p>

					<p class="f4">Yāvatā sankhāresu nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Viññāṇass-ā-haɱ bhikkhave, assāda-pariyesanaɱ acariɱ,||<br />
					yo viññāṇassa assādo tad ajjhagamaɱ.|| ||</p>

					<p class="f4">Yāvatā viññāṇassa assādo paññāya me so su-diṭṭho|| ||</p>

					<p class="f4">Viññāṇass-ā-haɱ bhikkhave ādinavapariyesanaɱ acariɱ,||<br />
					yo viññāṇassa ādīnavo tad ajjhagamaɱ.|| ||</p>

					<p class="f4">Yāvatā viññāṇassa ādīnavo paññāya me so su-diṭṭho.|| ||</p>

					<p class="f4">Viññāṇass-ā-haɱ bhikkhave, nissaraṇa-pariyesanaɱ acariɱ||<br />
					yaɱ viññāṇassa nissaraṇaɱ tad ajjhagamaɱ.|| ||</p>

					<p class="f4">Yāvatā viññāṇassa nissaraṇaɱ paññāya me taɱ su-diṭṭhaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yāva kīvañc'āhaɱ bhikkhave imesaɱ pañcannaɱ upādāna-k-khandhānaɱ||<br />
					evaɱ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaɱ na abbhaññāsiɱ,||<br />
					n'eva tāvāhaɱ bhikkhave,||<br />
					sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">Yato ca kho'haɱ bhikkhave imesaɱ pañcannaɱ upādāna-k-khandhānaɱ||<br />
					evaɱ assādañ ca||<br />
					assādato ādīnavañ ca||<br />
					ādinavato nissaraṇañ ca||<br />
					nissaraṇato yathā-bhūtaɱ abbhaññāsiɱ,||<br />
					ath'āhaɱ bhikkhave,||<br />
					sa-devake loke sa-Mārake sa-brahmake sa-s-samaṇa-brahmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">Ñāṇañ ca pana me dassanaɱ udapādi:|| ||</p>

					<p class="f4">'Akuppā me ceto-vimutti,||<br />
					ayam antimā jāti n'atthi-dāni puna-b-bhavo'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>