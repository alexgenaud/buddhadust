<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Khandha Vagga, Khandha Samyutta, Sutta 6. The Buddha instructs the bhikkhus to develop solitude for seeing the origin and ending of form, sense-experience, perception, own-making and consciousness." />
<title>SN 3 22 006: Patisallana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					1. Nakulapita Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p6">Sutta 6</a></h4>

					<h1>Paṭisallāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg15"><span class="f2 g"><b>[15]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.006.wood.pts.htm#p1">pts</a>][<a href="../../../../dhamma-vinaya/wp/sn/03_kv/sn03.22.006.bodh.wp.htm#p1">bodh</a>]</span> Paṭisallāne bhikkhave, yogamāpajjatha.|| ||</p>

					<p class="f4">Paṭisallīno bhikkhave, bhikkhu yathā-bhūtaɱ pajānāti.|| ||</p>

					<p class="f4">Kiñci yathā-bhūtaɱ pajānāti:||<br />
					rūpassa samudayañ ca atthagamañ ca,||<br />
					vedanāya samudayañ ca atthagamañ ca,||<br />
					saññāya samudayañ ca atthagamañ ca,||<br />
					saɱkhārānaɱ samudayañ ca atthagamañ ca,||<br />
					viññāṇassa samudayañ ca atthagamañ ca.|| ||</p>

					<p class="f4">Ko ca bhikkhave,||<br />
					rūpassa samudayo,||<br />
					ko vedanāya samudayo,||<br />
					ko saññāya samudayo,||<br />
					ko saɱkhārānaɱ samudayo,||<br />
					ko viññāṇassa samudayo.|| ||</p>

					<p class="f4">Idha, bhikkhave, bhikkhu abhinandati abhivadati ajjhosāya tiṭṭhati.|| ||</p>

					<p class="f4">Kiñca abhinandati
					Abhivadati ajjhosāya tiṭṭhati,||<br />
					rūpaɱ abhinandati abhivadati ajjhosāya tiṭṭhati,||<br />
					tassa rūpaɱ abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā rūpe nandi tadupādānaɱ.|| ||</p>

					<p class="f4">Tassupādāna-p-paccayā bhavo,||<br />
					bhava-paccayā jāti jāti-paccayā jarā-maraṇaɱ soka-parideva-dukkha-domanass'-upāyāsā sambhavanti.|| ||</p>

					<p class="f4">Evam etassa kevalassa
					Dukkha-k-khandhassa samudayo hoti.|| ||</p>

					<p class="f4">Vedanaɱ abhinandati abhivadati ajjhosāya tiṭṭhati,||<br />
					tassa vedanaɱ abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā vedanāya nandi tadupādānaɱ.|| ||</p>

					<p class="f4">Tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ
					Sokaparideva-dukkhadomanssupāyāsā sambhavanti.|| ||</p>

					<p class="f4">Evam etassakevalassa dukkha-k-khandhassa samudayo hoti.|| ||</p>

					<p class="f4">Saññaɱ abhinandati abhivadati ajjhosāya tiṭṭhati.|| ||</p>

					<p class="f4">Tassa saññaɱ abhinandato
					Abhivadato ajjhosāya tiṭṭhato uppajjati nandi.|| ||</p>

					<p class="f4">Yā saññāya nandi tadupādānaɱ,||<br />
					tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ soka-parideva-dukkha-domanass'-upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Saɱkhāre abhinandati abhivadati ajjhosāya tiṭṭhati tassa saɱkhāre abhinandato abhivadato ajjhosāya tiṭṭhato uppajjati nandi.|| ||</p>

					<p class="f4">Yā saɱkhāre nandi tadupādānaɱ.|| ||</p>

					<p class="f4">Tassupādāna-paccayā bhavo,||<br />
					bhava-paccayā jāti,||<br />
					jāti-paccayā
					Jarāmaraṇaɱ soka-parideva-dukkha-domanass'-upāyāsā
					Sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Viññāṇaɱ abhinandati abhivadati ajjhosāya tiṭṭhati.|| ||</p>

					<p class="f4">Tassa viññāṇaɱ abhinandato abhivadato ajjhosāya tiṭṭhato uppajjati nandi,||<br />
					yā viññāṇe nandi tadupādānaɱ.|| ||</p>

					<p class="f4">Tassupādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ soka-parideva-dukkha-domanass'-upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Ayaɱ bhikkhave,||<br />
					rūpassa samudayo,||<br />
					ayaɱ vedanāya samudayo,||<br />
					ayaɱ saññāya samudayo,||<br />
					ayaɱ saɱkhārānaɱ samudayo,||<br />
					ayaɱ viññāṇassa samudayo.|| ||</p>

					<p class="f4">Koca bhikkhave,||<br />
					rūpassa atthagamo,||<br />
					ko vedanāya atthagamo,||<br />
					ko saññāya atthagamo,||<br />
					ko saɱkhārānaɱ atthagamo,||<br />
					ko viññāṇassa atthagamo:|| ||</p>

					<p class="f4">Idha, bhikkhave,||<br />
					bhikkhu nābhinandati nābhivadati nājjhosāya tiṭṭhati.|| ||</p>

					<p class="f4">Kiñca nābhinandati nābhivadati nājjhosāya tiṭṭhati:||<br />
					rūpaɱ nābhinandati nābhivadati nājjhosāya tiṭṭhati,||<br />
					tassa rūpaɱ anabhinandato anabhivadato anajjhosāya tiṭṭhato yā rūpe nandi,||<br />
					sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ
					Sokaparideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Vedanaɱ nābhinandati nābhivadati nājjhosāya tiṭṭhati.|| ||</p>

					<p class="f4">Tassa vedanaɱ anabhinandato anabhivadato anajjhosāya tiṭṭhato yā vedanāya nandi sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ soka-parideva-dukkha-domanass'-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Saññaɱ nābhinandati nābhivadati nājjhosāya tiṭṭhati.|| ||</p>

					<p class="f4">Tassa saññaɱ anabhinandato anabhivadato anajjhosāya tiṭṭhato yā saññāya nandi,||<br />
					sā nirujjhati.|| ||</p>

					<p class="f4">Tassa nandinirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jātinirodhā jarā-maraṇaɱ soka-parideva-dukkha-domanass'-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Saɱkhāre nābhinandati nābhivadati nājjhosāya tiṭṭhati.|| ||</p>

					<p class="f4">Tassa saɱkhāre anabhinandato anabhivadato anajjhosāya tiṭṭhato yā saɱkhāresu nandi sā nirujjhati.|| ||</p>

					<p class="f4">Tassa nandinirodhā upādāna-nirodho,||<br />
					upādānirodhā bhava-nirodho.|| ||</p>

					<p class="f4">Bhava-nirodhā jāti-nirodho,||<br />
					jāti-nirodhā jarā-maraṇaɱ soka-parideva-dukkha-domanass'-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassanirodho hoti.|| ||</p>

					<p class="f4">Viññāṇaɱ nābhinandati nābhivadati nājjhosāya tiṭṭhati.|| ||</p>

					<p class="f4">Tassa viññāṇaɱ anabhinandato anabhivadato anajjhosāya tiṭṭhato yā viññāṇe nandi sā nirujjhati.|| ||</p>

					<p class="f4">Tassa nandinirodhā upādāna-nirodho.|| ||</p>

					<p class="f4">Upādānirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jātinirodhā jarā-maraṇaɱ soka-parideva-dukkha-domanass'-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ bhikkhave,||<br />
					rūpassa atthagamo,||<br />
					ayaɱ vedanāya atthagamo,||<br />
					ayaɱ saññāya atthagamo,||<br />
					ayaɱ saɱkhārānaɱ atthagamo,||<br />
					ayaɱ viññāṇassa atthagamo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>