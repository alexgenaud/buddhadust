<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.89. A dialogue between Venerable Khema and a group of elder bhikkhus concerning identification with the five fuel stockpiles (khandhas)." />
<title>SN 3 22 89: Khemaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					3. Khandha Vagga<br />
					22. Khandha Saṃyutta<br />
					9. Thera Vagga</i></h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p89">Sutta 89</a></h4>

					<h1>Khemaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg126"><span class="f2 g"><b>[126]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.089.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.089.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.089.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ sambahulā therā bhikkhū Kosambīyaṃ viharanti Ghositārāme.|| ||</p>

					<p class="f4">Tena kho pana samayen'āyasmā Khemako badarikārāme viharati ābādhiko dukkhito bāḷha-gilāno.|| ||</p>

					<p class="f4"><a id="pg127"><span class="f2 g"><b>[127]</b></span></a> Atha kho therā bhikkhū sāyaṇha-samayaṃ paṭisallāṇā vuṭṭhitā āyasmantaṃ Dāsakaṃ āmantesuṃ:|| ||</p>

					<p class="f4">"Ehi tvaṃ āvuso Dāsaka,||<br />
					yena Khemako bhikkhu ten'upasaṇkama.|| ||</p>

					<p class="f4">Upasaṃkamitvā Khemakaṃ bhikkhuṃ evaṃ vadehi:|| ||</p>

					<p class="f4">'Therā taṃ āvuso Khemaka, evam āhamsa:|| ||</p>

					<p class="f4">"Kacci te āvuso khamanīyaṃ?|| ||</p>

					<p class="f4">Kacci yāpanīyaṃ?|| ||</p>

					<p class="f4">Kacci dukkhā vedanā paṭi-k-kamanti no abhi-k-kamanti?|| ||</p>

					<p class="f4">Paṭikkamosānaṃ paññāyati no abhi-k-kamo"'" ti?|| ||</p>

					<p class="ctr c">&#9632;</p>

					<p class="f4">"Evam āvuso" ti kho āyasmā Dāsako therānaṃ bhikkhūnaṃ paṭi-s-sutvā.|| ||</p>

					<p class="f4">Yenāyasmā Khemako ten'upasaṇkami,||<br />
					upasaṇkamitvā āyasmantaṃ Khemakaṃ etad avoca:|| ||</p>

					<p class="f4">'Therā taṃ āvuso Khemaka, evam āhaṃsu:|| ||</p>

					<p class="f4">"Kacci te āvuso khamanīyaṃ?|| ||</p>

					<p class="f4">Kacci yāpanīyaṃ?|| ||</p>

					<p class="f4">Kacci dukkhā vedanā paṭi-k-kamanti no abhi-k-kamanti?|| ||</p>

					<p class="f4">Paṭikkamosānaṃ paññāyati no abhi-k-kamo"'" ti?|| ||</p>

					<p class="f4">"Na me āvuso khamanīyaṃ.|| ||</p>

					<p class="f4">Na yāpanīyaṃ.|| ||</p>

					<p class="f4">Bāḷhā me dukkhā vedanā abhi-k-kamaniti no paṭi-k-kamanti.|| ||</p>

					<p class="f4">Abhi-k-kam'osānaṃ paññāyati no paṭikkamo" ti.|| ||</p>

					<p class="ctr c">&#9632;</p>

					<p class="f4">Atha kho āyasmā Dāsako yena therā bhikkhu ten'upasaṇkami.|| ||</p>

					<p class="f4">Upasaṃkamitvā there bhikkhū etad avoca:|| ||</p>

					<p class="f4">"Khemako āvuso, bhikkhū evam āha:|| ||</p>

					<p class="f4">"Na me āvuso khamanīyaṃ.|| ||</p>

					<p class="f4">Na yāpanīyaṃ.|| ||</p>

					<p class="f4">Bāḷhā me dukkhā vedanā abhi-k-kamaniti no paṭi-k-kamanti.|| ||</p>

					<p class="f4">Abhi-k-kam'osānaṃ paññāyati no paṭikkamo" ti.|| ||</p>

					<p class="ctr c">&#9632;</p>

					<p class="f4">Ehi tvaṃ āvuso Dāsaka, yena Khemako bhikkhu ten'upasaṇkama.|| ||</p>

					<p class="f4">Upasaṃkamitvā Khemakaṃ bhikkhuṃ evaṃ vadehi:|| ||</p>

					<p class="f4">"Therā taṃ āvuso Khemaka, evam āhaṃsu:|| ||</p>

					<p class="f4">"Pañc'ime āvuso upādāna-k-khandhā vuttā Bhagavatā seyyath'īdaṃ:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho||<br />
					imesu āyasmā Khemako pañcasu upādāna-k-khandhesu||<br />
					kiñci attāṇaṃ vā||<br />
					attaniyaṃ vā samanupassatī" ti?|| ||</p>

					<p class="f4">"Evam āvuso" ti kho āyasmā Dāsako therānaṃ bhikkhūnaṃ paṭi-s-sutvā||<br />
					yen'āyasmā Khemako ten'upasaṇkami||<br />
					upasaṇkamitvā āyasmantaṃ Khemakaṃ etad avoca:|| ||</p>

					<p class="f4">"Therā taṃ āvuso Khemaka, evam āhaṃsu:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā seyyath'īdaṃ:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Imesu āyasmā Khemako pañcasu upādāna-k-khandhesu||<br />
					kiñci attāṇaṃ vā||<br />
					attaniyaṃ vā samanupassatī' ti?|| ||</p>

					<p class="f4"><a id="pg128"><span class="f2 g"><b>[128]</b></span></a> "Pañc'ime āvuso upādāna-k-khandhā vuttā Bhagavatā seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho||<br />
					imesu khv'āhaṃ āvuso pañcasu upādāna-k-khandhesu||<br />
					na kiñci attāṇaṃ vā||<br />
					attanīyaṃ vā samanupassāmī" ti.|| ||</p>

					<p class="f4">Atha kho āyasmā Dāsako yena therā bhikkhū ten'upasaṇkami.|| ||</p>

					<p class="f4">Upasaṃkamitvā there bhikkhū etad avoca:|| ||</p>

					<p class="f4">"Khemako āvuso bhikkhu evam āha:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā,||<br />
					seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho||<br />
					imesu khv'āhaṃ āvuso pañcasu upādāna-k-khandhesu na kiñci attāṇaṃ vā attanīyaṃ vā samanupassāmī' ti.|| ||</p>

					<p class="f4">Ehi tvaṃ āvuso Dāsaka,||<br />
					yena Khemako bhikkhu ten'upasaṇkama,||<br />
					upasaṇkamitvā Khemakaṃ bhikkhuṃ evaṃ vadehi:|| ||</p>

					<p class="f4">"Therā taṃ āvuso Khemaka, evam āhaṃsu:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā, seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">No ce kir'āyasmā Khemako imesu pañcasu upādāna-k-khandhesu kiñci attāṇaṃ vā attanīyaṃ||<br />
					vā samanupassati,||<br />
					tena'hāyasmā Khemako arahaṃ khīṇ'āsavo'" ti.|| ||</p>

					<p class="f4">Evam āvuso ti kho āyasmā Dāsako therānaṃ bhikkhūnaṃ paṭi-s-sutvā yen'āyasmā Khemako ten'upasaṇkami.|| ||</p>

					<p class="f4">Upasaṃkamitvā āysamantaṃ Khemakaṃ etad avoca:|| ||</p>

					<p class="f4">"Therā taṃ āvuso Khemaka, evam āhaṃsu:|| ||</p>

					<p class="f4">Pañc'ime āvuso upādāna-k-khandhā vuttā Bhagavatā, seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho||<br />
					no ce kir'āyasmā Khemako imesu pañcasu upādāna-k-khandhesu kiñci attāṇaṃ vā attanīyaṃ vā samanupassati.|| ||</p>

					<p class="f4">Tena hāyasmā Khemako arahaṃ khīṇ'āsavo" ti.|| ||</p>

					<p class="f4">"Pañc'ime āvuso upādāna-k-khandhā vuttā Bhagavatā seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Imesu khohaṃ āvuso pañcasu upādāna-k-khandhesu na kiñci attāṇaṃ vā attanīyaṃ vā samanupassāmi||<br />
					na c'amhi arahaṃ khīṇ'āsavo.|| ||</p>

					<p class="f4">Api ca me āvuso, pañcasu upādāna-k-khandhesu 'asmī' ti adhigataṃ||<br />
					'ayam ahamasmī' ti ca na samanupassāmī" ti.|| ||</p>

					<p class="f4"><a id="pg129"><span class="f2 g"><b>[129]</b></span></a> Atha kho āyasmā Dāsako yena therā bhikkhū ten'upasaṇkami.|| ||</p>

					<p class="f4">Upasaṃkamitvā there bhikkhū etad avoca:|| ||</p>

					<p class="f4">"Khemako āvuso, bhikkhu evam āhaṃ:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā, seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Imesu khv'āhaṃ āvuso pañcasu upādāna-k-khandhesu na kiñci attāṇaṃ vā attanīyaṃ vā samanupassāmi||<br />
					na c'amhi arahaṃ khīṇ'āsavo.|| ||</p>

					<p class="f4">Api ca me āvuso pañcasu upādāna-k-khandhesu "asamī" ti adhigataṃ,||<br />
					"ayam ahamasmī" ti ca na samanupassāmī'" ti.|| ||</p>

					<p class="ctr c">&#9632;</p>

					<p class="f4">"Ehi tvaṃ āvuso Dāsaka, yena Khemako bhikkhu ten'upasaṇkama,||<br />
					upasaṇkamitvā Khemakaṃ bhikkhuṃ evaṃ vadehi:|| ||</p>

					<p class="f4">'Therā taṃ āvuso Khemaka, evam āhaṃsu:|| ||</p>

					<p class="f4">"Yam etaṃ āvuso Khemaka, 'asmī' ti vadesi,||<br />
					kim etaṃ 'asmī' ti vadesi?|| ||</p>

					<p class="f4">Rūpaṃ 'asmī' ti vadesi||<br />
					aññatra rūpā 'asmī' ti vadesi?|| ||</p>

					<p class="f4">Vedanaṃ 'asmī' ti vadesi||<br />
					aññatra vedanāya 'asmī' ti vadesi?|| ||</p>

					<p class="f4">Saññaṃ 'asmī' ti vadesi||<br />
					aññatra saññāya 'asmī' ti vadesi?|| ||</p>

					<p class="f4">Saṇkhāre 'asmī' ti vadesi||<br />
					aññatra saṇkhārehi 'asmī' ti vadesi?|| ||</p>

					<p class="f4">Viññāṇaṃ 'asmī' ti vadesi||<br />
					aññatra viññāṇā 'asmī' ti vadesi?|| ||</p>

					<p class="f4">Yam etaṃ āvuso Khemaka, 'asmī' ti vadesi||<br />
					kim etaṃ 'asmī' ti vadesī' ti?|| ||</p>

					<p class="ctr c">&#9632;</p>

					<p class="f4">"Evam āvuso" ti kho āyasmā Dāsako, therānaṃ bhikkhūnaṃ paṭi-s-sutvā yen'āyasmā Khemako ten'upasaṇkami,||<br />
					upasaṇkamitvā āyasmantaṃ Khemakaṃ etad avoca:|| ||</p>

					<p class="f4">'Therā taṃ āvuso Khemaka, evam āhaṃsu:|| ||</p>

					<p class="f4">"Yam etaṃ āvuso Khemaka, 'asmī' ti vadesi,||<br />
					kim etaṃ 'asmī' ti vadesi?|| ||</p>

					<p class="f4">Rūpaṃ 'asmī' ti vadesi||<br />
					aññatra rūpā 'asmī' ti vadesi?|| ||</p>

					<p class="f4">Vedanaṃ 'asmī' ti vadesi||<br />
					aññatra vedanāya 'asmī' ti vadesi?|| ||</p>

					<p class="f4">Saññaṃ 'asmī' ti vadesi||<br />
					aññatra saññāya 'asmī' ti vadesi?|| ||</p>

					<p class="f4">Saṇkhāre 'asmī' ti vadesi||<br />
					aññatra saṇkhārehi 'asmī' ti vadesi?|| ||</p>

					<p class="f4">Viññāṇaṃ 'asmī' ti vadesi||<br />
					aññatra viññāṇā 'asmī' ti vadesi?|| ||</p>

					<p class="f4">Yam etaṃ āvuso Khemaka, 'asmī' ti vadesi||<br />
					kim etaṃ 'asmī' ti vadesī'" ti?|| ||</p>

					<p class="f4">"Alaṃ āvuso Dāsaka, kiṃ imāya sandhāvanikāya,||<br />
					āharāvuso daṇḍaṃ aham eva yena therā bhikkhū ten'upasaṇkamissāmī"  ti?|| ||</p>

					<p class="f4">Atha kho āyasmā Khemako, daṇḍam olubbha yena therā bhikkhū ten'upasaṇkami,||<br />
					upasaṇkamitvā therehi bhikkhūhi saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ visāretvā eka-m-antaṃ nisīdi.|| ||</p>

					<p class="f4"><a id="pg130"><span class="f2 g"><b>[130]</b></span></a> Eka-m-antaṃ nisinnaṃ kho āyasmantaṃ Khemakaṃ therā bhikkhū etad avocuṃ:|| ||</p>

					<p class="f4">"Yam etaṃ āvuso Khemaka, 'asmī' ti vadesi,||<br />
					kim etaṃ 'asmī' ti vadesi?|| ||</p>

					<p class="f4">Rūpaṃ 'asmī' ti vadesi||<br />
					aññatra rūpā 'asmī' ti vadesi?|| ||</p>

					<p class="f4">Vedanaṃ 'asmī' ti vadesi||<br />
					aññatra vedanāya 'asmī' ti vadesi?|| ||</p>

					<p class="f4">Saññaṃ 'asmī' ti vadesi||<br />
					aññatra saññāya 'asmī' ti vadesi?|| ||</p>

					<p class="f4">Saṇkhāre 'asmī' ti vadesi||<br />
					aññatra saṇkhārehi 'asmī' ti vadesi?|| ||</p>

					<p class="f4">Viññāṇaṃ 'asmī' ti vadesi||<br />
					aññatra viññāṇā 'asmī' ti vadesi?|| ||</p>

					<p class="f4">Yam etaṃ āvuso Khemaka, 'asmī' ti vadesi||<br />
					kim etaṃ 'asmī' ti vadesī" ti?|| ||</p>

					<p class="f4">Na khv'āhaṃ āvuso rūpaṃ 'asmi' ti vadāmi||<br />
					aññatra rūpaṃ 'asmi' ti vadāmi.|| ||</p>

					<p class="f4">Na vedanaṃ 'asmi' ti vadāmi||<br />
					na pi aññatra vedanāya 'asmi' ti vadāmi.|| ||</p>

					<p class="f4">Na saññaṃ 'asmi' ti vadāmi||<br />
					na pi aññatra saññāya 'asmi' ti vadāmi.|| ||</p>

					<p class="f4">Na saṇkhāre 'asmi' ti vadāmi||<br />
					na pi aññatra saṇkhārehi 'asmi' ti vadāmi.|| ||</p>

					<p class="f4">Na viññāṇaṃ 'asmi' ti vadāmi||<br />
					na pi aññatra viññāṇā 'asmi' ti vadāmi.|| ||</p>

					<p class="f4">Api ca me āvuso pañcasu upādāna-k-khandhesu 'asamī' ti||<br />
					adhigataṃ 'ayam aham asmi' ti na ca samanupassāmi.|| ||</p>

					<p class="f4">Seyyathā pi āvuso, uppalassa vā||<br />
					padumassa vā||<br />
					puṇḍarīkassa vā gandho.|| ||</p>

					<p class="f4">Yo nu kho evaṃ vadeyya:|| ||</p>

					<p class="f4">'Pattassa gandho' ti vā||<br />
					'vaṇṇassa gandho' ti vā||<br />
					'kiñjakkhassa gandho' ti vā||<br />
					sammā nu kho so vadamāno vadeyyā" ti?|| ||</p>

					<p class="f4">"No h'etaṃ āvuso."|| ||</p>

					<p class="f4">"Yathā katham pan'āvuso,||<br />
					sammā vyākaramāno vyākareyyā" ti?|| ||</p>

					<p class="f4">'Pupphassa gandho' ti kho āvuso,||<br />
					sammā vyākaramāno vākareyyāti.|| ||</p>

					<p class="f4">Evam eva khohaṃ āvuso,||<br />
					na rūpaṃ 'asmī' ti vadāmi||<br />
					na pi aññatra rūpaṃ 'asmī' ti vadāmi.|| ||</p>

					<p class="f4">Na vedanaṃ 'asmī' ti vadāmi||<br />
					na pi aññatra vedanāya 'asmi' ti vadāmi.|| ||</p>

					<p class="f4">Na saññaṃ 'asmī' ti vadāmi||<br />
					na pi aññatra saññā 'asmī' ti vadāmi.|| ||</p>

					<p class="f4">Na saṇkhāre 'asmī' ti vadāmi||<br />
					na pi aññatra saṇkhārehi 'asmī' ti vadāmi.|| ||</p>

					<p class="f4">Na viññāṇaṃ 'asmī' ti vadāmi||<br />
					na pi aññatra viññāṇā 'asmi' ti vadāmi.|| ||</p>

					<p class="f4">Api ca me āvuso pañcasu upādāna-k-khandhesu 'asmi' ti||<br />
					adhigataṃ 'ayam aham asmī' ti na ca samanupassāmi.|| ||</p>

					<p class="f4">Kiñcā pi āvuso, ariya-sāvakassa pañc'oram-bhāgiyāni saṃyojanāni pahīnāni bhavanti||<br />
					atha khvassa hoti yeva pañcasu upādāna-k-khandhesu aṇusahagato||<br />
					'asmi' ti māno||<br />
					'asmi' ti chando||<br />
					'asmi' ti anusayo asamūhato.|| ||</p>

					<p class="f4">So aparena samayena pañcasu upādāna-k-khandhesu udaya-b-bay-ā-nupassī viharati:|| ||</p>

					<p class="f4">"Iti rūpaṃ||<br />
					iti rūpassa samudayo,||<br />
					iti <a id="pg131"><span class="f2 g"><b>[131]</b></span></a> rūpassa attha-gamo:|| ||</p>

					<p class="f4">iti vedanā||<br />
					iti vedanāya samudayo,||<br />
					iti vedanāya attha-gamo,|| ||</p>

					<p class="f4">iti saññā,||<br />
					iti saññāya samudayo,||<br />
					iti sa ññāya attha-gamo,|| ||</p>

					<p class="f4">iti saṇkhārā||<br />
					iti saṇkhāre samudayo,||<br />
					iti saṇkhāre attha-gamo,|| ||</p>

					<p class="f4">iti viññāṇaṃ||<br />
					iti viññāṇassa samudayo,||<br />
					iti viññāṇassa attha-gamo ti.|| ||</p>

					<p class="f4">Tassa imesu pañcasu upādāna-k-khandhesu udayabbayānupassino viharato yo pissa hoti pañcasu upādāna-k-khandhesu aṇusahagato||<br />
					'asmi' ti māno||<br />
					'asmī' ti chando||<br />
					'asmi' ti anusayo asamūhato,||<br />
					so pi samugghātaṃ gacchati.|| ||</p>

					<p class="f4">Seyyathā pi āvuso, vatthaṃ saṃkiliṭṭhaṃ malaggahitaṃ.|| ||</p>

					<p class="f4">Tam enaṃ sāmikā rajakassa anuppadajjuṃ,||<br />
					tam enaṃ rajako ūse vā||<br />
					khāre vā||<br />
					gomaye vā samam madditvā acche udake vikkhāleti.|| ||</p>

					<p class="f4">Kiñ cāpi taṃ hoti vatthaṃ parisuddhaṃ pariyodātaṃ||<br />
					atha khvassa hoti yo ca aṇusahagato ūsagandho vā||<br />
					khāragandho vā||<br />
					gomayagandho vā asamūhato,||<br />
					tam enaṃ rajako sāmikānaṃ deti||<br />
					tam enaṃ sāmikā gandhaparibhāvite karaṇḍake nikkhipanti||<br />
					yo pissa hoti aṇusahagato ūsagandho vā||<br />
					khāragandho vā||<br />
					gomayagandho vā asamuhato||<br />
					so pi samugghātaṃ gacchati.|| ||</p>

					<p class="f4">Evam eva kho āvuso, kiñcā pi ariya-sāvakassa pañc'oram-bhāgiyāni saṃyojanāni pahīnāni bhavanti||<br />
					atha khvassa hoti yo ca pañcasu upādāna-k-khandhesu aṇusahagato 'asmī' ti māno||<br />
					'asmī' ti chando||<br />
					'asmī' ti anusayo asamūhato,||<br />
					so aparena samayena pañcasu upādāna-k-khandhesu udayabbayānupassi viharati:|| ||</p>

					<p class="f4">"Iti rūpaṃ||<br />
					iti rūpassa samudayo,||<br />
					iti rūpassa attha-gamo,|| ||</p>

					<p class="f4">iti vedanā||<br />
					iti vedanāya samudayo,||<br />
					iti vedanāya attha-gamo,|| ||</p>

					<p class="f4">iti saññā,||<br />
					iti saññassa samudayo,||<br />
					iti saññassa attha-gamo,|| ||</p>

					<p class="f4">iti saṇkhārā||<br />
					iti saṇkhāre samudayo,||<br />
					iti saṇkhāre attha-gamo,|| ||</p>

					<p class="f4">iti viññāṇaṃ||<br />
					iti viññāṇassa samudayo,||<br />
					iti viññāṇassa attha-gamoti.|| ||</p>

					<p class="f4">Tassa imesu pañcasu upādāna-k-khandhesu udayabbayānupassino viharato yo pissa hoti pañcasu upādāna-k-khandhesu aṇusahagato||<br />
					'asmi' ti māno||<br />
					'asmī' ti chando||<br />
					'asmi' ti anusayo asamūhato,||<br />
					so pi samugghātaṃ gacchatī" ti.|| ||</p>

					<p class="f4">Evaṃ vutte therā bhikkhū āyasmantaṃ Khemakaṃ etad avocuṃ:|| ||</p>

					<p class="f4">"Na kho mayaṃ āyasmantaṃ Khemakaṃ <a id="pg132"><span class="f2 g"><b>[132]</b></span></a> vihesā apekhā āpucchimhā||<br />
					api cāyasmā Khemako pahoti tassa Bhagavato sāsanaṃ vitthārena ācikkhituṃ desetuṃ paññapetuṃ paṭṭhapetuṃ vivarituṃ vibhajituṃ uttānīkātuṃ.|| ||</p>

					<p class="f4">Tayidaṃ āysamatā Khemakena tassa Bhagavato sāsanaṃ vitthārena ācikkhitaṃ desitaṃ paññapitaṃ paṭṭhapitaṃ vivaṭaṃ vibhattaṃ uttānīkatan" ti.|| ||</p>

					<p class="f4">Idam avoca āyasmā Khemako,||<br />
					atta-manā therā bhikkhū āyasmato Khemakassa bhāsitaṃ abhinanduṃ.|| ||</p>

					<p class="f4">Imasmiñ ca pana veyyākaraṇasmiṃ bhaññamāne saṭṭhimattāṇaṃ therānaṃ bhikkhūnaṃ anupādāya āsavehi cittāni mucciṃsu āyasmato Khemakassa cāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>