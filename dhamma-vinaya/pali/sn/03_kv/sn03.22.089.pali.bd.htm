<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.89. A dialogue between Venerable Khema and a group of elder bhikkhus concerning identification with the five fuel stockpiles (khandhas)." />
<title>SN 3 22 89: Khemaka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandha Vagga:<br />
					22: Khandha Saɱyutta<br />
					2.4. Thera Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p89">Sutta 89</a></h4>

					<h1>Khemaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg126"><span class="f2 g"><b>[126]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.089.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.089.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.089.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ sambahulā therā bhikkhū Kosambīyaɱ viharanti Ghositārāme.|| ||</p>

					<p class="f4">Tena kho pana samayen'āyasmā Khemako badarikārāme viharati ābādhiko dukkhito bāḷha-gilāno.|| ||</p>

					<p class="f4"><a id="pg127"><span class="f2 g"><b>[127]</b></span></a> Atha kho therā bhikkhū sāyaṇha-samayaɱ paṭisallāṇā vuṭṭhitā āyasmantaɱ Dāsakaɱ āmantesuɱ:|| ||</p>

					<p class="f4">"Ehi tvaɱ āvuso Dāsaka,||<br />
					yena Khemako bhikkhu ten'upasankama.|| ||</p>

					<p class="f4">Upasaɱkamitvā Khemakaɱ bhikkhuɱ evaɱ vadehi:|| ||</p>

					<p class="f4">'Therā taɱ āvuso Khemaka, evam āhamsa:|| ||</p>

					<p class="f4">"Kacci te āvuso khamanīyaɱ?|| ||</p>

					<p class="f4">Kacci yāpanīyaɱ?|| ||</p>

					<p class="f4">Kacci dukkhā vedanā paṭi-k-kamanti no abhi-k-kamanti?|| ||</p>

					<p class="f4">Paṭikkamosānaɱ paññāyati no abhi-k-kamo"'" ti?|| ||</p>

					<p class="ctr c">&#9632;</p>

					<p class="f4">"Evam āvuso" ti kho āyasmā Dāsako therānaɱ bhikkhūnaɱ paṭissutvā.|| ||</p>

					<p class="f4">Yenāyasmā Khemako ten'upasankami,||<br />
					upasankamitvā āyasmantaɱ Khemakaɱ etad avoca:|| ||</p>

					<p class="f4">'Therā taɱ āvuso Khemaka, evam āhaɱsu:|| ||</p>

					<p class="f4">"Kacci te āvuso khamanīyaɱ?|| ||</p>

					<p class="f4">Kacci yāpanīyaɱ?|| ||</p>

					<p class="f4">Kacci dukkhā vedanā paṭi-k-kamanti no abhi-k-kamanti?|| ||</p>

					<p class="f4">Paṭikkamosānaɱ paññāyati no abhi-k-kamo"'" ti?|| ||</p>

					<p class="f4">"Na me āvuso khamanīyaɱ.|| ||</p>

					<p class="f4">Na yāpanīyaɱ.|| ||</p>

					<p class="f4">Bāḷhā me dukkhā vedanā abhi-k-kamaniti no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati no paṭikkamo" ti.|| ||</p>

					<p class="ctr c">&#9632;</p>

					<p class="f4">Atha kho āyasmā Dāsako yena therā bhikkhu ten'upasankami.|| ||</p>

					<p class="f4">Upasaɱkamitvā there bhikkhū etad avoca:|| ||</p>

					<p class="f4">"Khemako āvuso, bhikkhū evam āha:|| ||</p>

					<p class="f4">"Na me āvuso khamanīyaɱ.|| ||</p>

					<p class="f4">Na yāpanīyaɱ.|| ||</p>

					<p class="f4">Bāḷhā me dukkhā vedanā abhi-k-kamaniti no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati no paṭikkamo" ti.|| ||</p>

					<p class="ctr c">&#9632;</p>

					<p class="f4">Ehi tvaɱ āvuso Dāsaka, yena Khemako bhikkhu ten'upasankama.|| ||</p>

					<p class="f4">Upasaɱkamitvā Khemakaɱ bhikkhuɱ evaɱ vadehi:|| ||</p>

					<p class="f4">"Therā taɱ āvuso Khemaka, evam āhaɱsu:|| ||</p>

					<p class="f4">"Pañc'ime āvuso upādāna-k-khandhā vuttā Bhagavatā seyyath'īdaɱ:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho||<br />
					imesu āyasmā Khemako pañcasu upādāna-k-khandhesu||<br />
					kiñci attānaɱ vā||<br />
					attaniyaɱ vā samanupassatī" ti?|| ||</p>

					<p class="f4">"Evam āvuso" ti kho āyasmā Dāsako therānaɱ bhikkhūnaɱ paṭissutvā||<br />
					yen'āyasmā Khemako ten'upasankami||<br />
					upasankamitvā āyasmantaɱ Khemakaɱ etad avoca:|| ||</p>

					<p class="f4">"Therā taɱ āvuso Khemaka, evam āhaɱsu:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā seyyath'īdaɱ:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Imesu āyasmā Khemako pañcasu upādāna-k-khandhesu||<br />
					kiñci attānaɱ vā||<br />
					attaniyaɱ vā samanupassatī' ti?|| ||</p>

					<p class="f4"><a id="pg128"><span class="f2 g"><b>[128]</b></span></a> "Pañc'ime āvuso upādāna-k-khandhā vuttā Bhagavatā seyyath'īdaɱ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho||<br />
					imesu khvāhaɱ āvuso pañcasu upādāna-k-khandhesu||<br />
					na kiñci attānaɱ vā||<br />
					attanīyaɱ vā samanupassāmī" ti.|| ||</p>

					<p class="f4">Atha kho āyasmā Dāsako yena therā bhikkhū ten'upasankami.|| ||</p>

					<p class="f4">Upasaɱkamitvā there bhikkhū etad avoca:|| ||</p>

					<p class="f4">"Khemako āvuso bhikkhu evam āha:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā,||<br />
					seyyath'īdaɱ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho||<br />
					imesu khvāhaɱ āvuso pañcasu upādāna-k-khandhesu na kiñci attānaɱ vā attanīyaɱ vā samanupassāmī' ti.|| ||</p>

					<p class="f4">Ehi tvaɱ āvuso Dāsaka,||<br />
					yena Khemako bhikkhu ten'upasankama,||<br />
					upasankamitvā Khemakaɱ bhikkhuɱ evaɱ vadehi:|| ||</p>

					<p class="f4">"Therā taɱ āvuso Khemaka, evam āhaɱsu:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā, seyyath'īdaɱ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">No ce kir'āyasmā Khemako imesu pañcasu upādāna-k-khandhesu kiñci attānaɱ vā attanīyaɱ||<br />
					vā samanupassati,||<br />
					tena'hāyasmā Khemako arahaɱ khīṇ'āsavo'" ti.|| ||</p>

					<p class="f4">Evam āvuso ti kho āyasmā Dāsako therānaɱ bhikkhūnaɱ paṭissutvā yen'āyasmā Khemako ten'upasankami.|| ||</p>

					<p class="f4">Upasaɱkamitvā āysamantaɱ Khemakaɱ etad avoca:|| ||</p>

					<p class="f4">"Therā taɱ āvuso Khemaka, evam āhaɱsu:|| ||</p>

					<p class="f4">Pañc'ime āvuso upādāna-k-khandhā vuttā Bhagavatā, seyyath'īdaɱ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho||<br />
					no ce kir'āyasmā Khemako imesu pañcasu upādāna-k-khandhesu kiñci attānaɱ vā attanīyaɱ vā samanupassati.|| ||</p>

					<p class="f4">Tena hāyasmā Khemako arahaɱ khīṇ'āsavo" ti.|| ||</p>

					<p class="f4">"Pañc'ime āvuso upādāna-k-khandhā vuttā Bhagavatā seyyath'īdaɱ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Imesu khohaɱ āvuso pañcasu upādāna-k-khandhesu na kiñci attānaɱ vā attanīyaɱ vā samanupassāmi||<br />
					na c'amhi arahaɱ khīṇ'āsavo.|| ||</p>

					<p class="f4">Api ca me āvuso, pañcasu upādāna-k-khandhesu 'asmī' ti adhigataɱ||<br />
					'ayam ahamasmī' ti ca na samanupassāmī" ti.|| ||</p>

					<p class="f4"><a id="pg129"><span class="f2 g"><b>[129]</b></span></a> Atha kho āyasmā Dāsako yena therā bhikkhū ten'upasankami.|| ||</p>

					<p class="f4">Upasaɱkamitvā there bhikkhū etad avoca:|| ||</p>

					<p class="f4">"Khemako āvuso, bhikkhu evam āhaɱ:|| ||</p>

					<p class="f4">'Pañc'ime āvuso upādāna-k-khandhā vuttā Bhagavatā, seyyath'īdaɱ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					sankhārūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Imesu khvāhaɱ āvuso pañcasu upādāna-k-khandhesu na kiñci attānaɱ vā attanīyaɱ vā samanupassāmi||<br />
					na c'amhi arahaɱ khīṇ'āsavo.|| ||</p>

					<p class="f4">Api ca me āvuso pañcasu upādāna-k-khandhesu "asamī" ti adhigataɱ,||<br />
					"ayam ahamasmī" ti ca na samanupassāmī'" ti.|| ||</p>

					<p class="ctr c">&#9632;</p>

					<p class="f4">"Ehi tvaɱ āvuso Dāsaka, yena Khemako bhikkhu ten'upasankama,||<br />
					upasankamitvā Khemakaɱ bhikkhuɱ evaɱ vadehi:|| ||</p>

					<p class="f4">'Therā taɱ āvuso Khemaka, evam āhaɱsu:|| ||</p>

					<p class="f4">"Yam etaɱ āvuso Khemaka, 'asmī' ti vadesi,||<br />
					kim etaɱ 'asmī' ti vadesi?|| ||</p>

					<p class="f4">Rūpaɱ 'asmī' ti vadesi||<br />
					aññatra rūpā 'asmī' ti vadesi?|| ||</p>

					<p class="f4">Vedanaɱ 'asmī' ti vadesi||<br />
					aññatra vedanāya 'asmī' ti vadesi?|| ||</p>

					<p class="f4">Saññaɱ 'asmī' ti vadesi||<br />
					aññatra saññāya 'asmī' ti vadesi?|| ||</p>

					<p class="f4">Sankhāre 'asmī' ti vadesi||<br />
					aññatra sankhārehi 'asmī' ti vadesi?|| ||</p>

					<p class="f4">Viññāṇaɱ 'asmī' ti vadesi||<br />
					aññatra viññāṇā 'asmī' ti vadesi?|| ||</p>

					<p class="f4">Yam etaɱ āvuso Khemaka, 'asmī' ti vadesi||<br />
					kim etaɱ 'asmī' ti vadesī' ti?|| ||</p>

					<p class="ctr c">&#9632;</p>

					<p class="f4">"Evam āvuso" ti kho āyasmā Dāsako, therānaɱ bhikkhūnaɱ paṭissutvā yen'āyasmā Khemako ten'upasankami,||<br />
					upasankamitvā āyasmantaɱ Khemakaɱ etad avoca:|| ||</p>

					<p class="f4">'Therā taɱ āvuso Khemaka, evam āhaɱsu:|| ||</p>

					<p class="f4">"Yam etaɱ āvuso Khemaka, 'asmī' ti vadesi,||<br />
					kim etaɱ 'asmī' ti vadesi?|| ||</p>

					<p class="f4">Rūpaɱ 'asmī' ti vadesi||<br />
					aññatra rūpā 'asmī' ti vadesi?|| ||</p>

					<p class="f4">Vedanaɱ 'asmī' ti vadesi||<br />
					aññatra vedanāya 'asmī' ti vadesi?|| ||</p>

					<p class="f4">Saññaɱ 'asmī' ti vadesi||<br />
					aññatra saññāya 'asmī' ti vadesi?|| ||</p>

					<p class="f4">Sankhāre 'asmī' ti vadesi||<br />
					aññatra sankhārehi 'asmī' ti vadesi?|| ||</p>

					<p class="f4">Viññāṇaɱ 'asmī' ti vadesi||<br />
					aññatra viññāṇā 'asmī' ti vadesi?|| ||</p>

					<p class="f4">Yam etaɱ āvuso Khemaka, 'asmī' ti vadesi||<br />
					kim etaɱ 'asmī' ti vadesī'" ti?|| ||</p>

					<p class="f4">"Alaɱ āvuso Dāsaka, kiɱ imāya sandhāvanikāya,||<br />
					āharāvuso daṇḍaɱ aham eva yena therā bhikkhū ten'upasankamissāmī"  ti?|| ||</p>

					<p class="f4">Atha kho āyasmā Khemako, daṇḍam olubbha yena therā bhikkhū ten'upasankami,||<br />
					upasankamitvā therehi bhikkhūhi saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ visāretvā eka-m-antaɱ nisīdi.|| ||</p>

					<p class="f4"><a id="pg130"><span class="f2 g"><b>[130]</b></span></a> Eka-m-antaɱ nisinnaɱ kho āyasmantaɱ Khemakaɱ therā bhikkhū etad avocuɱ:|| ||</p>

					<p class="f4">"Yam etaɱ āvuso Khemaka, 'asmī' ti vadesi,||<br />
					kim etaɱ 'asmī' ti vadesi?|| ||</p>

					<p class="f4">Rūpaɱ 'asmī' ti vadesi||<br />
					aññatra rūpā 'asmī' ti vadesi?|| ||</p>

					<p class="f4">Vedanaɱ 'asmī' ti vadesi||<br />
					aññatra vedanāya 'asmī' ti vadesi?|| ||</p>

					<p class="f4">Saññaɱ 'asmī' ti vadesi||<br />
					aññatra saññāya 'asmī' ti vadesi?|| ||</p>

					<p class="f4">Sankhāre 'asmī' ti vadesi||<br />
					aññatra sankhārehi 'asmī' ti vadesi?|| ||</p>

					<p class="f4">Viññāṇaɱ 'asmī' ti vadesi||<br />
					aññatra viññāṇā 'asmī' ti vadesi?|| ||</p>

					<p class="f4">Yam etaɱ āvuso Khemaka, 'asmī' ti vadesi||<br />
					kim etaɱ 'asmī' ti vadesī" ti?|| ||</p>

					<p class="f4">Na khvāhaɱ āvuso rūpaɱ 'asmi' ti vadāmi||<br />
					aññatra rūpaɱ 'asmi' ti vadāmi.|| ||</p>

					<p class="f4">Na vedanaɱ 'asmi' ti vadāmi||<br />
					na pi aññatra vedanāya 'asmi' ti vadāmi.|| ||</p>

					<p class="f4">Na saññaɱ 'asmi' ti vadāmi||<br />
					na pi aññatra saññāya 'asmi' ti vadāmi.|| ||</p>

					<p class="f4">Na sankhāre 'asmi' ti vadāmi||<br />
					na pi aññatra sankhārehi 'asmi' ti vadāmi.|| ||</p>

					<p class="f4">Na viññāṇaɱ 'asmi' ti vadāmi||<br />
					na pi aññatra viññāṇā 'asmi' ti vadāmi.|| ||</p>

					<p class="f4">Api ca me āvuso pañcasu upādāna-k-khandhesu 'asamī' ti||<br />
					adhigataɱ 'ayam aham asmi' ti na ca samanupassāmi.|| ||</p>

					<p class="f4">Seyyathā pi āvuso, uppalassa vā||<br />
					padumassa vā||<br />
					puṇḍarīkassa vā gandho.|| ||</p>

					<p class="f4">Yo nu kho evaɱ vadeyya:|| ||</p>

					<p class="f4">'Pattassa gandho' ti vā||<br />
					'vaṇṇassa gandho' ti vā||<br />
					'kiñjakkhassa gandho' ti vā||<br />
					sammā nu kho so vada-māno vadeyyā" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">"Yathā katham pan'āvuso,||<br />
					sammā vyākaramāno vyākareyyā" ti?|| ||</p>

					<p class="f4">'Pupphassa gandho' ti kho āvuso,||<br />
					sammā vyākaramāno vākareyyāti.|| ||</p>

					<p class="f4">Evam eva khohaɱ āvuso,||<br />
					na rūpaɱ 'asmī' ti vadāmi||<br />
					na pi aññatra rūpaɱ 'asmī' ti vadāmi.|| ||</p>

					<p class="f4">Na vedanaɱ 'asmī' ti vadāmi||<br />
					na pi aññatra vedanāya 'asmi' ti vadāmi.|| ||</p>

					<p class="f4">Na saññaɱ 'asmī' ti vadāmi||<br />
					na pi aññatra saññā 'asmī' ti vadāmi.|| ||</p>

					<p class="f4">Na sankhāre 'asmī' ti vadāmi||<br />
					na pi aññatra sankhārehi 'asmī' ti vadāmi.|| ||</p>

					<p class="f4">Na viññāṇaɱ 'asmī' ti vadāmi||<br />
					na pi aññatra viññāṇā 'asmi' ti vadāmi.|| ||</p>

					<p class="f4">Api ca me āvuso pañcasu upādāna-k-khandhesu 'asmi' ti||<br />
					adhigataɱ 'ayam aham asmī' ti na ca samanupassāmi.|| ||</p>

					<p class="f4">Kiñcā pi āvuso, ariya-sāvakassa pañc'ora-m-bhāgiyāni saŋyojanāni pahīnāni bhavanti||<br />
					atha khvassa hoti yeva pañcasu upādāna-k-khandhesu aṇusahagato||<br />
					'asmi' ti māno||<br />
					'asmi' ti chando||<br />
					'asmi' ti anusayo asamūhato.|| ||</p>

					<p class="f4">So aparena samayena pañcasu upādāna-k-khandhesu udayabbayānupassī viharati:|| ||</p>

					<p class="f4">"Iti rūpaɱ||<br />
					iti rūpassa samudayo,||<br />
					iti <a id="pg131"><span class="f2 g"><b>[131]</b></span></a> rūpassa atthagamo:|| ||</p>

					<p class="f4">iti vedanā||<br />
					iti vedanāya samudayo,||<br />
					iti vedanāya atthagamo,|| ||</p>

					<p class="f4">iti saññā,||<br />
					iti saññāya samudayo,||<br />
					iti sa ññāya atthagamo,|| ||</p>

					<p class="f4">iti sankhārā||<br />
					iti sankhāre samudayo,||<br />
					iti sankhāre atthagamo,|| ||</p>

					<p class="f4">iti viññāṇaɱ||<br />
					iti viññāṇassa samudayo,||<br />
					iti viññāṇassa atthagamo ti.|| ||</p>

					<p class="f4">Tassa imesu pañcasu upādāna-k-khandhesu udayabbayānupassino viharato yo pissa hoti pañcasu upādāna-k-khandhesu aṇusahagato||<br />
					'asmi' ti māno||<br />
					'asmī' ti chando||<br />
					'asmi' ti anusayo asamūhato,||<br />
					so pi samugghātaɱ gacchati.|| ||</p>

					<p class="f4">Seyyathā pi āvuso, vatthaɱ saɱkiliṭṭhaɱ malaggahitaɱ.|| ||</p>

					<p class="f4">Tam enaɱ sāmikā rajakassa anuppadajjuɱ,||<br />
					tam enaɱ rajako ūse vā||<br />
					khāre vā||<br />
					gomaye vā samam madditvā acche udake vikkhāleti.|| ||</p>

					<p class="f4">Kiñ cāpi taɱ hoti vatthaɱ parisuddhaɱ pariyodātaɱ||<br />
					atha khvassa hoti yo ca aṇusahagato ūsagandho vā||<br />
					khāragandho vā||<br />
					gomayagandho vā asamūhato,||<br />
					tam enaɱ rajako sāmikānaɱ deti||<br />
					tam enaɱ sāmikā gandhaparibhāvite karaṇḍake nikkhipanti||<br />
					yo pissa hoti aṇusahagato ūsagandho vā||<br />
					khāragandho vā||<br />
					gomayagandho vā asamuhato||<br />
					so pi samugghātaɱ gacchati.|| ||</p>

					<p class="f4">Evam eva kho āvuso, kiñcā pi ariya-sāvakassa pañc'ora-m-bhāgiyāni saŋyojanāni pahīnāni bhavanti||<br />
					atha khvassa hoti yo ca pañcasu upādāna-k-khandhesu aṇusahagato 'asmī' ti māno||<br />
					'asmī' ti chando||<br />
					'asmī' ti anusayo asamūhato,||<br />
					so aparena samayena pañcasu upādāna-k-khandhesu udayabbayānupassi viharati:|| ||</p>

					<p class="f4">"Iti rūpaɱ||<br />
					iti rūpassa samudayo,||<br />
					iti rūpassa atthagamo,|| ||</p>

					<p class="f4">iti vedanā||<br />
					iti vedanāya samudayo,||<br />
					iti vedanāya atthagamo,|| ||</p>

					<p class="f4">iti saññā,||<br />
					iti saññassa samudayo,||<br />
					iti saññassa atthagamo,|| ||</p>

					<p class="f4">iti sankhārā||<br />
					iti sankhāre samudayo,||<br />
					iti sankhāre atthagamo,|| ||</p>

					<p class="f4">iti viññāṇaɱ||<br />
					iti viññāṇassa samudayo,||<br />
					iti viññāṇassa atthagamoti.|| ||</p>

					<p class="f4">Tassa imesu pañcasu upādāna-k-khandhesu udayabbayānupassino viharato yo pissa hoti pañcasu upādāna-k-khandhesu aṇusahagato||<br />
					'asmi' ti māno||<br />
					'asmī' ti chando||<br />
					'asmi' ti anusayo asamūhato,||<br />
					so pi samugghātaɱ gacchatī" ti.|| ||</p>

					<p class="f4">Evaɱ vutte therā bhikkhū āyasmantaɱ Khemakaɱ etad avocuɱ:|| ||</p>

					<p class="f4">"Na kho mayaɱ āyasmantaɱ Khemakaɱ <a id="pg132"><span class="f2 g"><b>[132]</b></span></a> vihesā apekhā āpucchimhā||<br />
					api cāyasmā Khemako pahoti tassa Bhagavato sāsanaɱ vitthārena ācikkhituɱ desetuɱ paññapetuɱ paṭṭhapetuɱ vivarituɱ vibhajituɱ uttānīkātuɱ.|| ||</p>

					<p class="f4">Tayidaɱ āysamatā Khemakena tassa Bhagavato sāsanaɱ vitthārena ācikkhitaɱ desitaɱ paññapitaɱ paṭṭhapitaɱ vivaṭaɱ vibhattaɱ uttānīkatan" ti.|| ||</p>

					<p class="f4">Idam avoca āyasmā Khemako,||<br />
					attamanā therā bhikkhū āyasmato Khemakassa bhāsitaɱ abhinanduɱ.|| ||</p>

					<p class="f4">Imasmiñ ca pana veyyā-karaṇasmiɱ bhaññamāne saṭṭhimattānaɱ therānaɱ bhikkhūnaɱ anupādāya āsavehi cittāni mucciɱsu āyasmato Khemakassa cāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>