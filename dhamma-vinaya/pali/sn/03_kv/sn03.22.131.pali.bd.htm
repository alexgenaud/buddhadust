<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.131. Upon being asked, the venerable Sāriputta teaches the venerable Mahā Koṭṭhita the definition of 'blindness' in terms of not understanding the nature of shape, sense-experience, perception, own-making and consciousness as things that come to be, cease to be and both come to be and cease to be." />
<title>SN 3 22 131: Paṭhama Samudaya Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					III. Khandhā Vagga:<br />
					22: Khandhā Saɱyutta</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p131">Sutta 131</a></h4>

					<h1>Paṭhama Samudaya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.131.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.131.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto||<br />
					āysamā ca Mahā-Koṭṭhito,||<br />
					Bārāṇasiyaɱ viharanti||<br />
					Isipatane Migadāye.|| ||</p>

					<p class="f4">Atha kho āyasmā Mahā-Kotthito sāyaṇha-samayaɱ paṭisallāṇā vuṭṭhito yen'āyasmā Sāriputto ten'upasankami.|| ||</p>

					<p class="f4">Upasaɱkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā-Kotthito||<br />
					āyasmantaɱ Sāriputtaɱ etad avoca:|| ||</p>

					<p class="f4">"Avijjā, avijjā" ti āvuso Sāriputta, vuccati.|| ||</p>

					<p class="f4">Katamā nu kho āvuso, avijjā?|| ||</p>

					<p class="f4">Kittāvatā ca avijjāgato hoti" ti?|| ||</p>

					<p class="ctr c">&#9632;</p>

					<p class="f4">"Idh'āvuso a-s-sutavā puthujjano|| ||</p>

					<p class="f4">'Samudaya-dhammaɱ rūpaɱ.|| ||</p>

					<p class="f4">Samudaya-dhammaɱ rūpan' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">'Vaya-dhammaɱ rūpaɱ.|| ||</p>

					<p class="f4">Vaya-dhammaɱ rūpan' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">Samudaya-vaya-dhammaɱ rūpaɱ.|| ||</p>

					<p class="f4">Samudaya-vaya-dhammaɱ rūpan' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="ctr c">&#9632;</p>

					<p class="f4">'Samudaya-dhammaɱ vedanaɱ.|| ||</p>

					<p class="f4">Samudaya-dhammaɱ vedanā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">'Vaya-dhammaɱ vedanaɱ.|| ||</p>

					<p class="f4">Vaya-dhammaɱ vedanā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">Samudaya-vaya-dhammaɱ vedanaɱ.|| ||</p>

					<p class="f4">Samudaya-vaya-dhammaɱ vedanā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="ctr c">&#9632;</p>

					<p class="f4">'Samudaya-dhammaɱ saññaɱ.|| ||</p>

					<p class="f4">Samudaya-dhammaɱ saññā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">'Vaya-dhammaɱ saññaɱ.|| ||</p>

					<p class="f4">Vaya-dhammaɱ saññā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">Samudaya-vaya-dhammaɱ saññaɱ.|| ||</p>

					<p class="f4">Samudaya-vaya-dhammaɱ saññā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="ctr c">&#9632;</p>

					<p class="f4">'Samudaya-dhammaɱ sankhāre.|| ||</p>

					<p class="f4">Samudaya-dhammaɱ sankhārā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">'Vaya-dhammaɱ sankhāre.|| ||</p>

					<p class="f4">Vaya-dhammaɱ sankhārā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">Samudaya-vaya-dhammaɱ sankhāre.|| ||</p>

					<p class="f4">Samudaya-vaya-dhammaɱ sankhārā' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="ctr c">&#9632;</p>

					<p class="f4">'Samudaya-dhammaɱ viññāṇaɱ.|| ||</p>

					<p class="f4">Samudaya-dhammaɱ viññāṇan' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">'Vaya-dhammaɱ viññāṇaɱ.|| ||</p>

					<p class="f4">Vaya-dhammaɱ viññāṇan' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">Samudaya-vaya-dhammaɱ viññāṇaɱ.|| ||</p>

					<p class="f4">Samudaya-vaya-dhammaɱ viññāṇan' ti|| ||</p>

					<p class="f4">yathā-bhūtaɱ na pajānāti.|| ||</p>

					<p class="f4">Ayaɱ vuccati āvuso, avijjā.|| ||</p>

					<p class="f4">Ettāvatā ca avijjāgato hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>