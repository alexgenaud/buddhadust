<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 3.22.79. Beginning with a discussion of what it is that one speaks of when one speaks of recollecting past lives, the Buddha then gives some detailed explanation of what is to be understood by shape, sense-experience, perception, own-making and consciousness. Then speaking of these things as inconstant, painful and not self he describes the arahant as becoming disgsted at them and by that becoming free and by perceiving freedom in that freedom, reaching arahantship. Then further he describes such a one as one who neither heaps up or reduces, neither lets go nor takes up, neither scatters nor gathers." />
<title>SN 3 22 79: Khajjanīya Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					3. Khandha Vagga<br />
					22. Khandha Saɱyutta<br />
					8. Khajjaniya Vagga</h4>

					<h4 class="ctr"><a href="../../../../backmatter/indexes/sutta/sn/03_kv/idx_22_khandhasamyutta.htm#p79">Sutta 79</a></h4>

					<h1>Khajjanīya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg86"><span class="f2 g"><b>[86]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/03_kv/sn03.22.079.wood.pts.htm#p1">pts</a>][<a href="../../../../dhamma-vinaya/ati/sn/03_kv/sn03.22.079.than.ati.htm#p1">than</a>][<a href="../../../../dhamma-vinaya/wp/sn/03_kv/sn03.22.079.bodh.wp.htm#p1">bodh</a>][<a href="../../../../dhamma-vinaya/bd/sn/03_kv/sn03.22.079.olds.bd.htm">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">"Ye hi keci, bhikkhave, samaṇā vā brahmaṇā vā||<br />
					aneka-vihitaɱ pubbe-nivāsaɱ anussara-mānā anussaranti,||<br />
					sabbe te pañc'upādāna-k-khandhe anussaranti,||<br />
					etesaɱ vā aññataraɱ.|| ||</p>

					<p class="f4">Katame pañca?|| ||</p>

					<p class="f4">'Evaɱ rūpo ahosiɱ atītam addhānan' ti.|| ||</p>

					<p class="f4">Iti vā hi bhikkhave,||<br />
					anussara-māno rūpaɱ yeva anussarati.|| ||</p>

					<p class="f4">'Evaɱ vedano ahosīɱ atītam addhānan' ti||<br />
					iti vā bhikkhave,||<br />
					anussara-māno vedanaɱ yeva anussarati.|| ||</p>

					<p class="f4">'Evaɱ saññī ahosiɱ atītam addhānan' ti.|| ||</p>

					<p class="f4">Iti vā bhikkhave,||<br />
					anussara-māno saññaɱ yeva anussarati.|| ||</p>

					<p class="f4">'Evaɱ sankhāro ahosiɱ atītam addhānan' ti.|| ||</p>

					<p class="f4">Iti vā hi, bhikkhave,||<br />
					anussara-māno sankhāre yeva anussarati.|| ||</p>

					<p class="f4">'Evaɱ viññāṇo ahosiɱ atītam addhānan' ti.|| ||</p>

					<p class="f4">Iti vā hi bhikkhave,||<br />
					anussara-māno viññāṇaɱ yeva anussarati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kiñ ca bhikkhave, 'rūpaɱ' vadetha?|| ||</p>

					<p class="f4">'Rūppatī' ti kho bhikkhave,||<br />
					tasmā 'rūpan' ti vuccati.|| ||</p>

					<p class="f4">Kena rūppati?|| ||</p>

					<p class="f4">Sītena pi ruppati||<br />
					uṇhena pi ruppati||<br />
					jighacchāya pi ruppati||<br />
					pipāsāya pi ruppati||<br />
					ḍaɱsa-makasa-vāt'ātapa-siriɱsapa-samphassena pi ruppati.|| ||</p>

					<p class="f4">'Ruppatī' ti kho bhikkhave,||<br />
					tsamā 'rūpan' ti vuccati.|| ||</p>

					<p class="ctr c">&#9632;</p>

					<p class="f4">Kiñ ca bhikkhave, 'vedanaɱ' vadetha?|| ||</p>

					<p class="f4">'Vediyatī' ti kho bhikkhave,||<br />
					tasmā 'vedanā' ti vuccati.|| ||</p>

					<p class="f4">Kiñ ca vediyati?|| ||</p>

					<p class="f4">Sukham pi vediyati||<br />
					dukkham pi vediyati||<br />
					<a id="pg87"><span class="f2 g"><b>[87]</b></span></a> adukkham-asukham pi vediyati.|| ||</p>

					<p class="f4">'Vediyatī' ti kho bhikkhave,||<br />
					tasmā 'vedanā' ti vuccati.|| ||</p>

					<p class="ctr c">&#9632;</p>

					<p class="f4">Kiñ ca bhikkhave, 'saññaɱ' vadetha?|| ||</p>

					<p class="f4">'Sañjānātī' ti kho bhikkhave,||<br />
					tasmā 'saññā' ti vuccati.|| ||</p>

					<p class="f4">Kiñ ca sañjānāti?|| ||</p>

					<p class="f4">Nīlam pi sañjānāti,||<br />
					pītakam pi sañjānāti,||<br />
					lohitakam pi sañjānāti,||<br />
					odātam pi sañjānāti.|| ||</p>

					<p class="f4">'Sañjānātī' ti kho bhikkhave,||<br />
					tasmā 'saññā' ti vuccati.|| ||</p>

					<p class="ctr c">&#9632;</p>

					<p class="f4">Kiñ ca bhikkhave, sankhāre vadetha?|| ||</p>

					<p class="f4">'Saɱkhataɱ abhisankharontī' ti bhikkhave,||<br />
					tasmā 'sankhārā' ti vuccanti.|| ||</p>

					<p class="f4">Kiñ ca sankhataɱ abhisankharonti?|| ||</p>

					<p class="f4">Rūpaɱ rūpattāya sankhataɱ abhisankharonti.|| ||</p>

					<p class="f4">Vedanaɱ vedanattāya sankhataɱ abhisankharonti.|| ||</p>

					<p class="f4">Saññaɱ saññattāya sankhataɱ abhisankharonti.|| ||</p>

					<p class="f4">Sankhāre sankhārattāya sankhataɱ abhisankharonti.|| ||</p>

					<p class="f4">Viññāṇaɱ viññāṇattāya sankhataɱ abhisankharonti.|| ||</p>

					<p class="f4">'Saɱkhataɱ abhisankharontī' ti kho bhikkhave,||<br />
					tasmā 'sankhārā' ti vuccanti.|| ||</p>

					<p class="ctr c">&#9632;</p>

					<p class="f4">Kiñ ca bhikkhave, viññāṇaɱ vadetha?|| ||</p>

					<p class="f4">'Vijānātī' ti kho bhikkhave,||<br />
					tasmā 'viññāṇan' ti vuccati.|| ||</p>

					<p class="f4">Kiñ ca vijānāti?|| ||</p>

					<p class="f4">Ambilam pi vijānāti,||<br />
					tittakam pi vijānāti,||<br />
					kaṭukam pi vijānāti,||<br />
					madhurakam pi vijānāti,||<br />
					khārikam pi vijānāti,||<br />
					akhārikam pi vijānāti,||<br />
					loṇikam pi vijānāti,||<br />
					aloṇikam pi vijānāti.|| ||</p>

					<p class="f4">'Vijānātī' ti kho bhikkhave,||<br />
					tasmā 'viññāṇan' ti vuccati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tatra, bhikkhave, sutavā ariya-sāvako iti paṭisañcikkhati:|| ||</p>

					<p class="f4">'Ahaɱ kho etarahi rūpena khajjāmī,||<br />
					atītam pahaɱ addhānaɱ||<br />
					evam eva rūpena khajjiɱ,||<br />
					seyyathā pi etarahi paccuppannena rūpena khajjāmi.|| ||</p>

					<p class="f4">Ahaɱ c'eva kho pana anāgataɱ rūpaɱ abhinandeyyaɱ,||<br />
					anagatam pahaɱ addhānaɱ||<br />
					evam eva rūpena khajjeyyaɱ,||<br />
					seyyathā pi etarahi paccuppannena rūpena khajjāmīti.|| ||</p>

					<p class="f4">So iti paṭisaŋkhāya atītasmiɱ rūpasmiɱ anapekho hoti||<br />
					anāgataɱ rūpaɱ nābhinandati||<br />
					paccuppannassa rūpassa nibbidāya||<br />
					virāgāya nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Ahaɱ kho etarahi vedanāya khajjāmi,||<br />
					atītam pahaɱ addhānaɱ||<br />
					evam eva vedanāya khajjiɱ||<br />
					seyyathā pi etarahi <a id="pg88"><span class="f2 g"><b>[88]</b></span></a> paccuppannāya vedanāya khajjāmi.|| ||</p>

					<p class="f4">Ahaɱ c'eva kho pana anāgataɱ vedanaɱ abhinandeyyaɱ||<br />
					anāgatam pahaɱ addhānaɱ||<br />
					evam eva vedanāya khajjeyyaɱ,||<br />
					seyyathā pi etarahi paccuppannāya vedanāya khajjāmīti.|| ||</p>

					<p class="f4">So iti paṭisaɱkhāya atītāya vedanāya anapekho hoti,||<br />
					anāgataɱ vedanaɱ nābhinandati||<br />
					paccuppannāya vedanāya nibbidāya||<br />
					virāgāya nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Ahaɱ kho etarahi saññāya khajjāmi,||<br />
					atītampahaɱ addhānaɱ||<br />
					evam eva saññāya khajjiɱ||<br />
					seyyathā pi etarahi paccuppannāya saññāya khajjāmi.|| ||</p>

					<p class="f4">Ahaɱ c'eva kho pana anāgataɱ saññaɱ abhinandeyyaɱ||<br />
					anāgatam pahaɱ addhānaɱ||<br />
					evam eva saññāya khajjeyyaɱ,||<br />
					seyyathā pi etarahi paccuppannāya vedanāya khajjāmīti.|| ||</p>

					<p class="f4">So iti paṭisaŋkhāya atītāya saññāya anapekho hoti,||<br />
					anāgataɱ saññaɱ nābhinandati||<br />
					paccuppannāya saññāya nibbidāya||<br />
					virāgāya nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Ahaɱ kho etarahi sankhārehi khajjāmi,||<br />
					atītampahaɱ addhānaɱ||<br />
					evam eva sankhārehi khajjiɱ||<br />
					seyyathā pi etarahi paccuppannehi sankhārehi khajjāmi.|| ||</p>

					<p class="f4">Ahaɱ c'eva kho pana anāgate sankhāre abhinandeyyaɱ||<br />
					anāgatampahaɱ addhānaɱ||<br />
					evam eva sankhārehi khajjeyyaɱ,||<br />
					seyyathā pi etarahi paccuppannehi sankhārehi khajjāmīti.|| ||</p>

					<p class="f4">So iti paṭisaɱkhāya atītesu sankhāresu anapekho hoti,||<br />
					anāgate sankhāre nābhinandati||<br />
					paccuppannānaɱ sankharānaɱ nibbidāya||<br />
					virāgāya nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Ahaɱ kho etarahi viññāṇena khajjāmi,||<br />
					atītampahaɱ addhānaɱ||<br />
					evam eva viññāṇena khajjiɱ||<br />
					seyyathā pi etarahi paccuppannena viññāṇena khajjāmi.|| ||</p>

					<p class="f4">Ahaɱ c'eva kho pana anāgataɱ viññāṇaɱ abhinandeyyaɱ||<br />
					anāgatampahaɱ addhānaɱ||<br />
					evam eva viññāṇena khajjeyyaɱ,||<br />
					seyyathā pi etarahi paccuppannena viññāṇena khajjāmī.|| ||</p>

					<p class="f4">So iti paṭisaŋkhāya atītasmiɱ viññāṇasmiɱ anapekho hoti,||<br />
					anāgataɱ viññāṇaɱ nābhinandati||<br />
					paccuppannassa viññāṇassa nibbidāya||<br />
					virāgāya nirodhāya paṭipanno hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Rūpaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ vipariṇāma dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Vedanā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ vipariṇāma dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Saññā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ vipariṇāma dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Sankhārā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ vipariṇāma dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ vipariṇāma dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā'" ti?|| ||</p>

					<p class="f4">"No h'etaɱ bhante."|| ||</p>

					<p class="f4"><a id="pg89"><span class="f2 g"><b>[89]</b></span></a> Tasmā ti ha bhikkhave,||<br />
					yaɱ kiñci rūpaɱ||<br />
					atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ rūpaɱ||<br />
					'N'etaɱ mama,||<br />
					neso ham asmi,||<br />
					na me so attā' ti||<br />
					evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ vedanaɱ||<br />
					'N'etaɱ mama,||<br />
					neso ham asmi,||<br />
					na me so attā' ti||<br />
					evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ saññaɱ||<br />
					'N'etaɱ mama,||<br />
					neso ham asmi,||<br />
					na me so attā' ti||<br />
					evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">Ye keci sankhārā||<br />
					atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ sankhāraɱ||<br />
					'N'etaɱ mama,||<br />
					neso ham asmi,||<br />
					na me so attā' ti||<br />
					evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yaɱ kiñci viññāṇaɱ||<br />
					atīt-ā-nāgata-paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ viññāṇaɱ||<br />
					'N'etaɱ mama,||<br />
					neso ham asmi,||<br />
					na me so attā' ti||<br />
					evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ayaɱ vuccati bhikkhave,||<br />
					ariya-sāvako apacināti,||<br />
					no ācināti,||<br />
					pajahati, na upādiyati,||<br />
					visineti, no ussineti -||<br />
					vidhupeti, na sandhūpeti.|| ||</p>

					<p class="f4">Kiñ ca apacināti, no ācināti?|| ||</p>

					<p class="f4">Rūpaɱ apacināti, no ācināti.|| ||</p>

					<p class="f4">Vedanaɱ apacināti, no ācināti.|| ||</p>

					<p class="f4">Saññaɱ apacināti, no ācināti.|| ||</p>

					<p class="f4">Sankhāre apacināti, no ācināti.|| ||</p>

					<p class="f4">Viññāṇaɱ apacināti, no ācināti.|| ||</p>

					<p class="ctr c">&#9632;</p>

					<p class="f4">Kiñ ca pajahati, na upādiyati?|| ||</p>

					<p class="f4">Rūpaɱ pajahati, na upādiyati.|| ||</p>

					<p class="f4">Vedanaɱ pajahati, na upādiyati.|| ||</p>

					<p class="f4">Saññaɱ pajahati, na upādiyati.|| ||</p>

					<p class="f4">Sankhāre pajahati, na upādiyati.|| ||</p>

					<p class="f4">Viññāṇaɱ pajahati na upādiyati.|| ||</p>

					<p class="ctr c">&#9632;</p>

					<p class="f4">Kiñ ca visineti, no ussineti?|| ||</p>

					<p class="f4">Rūpaɱ visineti, na ussineti.|| ||</p>

					<p class="f4">Vedanaɱ visineti, na ussineti.|| ||</p>

					<p class="f4">Saññaɱ visineti, na ussineti.|| ||</p>

					<p class="f4">Sankhāre visineti, na ussineti.|| ||</p>

					<p class="f4"> <a id="pg90"><span class="f2 g"><b>[90]</b></span></a> Viññāṇaɱ visineti na ussineti.|| ||</p>

					<p class="ctr c">&#9632;</p>

					<p class="f4">Kiñ ca vidhūpeti, na sandhūpeti?|| ||</p>

					<p class="f4">Rūpaɱ vidhūpeti, na sandhūpeti.|| ||</p>

					<p class="f4">Vedanaɱ vidhūpeti, na sandhūpeti.|| ||</p>

					<p class="f4">Saññaɱ vidhūpeti, na sandhūpeti.|| ||</p>

					<p class="f4">Sankhāre vidhūpeti, na sandhūpeti.|| ||</p>

					<p class="f4">Viññāṇaɱ vidhūpeti, na sandhūpeti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaɱ passaɱ bhikkhave, sutavā ariya-sāvako||<br />
					rūpasmim pi nibbindati||<br />
					vedanāya pi nibbindati,||<br />
					saññāya'pi nibbindati,||<br />
					sankhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbindaɱ virajjati||<br />
					virāgā vimuccati||<br />
					vimuttasmiɱ vimuttamiti||<br />
					ñāṇaɱ hoti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ayaɱ vuccati bhikkhave:|| ||</p>

					<p class="f4">'Bhikkhu nevācināti na apacināti||<br />
					apacinitvā ṭhito;||<br />
					n'eva pajahati na upādiyati,||<br />
					pajahitvā ṭhito;||<br />
					n'eva visineti na ussineti||<br />
					visinetvā ṭhito;||<br />
					n'eva vidhūpeti na sandhūpeti,||<br />
					vidhūpetvā ṭhito.'|| ||</p>

					<p class="f4">Kiñ ca nevācināti na apacināti?|| ||</p>

					<p class="f4">Apacinitvā ṭhito rūpaɱ||<br />
					nevācināti, na apacināti.|| ||</p>

					<p class="f4">Apacinitvā ṭhito vedanaɱ||<br />
					nevācināti, na apacināti.|| ||</p>

					<p class="f4">Apacinitvā ṭhito saññaɱ||<br />
					nevācināti, na apacināti.|| ||</p>

					<p class="f4">Apacinitvā ṭhito sankhare||<br />
					nevācināti, na apacināti.|| ||</p>

					<p class="f4">Apacinitvā ṭhito viññāṇaɱ||<br />
					nevācināti, na apacināti.|| ||</p>

					<p class="ctr c">&#9632;</p>

					<p class="f4">Kiñ ca n'eva pajahati na upādiyati?|| ||</p>

					<p class="f4">Pajahitvā ṭhito rūpaɱ||<br />
					n'eva pajahati na upādiyati.|| ||</p>

					<p class="f4">Pajahitvā ṭhito vedanaɱ||<br />
					n'eva pajahati na upādiyati.|| ||</p>

					<p class="f4">Pajahitvā ṭhito saññaɱ||<br />
					n'eva pajahati na upādiyati.|| ||</p>

					<p class="f4">Pajahitvā ṭhito sankhare||<br />
					n'eva pajahati na upādiyati.|| ||</p>

					<p class="f4">Pajahitvā ṭhito viññāṇaɱ||<br />
					n'eva pajahati na upādiyati.|| ||</p>

					<p class="ctr c">&#9632;</p>

					<p class="f4">Kiñ ca n'eva visineti, na ussineti?|| ||</p>

					<p class="f4">Visinetvā ṭhito rūpaɱ||<br />
					n'eva visineti na ussineti.|| ||</p>

					<p class="f4">Visinetvā ṭhito vedanaɱ||<br />
					n'eva visineti na ussineti.|| ||</p>

					<p class="f4">Visinetvā ṭhito saññaɱ||<br />
					n'eva visineti na ussineti.|| ||</p>

					<p class="f4">Visinetvā ṭhito sankhāre||<br />
					n'eva visineti na ussineti.|| ||</p>

					<p class="f4">Visinetvā ṭhito viññāṇaɱ||<br />
					n'eva visineti na ussineti.|| ||</p>

					<p class="ctr c">&#9632;</p>

					<p class="f4">Kiñ ca n'eva vidhūpeti na sandhūpeti?|| ||</p>

					<p class="f4">Vidhūpetvā ṭhito rūpaɱ||<br />
					n'eva vidhūpeti na sandhūpeti.|| ||</p>

					<p class="f4">Vidhūpetvā ṭhito vedanaɱ||<br />
					n'eva vidhūpeti na sandhūpeti.|| ||</p>

					<p class="f4">Vidhūpetvā ṭhito saññaɱ||<br />
					n'eva vidhūpeti na sandhūpeti.|| ||</p>

					<p class="f4">Vidhūpetvā ṭhito sankhāre||<br />
					n'eva vidhūpeti na sandhūpeti.|| ||</p>

					<p class="f4">Vidhūpetvā ṭhito viññāṇaɱ||<br />
					n'eva vidhūpeti na sandhūpeti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaɱ vimutta-cittɱ kho bhikkhave,||<br />
					bhikkhuɱ sa-indā devā sabrahmkā sa-Pajāpatikā ārakā va namassanti:|| ||</p>

					      <p class="f4 in2"> <a id="pg91"><span class="f2 g"><b>[91]</b></span></a> "Namo te purisājañña||<br />
							namo te purisuttama,||<br />
							Yassa te nābhijānāma||<br />
							yam pi nissāya jhāyasī' ti".|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>