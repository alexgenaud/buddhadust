<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 41. This sutta deals with the thoughts one should and should not dwell on. It should be read when the issue of what the Buddha did not discuss comes up. Here by the juxtaposition of the issues not to be considered with those which should be thought about it is clear that this is not a matter of keeping things a mystery but of what is and what is not a matter pertaining to the goal." />
<title>SN 5 56 41: Cinta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					V. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p41">Sutta 41</a></h4>

					<h1>Cintā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.041.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.041.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4"> Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Tatra kho Bhagavā bhikkhū āmantesi.|| ||</p>

					<p class="f4">"Bhūta-pubbaɱ bhikkhave, aññataro puriso Rājagahā ni-k-khamitvā loka- <a id="pg447"><span class="f2 g"><b>[447]</b></span></a> cintaɱ cintessāmī ti yena Sumāgavā pokkharaṇī ten'upasankami.|| ||</p>

					<p class="f4">Upasaŋkamitvā Sumāgavāya pokkharaṇiyā tīre nisīdi lokacintaɱ cintento.|| ||</p>

					<p class="f4">3. Addasā kho bhikkhave, so puriso Sumāgavāya pokkharaṇiyā  tīre caturaŋginiɱ senaɱ bhisamūḷālaɱ pavisantiɱ.|| ||</p>

					<p class="f4">Disvān'assa etad ahosi:|| ||</p>

					<p class="f4">'Ummatto'smi nāmāhaɱ.|| ||</p>

					<p class="f4">Yaɱ loke n'atthi taɱ mayā diṭṭhan' ti.|| ||</p>

					<p class="f4">4. Atha kho bhikkhave, so puriso nagaram Rājagahaɱ pavisitvā mahā-jana-kāyassa ārocesi.|| ||</p>

					<p class="f4">'Ummatto'smi nāmāhaɱ bhante,||<br />
					viceto'smi nāmāhaɱ bhante.|| ||</p>

					<p class="f4">Yaɱ loke n'atthi taɱ mayā diṭṭhan' ti.|| ||</p>

					<p class="f4">Yathā katham pana tvaɱ ambho purisa ummatto?|| ||</p>

					<p class="f4">Kathaɱ viceto?|| ||</p>

					<p class="f4">Kiñ ca loke n'atthi yaɱ tayā diṭṭhan' ti?|| ||</p>

					<p class="f4">5. 'Idh'āhaɱ bhante, Rājagahā ni-k-khamitvā lokacintaɱ cintessāmī ti yena Sumāgavā pokkharaṇī ten'upasankamiɱ.|| ||</p>

					<p class="f4">Upasaŋkamitvā sumāgavāya pokkhaṇiyā tīre nisīdiɱ lokacintaɱ cintento.|| ||</p>

					<p class="f4">Addasaŋ kho haɱ bhante Sumāgavāya pokkharaṇiyā caturaŋginiɱ senaɱ bhisamūḷālaɱ pavisantiɱ.|| ||</p>

					<p class="f4">Evaɱ khvāhaɱ bhante ummatto.|| ||</p>

					<p class="f4">Evaɱ viceto.|| ||</p>

					<p class="f4">Idañ ca loke n'atthi yaɱ mayā diṭṭhan' ti.|| ||</p>

					<p class="f4">'Taggha tvaɱ ambho purisa ummatto.|| ||</p>

					<p class="f4">Taggha viceto.|| ||</p>

					<p class="f4">Idañ ca loke n'atthi yaɱ tayā diṭṭhan' ti.|| ||</p>

					<p class="f4">6. Taɱ kho pana bhikkhave so puriso bhūtaɱ yeva addasa,||<br />
					no abhūtaɱ.|| ||</p>

					<p class="f4">Bhutapubbaɱ bhikkhave, dev-ā-sura-saŋgāmo samūp'abbuḷho ahosi,||<br />
					tasmiɱ kho pana bhikkhave,||<br />
					saŋgāme devā jiniɱsu.|| ||</p>

					<p class="f4">Asurā parājiniɱsu.|| ||</p>

					<p class="f4">Parājitā <a id="pg448"><span class="f2 g"><b>[448]</b></span></a> ca kho bhikkhave,||<br />
					Asurā bhītā bhisamūḷālena Asurapuraɱ pavisiɱsu||<br />
					devānaɱ yeva kho bhayamānā.|| ||</p>

					<p class="f4">Tasmā ti ha bhikkhave, mā lokacintaɱ cintetha,||<br />
					sassato loko ti vā asassato loko ti vā.|| ||</p>

					<p class="f4">Antavā loko ti vā anantavā loko ti vā.|| ||</p>

					<p class="f4">Taɱ jīvaɱ taɱ sarīran ti vā aññaɱ jīvaɱ aññaɱ sarīran ti vā.|| ||</p>

					<p class="f4">Hoti Tathāgato param māraṇā ti vā.|| ||</p>

					<p class="f4">Na hoti Tathāgato param māraṇā ti vā.|| ||</p>

					<p class="f4">Hoti ca na ca hoti Tathāgato param māraṇā ti vā.|| ||</p>

					<p class="f4">N'eva hoti na na hoti Tathāgato param māraṇā ti vā.|| ||</p>

					<p class="f4">Taɱ kissa hetu?|| ||</p>

					<p class="f4">8. N'esā bhikkhave, cintā atthasaŋhitā,||<br />
					n'ādibramhacariyikā,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya||<br />
					na nibbānāya, saŋvattati.|| ||</p>

					<p class="f4">9. Cintentā ca kho tumhe bhikkhave,|| ||</p>

					<p class="f4">"Idaɱ dukkhan" ti cinteyyātha,|| ||</p>

					<p class="f4">"Ayaɱ dukkha-samudayo" ti cinteyyātha,|| ||</p>

					<p class="f4">"Ayaɱ dukkha-nirodho" ti cinteyyātha,|| ||</p>

					<p class="f4">"Ayaɱ dukkha-nirodha-gāminī paṭipadā" ti cinteyyātha.|| ||</p>

					<p class="f4">Taɱ kissa hetu?|| ||</p>

					<p class="f4">Esā bhikkhave, cintā atthasaŋhitā,||<br />
					esā ādibrahma-cariyikā,||<br />
					esā nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					nibbānāya saŋvattati.|| ||</p>

					<p class="f4">Tasmā ti ha bhikkhave,|| ||</p>

					<p class="f4">"Idaɱ dukkhan" ti yogo karaṇīyo|| ||</p>

					<p class="f4">"Ayaɱ dukkha-samudayoti" yogo karaṇīyo|| ||</p>

					<p class="f4">"Ayaɱ dukkha-nirodhoti" yogo karaṇīyo|| ||</p>

					<p class="f4">"Ayaɱ dukkha-nirodha-gāminī paṭipadā" ti  yogo karaṇīyoti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
