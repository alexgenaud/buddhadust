<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 41. This sutta deals with the thoughts one should and should not dwell on. It should be read when the issue of what the Buddha did not discuss comes up. Here by the juxtaposition of the issues not to be considered with those which should be thought about it is clear that this is not a matter of keeping things a mystery but of what is and what is not a matter pertaining to the goal." />
<title>SN 5 56 41: Cintā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					5. Papāta Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p41">Sutta 41</a></h4>

					<h1>Cintā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg446"><span class="f2 g"><b>[446]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.041.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.041.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4"> Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Tatra kho Bhagavā bhikkhū āmantesi.|| ||</p>

					<p class="f4">"Bhūta-pubbaṃ bhikkhave,||<br />
					aññataro puriso Rājagahā ni-k-khamitvā loka- <a id="pg447"><span class="f2 g"><b>[447]</b></span></a> cintaṃ 'cintessāmī' ti||<br />
					yena Sumāgavā pokkharaṇī ten'upasaṇkami.|| ||</p>

					<p class="f4">Upasaṇkamitvā Sumāgavāya pokkharaṇiyā tīre nisīdi loka-cintaṃ cintento.|| ||</p>

					<p class="f4">3. Addasā kho bhikkhave, so puriso Sumāgavāya pokkharaṇiyā tīre catur'aṇginiṃ senaṃ bhisamūḷālaṃ pavisantiṃ.|| ||</p>

					<p class="f4">Disvān'assa etad ahosi:|| ||</p>

					<p class="f4">'Ummatto'smi nāmāhaṃ.|| ||</p>

					<p class="f4">Yaṃ loke n'atthi taṃ mayā diṭṭhan' ti.|| ||</p>

					<p class="f4">4. Atha kho bhikkhave, so puriso nagaram Rājagahaṃ pavisitvā mahā-jana-kāyassa ārocesi.|| ||</p>

					<p class="f4">'Ummatto'smi nāmāhaṃ bhante,||<br />
					viceto'smi nāmāhaṃ bhante.|| ||</p>

					<p class="f4">Yaṃ loke n'atthi taṃ mayā diṭṭhan' ti.|| ||</p>

					<p class="f4">'Yathā katham pana tvaṃ ambho purisa ummatto?|| ||</p>

					<p class="f4">Kathaṃ viceto?|| ||</p>

					<p class="f4">Kiñ ca loke n'atthi yaṃ tayā diṭṭhan' ti?|| ||</p>

					<p class="f4">5. 'Idh'āhaṃ bhante, Rājagahā ni-k-khamitvā loka-cintaṃ cintessāmī ti yena Sumāgavā pokkharaṇī ten'upasaṇkamiṃ.|| ||</p>

					<p class="f4">Upasaṇkamitvā sumāgavāya pokkhaṇiyā tīre nisīdiṃ loka-cintaṃ cintento.|| ||</p>

					<p class="f4">Addasaṇ kho haṃ bhante Sumāgavāya pokkharaṇiyā catur'aṇginiṃ senaṃ bhisamūḷālaṃ pavisantiṃ.|| ||</p>

					<p class="f4">Evaṃ khv'āhaṃ bhante ummatto.|| ||</p>

					<p class="f4">Evaṃ viceto.|| ||</p>

					<p class="f4">Idañ ca loke n'atthi yaṃ mayā diṭṭhan' ti.|| ||</p>

					<p class="f4">'Taggha tvaṃ ambho purisa ummatto.|| ||</p>

					<p class="f4">Taggha viceto.|| ||</p>

					<p class="f4">Idañ ca loke n'atthi yaṃ tayā diṭṭhan' ti.|| ||</p>

					<p class="f4">6. Taṃ kho pana bhikkhave so puriso bhūtaṃ yeva addasa,||<br />
					no abhūtaṃ.|| ||</p>

					<p class="f4">Bhuta-pubbaṃ bhikkhave, dev-ā-sura-saṇgāmo samūp'abbuḷho ahosi,||<br />
					tasmiṃ kho pana bhikkhave,||<br />
					saṇgāme devā jiniṃsu.|| ||</p>

					<p class="f4">Asurā parājiniṃsu.|| ||</p>

					<p class="f4">Parājitā <a id="pg448"><span class="f2 g"><b>[448]</b></span></a> ca kho bhikkhave,||<br />
					Asurā bhītā bhisamūḷālena Asurapuraṃ pavisiṃsu||<br />
					devānaṃ yeva kho bhayamānā.|| ||</p>

					<p class="f4">Tasmātiha bhikkhave, mā loka-cintaṃ cintetha:|| ||</p>

					<p class="f4">'Sassato loko' ti vā||<br />
					'asassato loko' ti vā.|| ||</p>

					<p class="f4">'Antavā loko' ti vā||<br />
					'anantavā loko' ti vā.|| ||</p>

					<p class="f4">'Taṃ jīvaṃ ,taṃ sarīran' ti vā||<br />
					'aññaṃ jīvaṃ, aññaṃ sarīran' ti vā.|| ||</p>

					<p class="f4">'Hoti Tathāgato param māraṇā' ti vā.|| ||</p>

					<p class="f4">'Na hoti Tathāgato param māraṇā' ti vā.|| ||</p>

					<p class="f4">'Hoti ca na ca hoti Tathāgato param māraṇā' ti vā.|| ||</p>

					<p class="f4">'N'eva hoti na na hoti Tathāgato param māraṇā' ti vā.|| ||</p>

					<p class="f4">Taṃ kissa hetu?|| ||</p>

					<p class="f4">8. N'esā bhikkhave, cintā attha-saṇhitā,||<br />
					n'ādibramhacariyikā,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya||<br />
					na Nibbānāya, saṃvaṭṭati.|| ||</p>

					<p class="f4">9. Cintentā ca kho tumhe bhikkhave,|| ||</p>

					<p class="f4">'Idaṃ dukkhan' ti cinteyyātha,|| ||</p>

					<p class="f4">'Ayaṃ dukkha-samudayo' ti cinteyyātha,|| ||</p>

					<p class="f4">'Ayaṃ dukkha-nirodho' ti cinteyyātha,|| ||</p>

					<p class="f4">'Ayaṃ dukkha-nirodha-gāminī paṭipadā' ti cinteyyātha.|| ||</p>

					<p class="f4">Taṃ kissa hetu?|| ||</p>

					<p class="f4">Esā bhikkhave, cintā attha-saṇhitā,||<br />
					esā ādibrahma-cariyikā,||<br />
					esā nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati.|| ||</p>

					<p class="f4">Tasmātiha bhikkhave,|| ||</p>

					<p class="f4">'Idaṃ dukkhan' ti||<br />
					yogo karaṇīyo|| ||</p>

					<p class="f4">'Ayaṃ dukkha-samudayo' ti||<br />
					yogo karaṇīyo|| ||</p>

					<p class="f4">'Ayaṃ dukkha-nirodho' ti||<br />
					yogo karaṇīyo|| ||</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
