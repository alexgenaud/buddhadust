<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 51 45-54: Appamada Chapter</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					51. Iddhi-Pāda Saɱyutta<br />
					5. Appamāda Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#V">Chapter V</a><br />
					Suttas 45-54</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg291"><span class="f2 g"><b>[291]</b></span></a></p>

					<h4 class="ctr"><a id="p45" href="../../../../backmatter/indexes/sutta/sn/05_mv/idx_51_iddhipadasamyutta.htm#p45">Sutta 45</a></h4>

					<h1>Tathāgata Suttaɱ</h1>

					<p class="f4"><span class="f3">[<a id="p45.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p45.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p45.1">olds</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">2. "Yāvatā bhikkhave, sattā apadā vā dvipadā vā catu-p-padā vā bahu-p-padā vā rūpino vā arūpino vā saññino vā asaññino vā n'eva-saññi-nā-saññino vā nāsaññino vā||<br />
					Tathāgato tesaɱ aggam akkhāyati arahaɱ Sammā-Sam-Buddho.|| ||</p>

					<p class="f4">Evam eva kho bhikkhave, ye keci kusalā dhammā,||<br />
					sabbe te appamāda-mūlakā appamāda-samo-saraṇā appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p46" href="../../../../backmatter/indexes/sutta/sn/05_mv/idx_51_iddhipadasamyutta.htm#p46">Sutta 46</a></h4>

					<h1>Padam Suttaɱ</h1>

					<p class="f4"><span class="f3">[<a id="p46.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p46.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p46.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, yāni kānici jaŋgamānaɱ pada-jātāni, sabbāni tāni hatthi-pade samodhānaɱ gacchati.|| ||</p>

					<p class="f4">Hatthipadaɱ tesaɱ aggam akkhāyati yad idaɱ mahantattena.|| ||</p>

					<p class="f4">Evam eva kho bhikkhave, ye keci kusala-dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p47" href="../../../../backmatter/indexes/sutta/sn/05_mv/idx_51_iddhipadasamyutta.htm#p47">Sutta 47</a></h4>

					<h1>Kūṭa Suttaɱ</h1>

					<p class="f4"><span class="f3">[<a id="p47.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p47.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p47.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, kūṭā-gārassa yā kāci gopānasiyo sabbā tā kūṭa-ŋ-gamā kūṭa-ninnā kūṭa-samo-saraṇā, kūṭaɱ tāsaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p48" href="../../../../backmatter/indexes/sutta/sn/05_mv/idx_51_iddhipadasamyutta.htm#p48">Sutta 48</a></h4>

					<h1>Mūla Suttaɱ</h1>

					<p class="f4"><span class="f3">[<a id="p48.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p48.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p48.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, ye keci mūla-gandhā, kālānusāri tesaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p49" href="../../../../backmatter/indexes/sutta/sn/05_mv/idx_51_iddhipadasamyutta.htm#p49">Sutta 49</a></h4>

					<h1>Sāra Suttaɱ</h1>

					<p class="f4"><span class="f3">[<a id="p49.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p49.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p49.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, ye keci sāra-gandhā, lohita-candanaɱ tesaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p50" href="../../../../backmatter/indexes/sutta/sn/05_mv/idx_51_iddhipadasamyutta.htm#p50">Sutta 50</a></h4>

					<h1>Vassika Suttaɱ</h1>

					<p class="f4"><span class="f3">[<a id="p50.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p50.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p50.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, ye keci puppha-gandhā, vassikaɱ tesaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p51" href="../../../../backmatter/indexes/sutta/sn/05_mv/idx_51_iddhipadasamyutta.htm#p51">Sutta 51</a></h4>

					<h1>Rāja Suttaɱ</h1>

					<p class="f4"><span class="f3">[<a id="p51.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p51.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p51.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, ye keci kuḍḍa-rājāno sabbe te rañño cakka-vattissa anuyantā bhavanti.|| ||</p>

					<p class="f4">Rājā tesaɱ cakka-vatti aggam akkhāyati. Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p52" href="../../../../backmatter/indexes/sutta/sn/05_mv/idx_51_iddhipadasamyutta.htm#p52">Sutta 52</a></h4>

					<h1>Candima Suttaɱ</h1>

					<p class="f4"><span class="f3">[<a id="p52.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p52.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p52.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, yā kāci tāraka-rūpānaɱ pabhā.|| ||</p>

					<p class="f4">Sabbā tā candimappabhāya kalaɱ nāgghati soḷasiɱ canda-p-pabhā tāsaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p53" href="../../../../backmatter/indexes/sutta/sn/05_mv/idx_51_iddhipadasamyutta.htm#p53">Sutta 53</a></h4>

					<h1>Suriya Suttaɱ</h1>

					<p class="f4"><span class="f3">[<a id="p53.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p53.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p53.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, sarada-samaye viddhe vigata-valāhake deve ādicco nabhaɱ abbhussu-k-kamāno sabbaɱ ākāsagataɱ tamagataɱ abhivihacca bhāsate ca tapate ca virocati ca.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p54" href="../../../../backmatter/indexes/sutta/sn/05_mv/idx_51_iddhipadasamyutta.htm#p54">Sutta 54</a></h4>

					<h1>Vattha Suttaɱ</h1>

					<p class="f4"><span class="f3">[<a id="p54.1">1</a>][<a href="../../../../dhamma-vinaya/pts/sn/05_mv/sn05.51.045-054.wood.pts.htm#p54.1">pts</a>][<a href="../../../../dhamma-vinaya/bd/sn/05_mv/sn05.51.045-054.olds.bd.htm#p54.1">olds</a>]</span> Evam me sutaɱ:|| ||</p>

					<p class="f4">2. "Seyyathā pi bhikkhave, yāni kāni ci tantāvutānaɱ vatthānaɱ kāsikaɱ vatthaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro iddhi-pāde bhāvessati,||<br />
					cattāro iddhi-pāde bahulī-karissatī.|| ||</p>

					<p class="f4">Kathañ ca bhikkhave, bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu appamatto cattāro iddhi-pāde bhāveti,||<br />
					cattāro iddhi-pāde bahulī-karoti" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>