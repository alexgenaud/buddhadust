<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 11. The first sutta delivered by the Buddha after his awakening." />
<title>SN 5 56 11: Dhamma-cakkappavattana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					56. Sacca Saɱyutta<br />
					2. Dhamma-Cakka-Pavattana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p11">Sutta 11</a></h4>

					<h4 class="ctr">Dhamma-Cakka-p-Pavattana Suttaɱ<br />
					Paṭhama Tathāgatena Vutta</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg420"><span class="f2 g"><b>[420]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.011.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.011.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.011.than.ati.htm#p1">than</a>][<a href="../../../../dhamma-vinaya/ati/sn/05_mv/sn05.56.011.nymo.ati.htm#p1">nymo</a>][<a href="../../../../dhamma-vinaya/ati/sn/05_mv/sn05.56.011.piya.ati.htm#p1">piya</a>][<a href="../../../../dhamma-vinaya/bd/sn/05_mv/sn05.56.011.olds.bd.htm#p1">olds</a>][<a href="../../../../dhamma-vinaya/yaho/sn/05_mv/sn05.56.011.kell.yaho.htm#p1">yaho</a>]</span> <span class="f3 g"><i>[391]</i></span> Evam me sutaɱ:|| ||</p>

					<p class="f4">Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4"><a id="pg421"><span class="f2 g"><b>[421]</b></span></a> 2. Tatra kho Bhagavā pañca-vaggiye bhikkhū āmantesi:|| ||</p>

					<p class="f4">"Dve me bhikkhave, antā pabba-jitena na sevitabbā.|| ||</p>

					<p class="f4">Katame dve?|| ||</p>

					<p class="f4">3. Yo cayāɱ kāmesu kāmasu||<br />
					khallikānuyogo hīno gammo||<br />
					puthujjaniko||<br />
					anariyo||<br />
					anattha-saɱhito,||<br />
					yo c'āyaɱ attakilamathānuyogo dukkho anariyo anattha-saɱhito.|| ||</p>

					<p class="f4">Ete te bhikkhave, ubho ante anupakamma majjhimā paṭipadā Tathāgatena abhisambuddhā||<br />
					cakkhu-karaṇī||<br />
					ñāṇa-karaṇī upasamāya||<br />
					abhiññāya||<br />
					sambodhāya||<br />
					nibbānāya saɱvaṭṭati.|| ||</p>

					<p class="f4">4. Katamā ca sā bhikkhave, majjhimā paṭipadā Tathāgatena abhisambuddhā||<br />
					cakkhu-karaṇī||<br />
					ñāṇa-karaṇī upasamāya||<br />
					abhiññāya||<br />
					sambodhāya||<br />
					nibbānāya saɱvaṭṭati?|| ||</p>

					<p class="f4">Ayam eva Ariyo Aṭṭhaṅgiko Maggo,||<br />
					seyyath'īdaɱ:||<br />
					sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Ayaɱ kho sā bhikkhave, majjhimā paṭipadā Tathāgatena abhisambuddhā||<br />
					cakkhu-karaṇī||<br />
					ñāṇa-karaṇī upasamāya||<br />
					abhiññāya||<br />
					sambodhāya||<br />
					nibbānāya saɱvaṭṭati.|| ||</p>

					<p class="f4">5. Idaɱ kho pana bhikkhave, dukkhaɱ ariya-saccaɱ:|| ||</p>

					<p class="f4">Jāti pi dukkhā,||<br />
					jarā pi dukkhā,||<br />
					vyādhi pi dukkho,||<br />
					maraṇam pi dukkhaɱ,||<br />
					soka-parideva-dukkha-domanass'upāyāsā pi dukkhā,||<br />
					appiyehi sampayogo dukkho,||<br />
					piyehi vippayogo dukkho,||<br />
					yam p'icchaɱ na labhati tam pi dukkhaɱ,||<br />
					saṅkhittena pañc'upādāna-k-khandhā dukkhā".|| ||</p>

					<p class="f4">6. Idaɱ kho pana bhikkhave, dukkha-samudayo ariya-saccaɱ:|| ||</p>

					<p class="f4">"Yāyaɱ taṇhā pono-bhavikā nandi rāga-sahagatā tatra tatr-ā-bhinandinī,||<br />
					seyyath'īdaɱ:|| ||</p>

					<p class="f4">Kāma-taṇhā,||<br />
					bhava-taṇhā,||<br />
					vibhava-taṇhā".|| ||</p>

					<p class="f4">7. Idaɱ kho pana bhikkhave, dukkha-nirodho ariya-saccaɱ:|| ||</p>

					<p class="f4">Yo tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">8. Idaɱ kho pana bhikkhave, dukkha-nirodha-gāminī paṭipadā <a id="pg422"><span class="f2 g"><b>[422]</b></span></a> ariya-saccaɱ:|| ||</p>

					<p class="f4">Ayam eva Ariyo Aṭṭhaṅgiko Maggo,||<br />
					seyyath'īdaɱ:||<br />
					sammā-diṭṭhi,||<br />
					sammā-saṅkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">9. Idaɱ dukkhaɱ ariya-saccan ti me bhikkhave pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pan'idaɱ dukkhaɱ ariya-saccaɱ pariññeyyan ti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkhaɱ ariya-saccaɱ pariññātanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">10. Idaɱ dukkha-samudayo ariya-saccan ti me bhikkhave pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkha-samudayo ariya-saccaɱ pahātabbanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkha-samudayo ariya-saccaɱ pahīnanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">11. Idaɱ dukkha-nirodho ariya-saccanti me bhikkhave pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkha-nirodho ariya-saccaɱ sacchi-kātabbanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkha-nirodho ariya-saccaɱ sacchi-katanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">12. Idaɱ dukkha-nirodha-gāminī paṭipadā ariya-saccanti me bhikkhave pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkha-nirodha-gāminī paṭipadā ariya-saccaɱ bhāvetabbanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Taɱ kho pana idaɱ dukkha-nirodha-gāminī paṭipadā ariya-saccaɱ bhāvitanti me bhikkhave, pubbe ananussutesu||<br />
					dhammesu cakkhuɱ udapādi||<br />
					ñāṇaɱ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">13. Yāva kīvañca me bhikkhave, imesu catusu ariya-saccesu evaɱ tiparivaṭṭaɱ dvādasākāraɱ yathā-bhūtaɱ ñāṇa-dassanaɱ na su-visuddhaɱ ahosi,||<br />
					n'eva tāvāhaɱ bhikkhave, <a id="pg423"><span class="f2 g"><b>[423]</b></span></a> sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">14. Yato ca kho me bhikkhave, imesu catusu ariya-saccesu evaɱ tiparivaṭṭaɱ dvādasākāraɱ yathā-bhūtaɱ ñāṇa-dassanaɱ su-visuddhaɱ ahosi,||<br />
					ath'āhaɱ bhikkhave, sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ,||<br />
					ñāṇañca pana me dassanaɱ udapādi Akuppā me ceto-vimutti, ayam antimā jāti n'atthi-dāni puna-b-bhavo" ti.|| ||</p>

					<p class="f4">15. Idam avoca Bhagavā atta-manā pañca-vaggiyā bhikkhū Bhagavato bhāsitaɱ abhinanduɱ,||<br />
					imasamiñ ca pana veyyā-kara-ṇasmiɱ bhaññamāne āyasmato Koṇḍaññassa virajaɱ vīta-malaɱ Dhamma-cakkhuɱ udapādi:</p>

					<p class="f4">"Yaɱ kiñci samudaya-dhammaɱ sabbantaɱ nirodha-dhamman" ti.|| ||</p>

					<p class="f4">16. Evam pavattite ca pana Bhagavatā Dhamma-cakke Bhummā devā saddam anussāvesu:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">17. Bhummānaɱ devānaɱ saddaɱ sutvā cātu-m-mahārājikā devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">18. Cātu-m-mahā-rājikānaɱ devānaɱ saddaɱ sutvā Tāvatiɱsā devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">Tāvatiɱsānaɱ devānaɱ saddaɱ sutvā yāmā devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">Yāmānaɱ devānaɱ saddaɱ sutvā Tusitā devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">Tusitānaɱ devānaɱ saddaɱ sutvā Nimmāṇaratī devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">Tusitānaɱ devānaɱ saddaɱ sutvā Paranimmita-vasavattī devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">Paranimmita-vasavattīnaɱ devānaɱ saddaɱ sutvā brahma-kāyikā devā saddamanussāvesuɱ:</p>

					<p class="f4">"Etaɱ Bhagavatā Bārāṇasiyaɱ Isipatane Migadāye anuttaraɱ Dhamma-cakkaɱ pavattitaɱ <a id="pg424"><span class="f2 g"><b>[424]</b></span></a> appati-vattiyaɱ samaṇena vā brāhmaṇena vā devena vā mārena vā brahmunā vā kenaci vā lokasmin" ti.|| ||</p>

					<p class="f4">19. Iti ha tena khaṇena tena muhuttena yāva Brahmalokā saddo abbhuggañchi.|| ||</p>

					<p class="f4">Ayañ ca dasasahassī loka-dhātu saṅkampi sampakampi sampavedhi.|| ||</p>

					<p class="f4">Appamāṇo ca uḷāro obhāso loke pātur ahosi ati-k-kamma devānaɱ devānubhāvan ti.|| ||</p>

					<p class="f4">20. Atha kho Bhagavā udānaɱ udānesi:</p>

					<p class="f4">"Aññāsi vata bho Koṇḍañño,||<br />
					aññāsi vata bho Koṇḍañño" ti.|| ||</p>

					<p class="f4">Iti h'idaɱ āyasmato Koṇḍaññassa Aññā-Koṇḍañño tv'eva nāmaɱ ahosī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
