<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V.: Maha Vagga. 52. Anuruddha Samyutta, II: Sutta 10. The Venerable Anuruddha explains that it is because he is well established in the four settings-up of memory that when he is afflicted with a severe illness it does not affect his mind." />
<title>SN 5 52 10: Balha-Gilaya or Gihinaya or Gilana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā Vagga<br />
					52. Anuruddha Saɱyutta<br />
					I. Rahogata Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p10">Sutta 10</a></h4>

					<h1>Bāḷha-Gilāya or Gihīnaya or Gilāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.52.010.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.52.010.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā Anuruddho Sāvatthiyaɱ viharati andhavanasmiɱ ābādhiko dukkhito bā'ahgilāno.|| ||</p>

					<p class="f4">Atha kho sambahulā bhikkhū yen'āyasmā Anuruddho ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Anuruddhaɱ etad avocuɱ:|| ||</p>

					<p class="f4">"Katamenāyasmato Anuruddhassa vihārena viharato uppannā sārīrikā dukkhā vedanā cittaɱ na pariyādāya tiṭṭhantī" ti?|| ||</p>

					<p class="f4">"Catusu kho me āvuso, sati-paṭṭhānesu sūpaṭṭhita-cittassa viharato uppannā sārīrikā dukkhā vedanā cittaɱ na pariyādāya tiṭṭhanti.|| ||</p>

					<p class="f4">Katamesu catusu?|| ||</p>

					<p class="f4">Idh'āhaɱ āvuso kāye kāy'ānupassī viharāmi,||<br />
					ātāpī sampajāno satimā vineyya loke abhijjhā domanassaŋ,|| ||</p>

					<p class="f4">vedanāsu vedan'ānupassī viharāmi,||<br />
					ātāpī sampajāno satimā vineyya loke abhijjhā domanassaɱ.|| ||</p>

					<p class="f4">Citte citt'ānupassī viharāmi,||<br />
					ātāpī sampajāno satimā vineyya loke abhijjhā domanassaɱ.|| ||</p>

					<p class="f4">Dhammesu Dhamm'ānupassī viharāmi,||<br />
					sampajāno satimā vineyya loke abhijjhā-domanassaɱ.|| ||</p>

					<p class="f4">Imesu kho me āvuso, catusu sati-paṭṭhānesu sūpaṭṭhita-cittassa viharato uppannā sārīrikā dukkhā vedanā cittaɱ na pariyādāya tiṭṭhantī" ti.|| ||</p>

					<p>&nbsp;</p>

					<p class="f4 ctr">Rahogatavaggo paṭhamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>