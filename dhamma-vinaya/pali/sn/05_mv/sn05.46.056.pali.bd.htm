<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 46: Bojjhanga-Samyutta: Sutta 56. Prince Abhaya of the Lacchavi visits the Buddha on Vulture-head Mountain. There he asks what the Buddha has to say in regard to Purana Kassapa's doctrine that there is no driving force that results in not knowing and seeing things as they are nor in seeing things as they are. The Buddha replies that wanting, deviance, lazy ways and inertia, fear and anxiety, and uncertainty and vascillation (the diversions) result in not knowing and seeing things as they are, that the seven dimensions of awakening result in seeing things as they are." />
<title>SN 5 46 56: Abhaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p56">Sutta 56</a></h4>

					<h1>Abhaya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.056.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.056.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Abhayo rāja-kumāro yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Abhayo rāja-kumāro Bhagavantataɱ etad avoca:|| ||</p>

					<p class="f4">Pūraṇo bhante, Kassapo evam āha:|| ||</p>

					<p class="f4">'N'atthi hetu||<br />
					n'atthi paccayo||<br />
					aññāṇāya adassanāya||<br />
					ahetu-a-p-paccayā||<br />
					aññāṇaɱ adassanaɱ hoti.|| ||</p>

					<p class="f4">N'atthi hetu||<br />
					n'atthi paccayo||<br />
					ñāṇa-dassanāya||<br />
					ahetu a-p-paccayā||<br />
					ñāṇa-dassanaɱ hotī' ti.|| ||</p>

					<p class="f4">Idha Bhagavā kim āhā" ti?|| ||</p>

					<p class="f4">"Atthi rāja-kumāra, hetu||<br />
					atthi paccayo||<br />
					aññāṇāya adassanāya||<br />
					Sahetu sa-p-paccayā||<br />
					aññāṇaɱ adassanaɱ hoti.</p>

					<p class="f4"><a id="pg127"><span class="f2 g"><b>[127]</b></span></a> Atthi rāja-kumāra hetu||<br />
					atthi paccayo||<br />
					ñāṇa-dassanāya||<br />
					sahetu sa-p-paccayā||<br />
					ñāṇa-dassanaɱ hotī" ti.|| ||</p>

					<p class="f4"><b>I</b></p>

					<p class="f4">Katamo pana bhante, hetu||<br />
					katamo paccayo aññāṇāya adassanāya?</p>

					<p class="f4">Kathaɱ sahetu sa-p-paccayā||<br />
					aññāṇaɱ adassanaɱ hotī" ti?</p>

					<p class="f4">Yasmiɱ kho rāja-kumāra, samaye kāma-rāga-pariyuṭṭhitena cetasā viharati||<br />
					kāma-rāga-paretena,||<br />
					uppannassa ca kāma-rāgassa nissaraṇaɱ||<br />
					yathā-bhūtaɱ na jānāti na passati.</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					aññāṇāya adassanāya.</p>

					<p class="f4">Evaɱ sahetu sa-p-paccayā||<br />
					aññāṇaɱ adassanaɱ hoti.</p>

					<p class="ctr c">&#9632;</p>

					<p class="f4">Puna ca paraɱ rāja-kumāra,||<br />
					yasmiɱ samaye vyāpāda-pariyuṭṭhitena cetasā viharati||<br />
					vyāpāda-paretena||<br />
					uppannassa ca vyāpādassa nissaraṇaɱ||<br />
					yathā-bhūtaɱ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaɱ adassanaɱ hoti.|| ||</p>

					<p class="ctr c">&#9632;</p>

					<p class="f4">Puna ca paraɱ rāja-kumāra,||<br />
					yasmiɱ samaye thīna-middha-pariyuṭṭhitena cetasā viharati||<br />
					vyāpāda-paretena||<br />
					uppannassa ca thīna-middha nissaraṇaɱ||<br />
					yathā-bhūtaɱ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaɱ adassanaɱ hoti.|| ||</p>

					<p class="ctr c">&#9632;</p>

					<p class="f4">Puna ca paraɱ rāja-kumāra,||<br />
					yasmiɱ samaye uddhacca-kukkucca-pariyuṭṭhitena cetasā viharati||<br />
					vyāpāda-paretena||<br />
					uppannassa ca uddhacca-kukkucca nissaraṇaɱ||<br />
					yathā-bhūtaɱ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaɱ adassanaɱ hoti.|| ||</p>

					<p class="ctr c">&#9632;</p>

					<p class="f4">Puna ca paraɱ rāja-kumāra,||<br />
					yasmiɱ samaye vicikicchā-pariyuṭṭhitena cetasā viharati||<br />
					vyāpāda-paretena||<br />
					uppannassa ca vicikicchā nissaraṇaɱ||<br />
					yathā-bhūtaɱ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaɱ adassanaɱ hotī" ti.|| ||</p>

					<p class="f4">"Ko nāmoyaɱ bhante dhamma-pariyāyo" ti?|| ||</p>

					<p class="f4">"Nīvaraṇā nāmete rāja-kumārā" ti.|| ||</p>

					<p class="f4">"Taggha Bhagava nīvaraṇā!|| ||</p>

					<p class="f4">Taggha Sugata nīvaraṇā!|| ||</p>

					<p class="f4">Eka-m-ekena pi kho bhante nīvaraṇena abhibhūto||<br />
					yathā-bhūtaɱ na jāneyya na passeyya,||<br />
					ko pana vādo pañcahi nīvaraṇehi.|| ||</p>

					<p class="f4"><b>II</b></p>

					<p class="f4">Katamo pana bhante, hetu||<br />
					katamo paccayo||<br />
					ñāṇa-dassanāya kathaɱ sahetu sa-p-paccayā ñāṇa-dassanaɱ hotī" ti?|| ||</p>

					<p class="f4"><a id="pg128"><span class="f2 g"><b>[128]</b></span></a> "Idha rāja-kumāra, bhikkhu||<br />
					sati-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So sati-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hoti.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So dhamma-vicaya-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hoti.|| ||</p>

					<p class="ctr c">&#9632;</p>

					<p class="f4">Viriya-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So viriya-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hoti.|| ||</p>

					<p class="ctr c">&#9632;</p>

					<p class="f4">Pīti-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So pīti-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hoti.|| ||</p>

					<p class="ctr c">&#9632;</p>

					<p class="f4">Passaddhi-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So passaddhi-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hoti.|| ||</p>

					<p class="ctr c">&#9632;</p>

					<p class="f4">Samādhi-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So samādhi-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hoti.|| ||</p>

					<p class="ctr c">&#9632;</p>

					<p class="f4">Upekkhā-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">So upekkhā-sambojjh-a-ŋgaɱ bhāvitena cittena||<br />
					yathā-bhūtaɱ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaɱ paccayo||<br />
					ñāṇa-dassanāya.|| ||</p>

					<p class="f4">Evaɱ sahetu sa-p-paccayā ñāṇa-dassanaɱ hotī" ti.|| ||</p>

					<p class="f4">"Ko nāmoyaɱ bhante, dhamma-pariyāyo" ti?|| ||</p>

					<p class="f4">Bojjhaŋgā nāmete rāja-kumārāti.|| ||</p>

					<p class="f4">Taggha Bhagava bojjhaŋgā!|| ||</p>

					<p class="f4">Taggha Sugata bojjhaŋgā!|| ||</p>

					<p class="f4">Eka-m-ekena pi kho bhante, bojjhaŋgena samannāgato||<br />
					yathā-bhūtaɱ jāneyya passeyya,||<br />
					ko pana vādo sattahi bojjhaŋgehi.|| ||</p>

					<p class="f4">Yo pi me bhante, Gijjhakūṭapabbataɱ ārohantassa kāya-kilamatho citta-kilamatho so pi me paṭippassaddho.|| ||</p>

					<p class="f4">Dhammo ca me abhisamito" ti.|| ||</p>

					<p class="f4 ctr">Bojjhaŋgavaggo paṭhamo.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>