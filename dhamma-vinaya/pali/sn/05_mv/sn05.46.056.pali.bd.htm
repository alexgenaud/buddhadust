<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 46: Bojjhaṇga-Samyutta: Sutta 56. Prince Abhaya of the Lacchavi visits the Buddha on Vulture-head Mountain. There he asks what the Buddha has to say in regard to Purana Kassapa's doctrine that there is no driving force that results in not knowing and seeing things as they are nor in seeing things as they are. The Buddha replies that wanting, deviance, lazy ways and inertia, fear and anxiety, and uncertainty and vacillation (the diversions) result in not knowing and seeing things as they are, that the seven dimensions of awakening result in seeing things as they are." />
<title>SN 5 46 56: Abhaya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṇga Saṃyutta<br />
					6. Bojj'Aṇga-Sākacca Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p56">Sutta 56</a></h4>

					<h1>Abhaya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg126"><span class="f2 g"><b>[126]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.056.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.056.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Abhayo rāja-kumāro yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Abhayo rāja-kumāro Bhagavantataṃ etad avoca:|| ||</p>

					<p class="f4">"Pūraṇo bhante, Kassapo evam āha:|| ||</p>

					<p class="f4">'N'atthi hetu||<br />
					n'atthi paccayo||<br />
					aññāṇāya adassanāya||<br />
					ahetu-a-p-paccayā||<br />
					aññāṇaṃ adassanaṃ hoti.|| ||</p>

					<p class="f4">N'atthi hetu||<br />
					n'atthi paccayo||<br />
					ñāṇa-dassanāya||<br />
					ahetu a-p-paccayā||<br />
					ñāṇa-dassanaṃ hotī' ti.|| ||</p>

					<p class="f4">Idha Bhagavā kim āhā" ti?|| ||</p>

					<p class="ctr c">&#9632;</p>

					<p class="f4">"Atthi rāja-kumāra, hetu||<br />
					atthi paccayo||<br />
					aññāṇāya adassanāya||<br />
					Sahetu sa-p-paccayā||<br />
					aññāṇaṃ adassanaṃ hoti.</p>

					<p class="f4"><a id="pg127"><span class="f2 g"><b>[127]</b></span></a> Atthi rāja-kumāra hetu||<br />
					atthi paccayo||<br />
					ñāṇa-dassanāya||<br />
					sahetu sa-p-paccayā||<br />
					ñāṇa-dassanaṃ hotī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><b>I</b></p>

					<p class="f4">Katamo pana bhante, hetu||<br />
					katamo paccayo||<br />
					aññāṇāya adassanāya?</p>

					<p class="f4">Kathaṃ sahetu sa-p-paccayā||<br />
					aññāṇaṃ adassanaṃ hotī" ti?</p>

					<p class="ctr c">&#9632;</p>

					<p class="f4">"Yasmiṃ kho rāja-kumāra, samaye kāma-rāga-pariyuṭṭhitena cetasā viharati||<br />
					kāma-rāga-paretena,||<br />
					uppannassa ca kāma-rāgassa nissaraṇaṃ||<br />
					yathā-bhūtaṃ na jānāti na passati.</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					aññāṇāya adassanāya.</p>

					<p class="f4">Evaṃ sahetu sa-p-paccayā||<br />
					aññāṇaṃ adassanaṃ hoti.</p>

					<p class="ctr c">&#9632;</p>

					<p class="f4">Puna ca paraṃ rāja-kumāra,||<br />
					yasmiṃ samaye vyāpāda-pariyuṭṭhitena cetasā viharati||<br />
					vyāpāda-paretena||<br />
					uppannassa ca vyāpādassa nissaraṇaṃ||<br />
					yathā-bhūtaṃ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaṃ adassanaṃ hoti.|| ||</p>

					<p class="ctr c">&#9632;</p>

					<p class="f4">Puna ca paraṃ rāja-kumāra,||<br />
					yasmiṃ samaye thīna-middha-pariyuṭṭhitena cetasā viharati||<br />
					vyāpāda-paretena||<br />
					uppannassa ca thīna-middha nissaraṇaṃ||<br />
					yathā-bhūtaṃ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaṃ adassanaṃ hoti.|| ||</p>

					<p class="ctr c">&#9632;</p>

					<p class="f4">Puna ca paraṃ rāja-kumāra,||<br />
					yasmiṃ samaye uddhacca-kukkucca-pariyuṭṭhitena cetasā viharati||<br />
					vyāpāda-paretena||<br />
					uppannassa ca uddhacca-kukkucca nissaraṇaṃ||<br />
					yathā-bhūtaṃ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaṃ adassanaṃ hoti.|| ||</p>

					<p class="ctr c">&#9632;</p>

					<p class="f4">Puna ca paraṃ rāja-kumāra,||<br />
					yasmiṃ samaye vicikicchā-pariyuṭṭhitena cetasā viharati||<br />
					vyāpāda-paretena||<br />
					uppannassa ca vicikicchā nissaraṇaṃ||<br />
					yathā-bhūtaṃ na jānāti na passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					aññāṇāya adassanāya.|| ||</p>

					<p class="f4">Evam pi sahetu sa-p-paccayā||<br />
					aññāṇaṃ adassanaṃ hotī" ti.|| ||</p>

					<p class="ctr c">&#9632;</p>

					<p class="f4">"Ko nāmoyaṃ bhante dhamma-pariyāyo" ti?|| ||</p>

					<p class="f4">"'Nīvaraṇā' nāmete rāja-kumārā" ti.|| ||</p>

					<p class="f4">"Taggha Bhagava nīvaraṇā!|| ||</p>

					<p class="f4">Taggha Sugata nīvaraṇā!|| ||</p>

					<p class="f4">Eka-m-ekena pi kho bhante nīvaraṇena abhibhūto||<br />
					yathā-bhūtaṃ na jāneyya na passeyya,||<br />
					ko pana vādo pañcahi nīvaraṇehi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><b>II</b></p>

					<p class="f4">Katamo pana bhante, hetu||<br />
					katamo paccayo||<br />
					ñāṇa-dassanāya kathaṃ sahetu sa-p-paccayā ñāṇa-dassanaṃ hotī" ti?|| ||</p>

					<p class="f4"><a id="pg128"><span class="f2 g"><b>[128]</b></span></a> "Idha rāja-kumāra, bhikkhu||<br />
					sati-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So sati-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hoti.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So dhamma-vicaya-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hoti.|| ||</p>

					<p class="ctr c">&#9632;</p>

					<p class="f4">Viriya-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So viriya-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hoti.|| ||</p>

					<p class="ctr c">&#9632;</p>

					<p class="f4">Pīti-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So pīti-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hoti.|| ||</p>

					<p class="ctr c">&#9632;</p>

					<p class="f4">Passaddhi-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So passaddhi-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hoti.|| ||</p>

					<p class="ctr c">&#9632;</p>

					<p class="f4">Samādhi-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So samādhi-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hoti.|| ||</p>

					<p class="ctr c">&#9632;</p>

					<p class="f4">Upekkhā-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">So upekkhā-sambojjh'aṇgaṃ bhāvitena cittena||<br />
					yathā-bhūtaṃ jānāti passati.|| ||</p>

					<p class="f4">Ayam pi kho rāja-kumāra, hetu||<br />
					ayaṃ paccayo||<br />
					ñāṇa-dassanāya.|| ||</p>

					<p class="f4">Evaṃ sahetu sa-p-paccayā ñāṇa-dassanaṃ hotī" ti.|| ||</p>

					<p class="ctr c">&#9632;</p>

					<p class="f4">"Ko nāmoyaṃ bhante, dhamma-pariyāyo" ti?|| ||</p>

					<p class="f4">"'Bojjhaṇgā' nāmete rāja-kumārā" ti.|| ||</p>

					<p class="f4">"Taggha Bhagava bojjh'aṇgā!|| ||</p>

					<p class="f4">Taggha Sugata bojjh'aṇgā!|| ||</p>

					<p class="f4">Eka-m-ekena pi kho bhante, bojjh'aṇgena samannāgato||<br />
					yathā-bhūtaṃ jāneyya passeyya,||<br />
					ko pana vādo sattahi bojjh'aṇgehi.|| ||</p>

					<p class="f4">Yo pi me bhante, Gijjhakūṭapabbataṃ ārohantassa kāya-kilamatho citta-kilamatho so pi me paṭi-p-passaddho.|| ||</p>

					<p class="f4">Dhammo ca me abhisamito" ti.|| ||</p>

					<p class="ctr">Bojjh'aṇga Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>