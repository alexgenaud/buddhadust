<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 17. Past, future or in the present, whoever has attained the various forms of magic power has done so using the four paths to magic power." />
<title>SN 5 51 17: Dutiya Samaṇa-Brāhmaṇā or Vidhā or Iddhi-Vidhā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					51. Iddhi-Pāda Saɱyutta<br />
					2. Pāsāda-Kampana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p17">Sutta 17</a></h4>

					<h1>Dutiya Samaṇa-Brāhmaṇā or Vidhā or Iddhi-Vidhā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg274"><span class="f2 g"><b>[274]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.017.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.017.olds.bd.htm#p1">olds</a>]</span> Evam me sutaɱ:|| ||</p>

					<p class="f4">2. "Ye hi keci, bhikkhave, atītam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhosuɱ.|| ||</p>

					<p class="f4">Eko pi hutvā bahudhā ahesuɱ.|| ||</p>

					<p class="f4">Bahudhā hutvā eko ahesuɱ.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā agamaɱsu seyyathā pi ākāse.|| ||</p>

					<p class="f4">Paṭhaviyaɱ pi ummujjani-mujjaɱ akaɱsu seyyathā pi udake.|| ||</p>

					<p class="f4">Udake pi abhijjamānā agamaɱsu seyyathā pi paṭhaviyaɱ.|| ||</p>

					<p class="f4">Ākāse pi pallaŋkena agamiɱsu seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasiɱsu parimajjiɱsu.|| ||</p>

					<p class="f4">Yāva Brahma-lokā pi kāyena vase vattesuɱ,||<br />
					sabbe te catunnaɱ iddhi-pādānaɱ bhāvitattā bahulī-katattā.|| ||</p>

					<p class="ctr c">&#9632;</p>

					<p class="f4">3. Ye hi pi keci bhikkhave,||<br />
					anāgatam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhossanti:|| ||</p>

					<p class="f4">Eko pi hutvā bahudhā bhavissanti.|| ||</p>

					<p class="f4">Bahudhā pi hutvā eko bhavissanti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā gamissanti seyyathā pi ākāse.|| ||</p>

					<p class="f4">Paṭhaviyaɱ pi ummujjani-mujjaɱ karissanti <a id="pg275"><span class="f2 g"><b>[275]</b></span></a> seyyathā pi udake.|| ||</p>

					<p class="f4">Udake pi abhijjamānā gamissanti seyyathā pi paṭhaviyaɱ.|| ||</p>

					<p class="f4">Ākāse pi pallaŋkena bhavissanti seyyathā pi pakkhī sakuṇo|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasissanti parimajjissanti,||<br />
					yāva Brahma-lokā pi kāyena vasaɱ vattessanti,||<br />
					sabbe te catunnaɱ iddhi-pādānaɱ bhāvittatā bahulī-katattā.|| ||</p>

					<p class="ctr c">&#9632;</p>

					<p class="f4">4. Ye hi keci, bhikkhave,||<br />
					etarahi samaṇā vā brāhmaṇā vā aneka-vihitaɱ iddhi-vidhaɱ pacc'anubhonti:|| ||</p>

					<p class="f4">eko pi hutvā bahudhā honti.|| ||</p>

					<p class="f4">Bahudhā pi hutvā eko honti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā gacchanti seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karonti seyyathā pi udake.|| ||</p>

					<p class="f4">Udake pi abhijjamānā gacchanti seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamanti seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasanti parimajjanti,||<br />
					yāva Brahma-lokā pi kāyena vasaɱ vattenti,||<br />
					sabbe te catunnaɱ iddhi-pādānaɱ bhāvitattā bahulī-katattā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamesaŋ catunnaɱ?|| ||</p>

					<p class="f4">5. Idha bhikkhave, bhikkhu||<br />
					chanda-samādhi-padhāna-sankhāra-samannāgataɱ iddhi-pādaɱ bhāveti,||<br />
					viriya-samādhi-padhāna-sankhāra-samannāgataɱ iddhi-pādaɱ bhāveti,||<br />
					citta-samādhi-padhāna-sankhāra-samannāgataɱ iddhi-pādaɱ bhāveti,||<br />
					vīmaɱsā-samādhi-padhāna-sankhāra-samannāgataɱ iddhi-pādaɱ bhāveti,||<br />
					ye hi keci bhikkhave atītam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhosuɱ eko pi hutvā bahudhā ahesuɱ,||<br />
					bahudhā pi hutvā eko ahesuɱ āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā agamaɱsu seyyathā pi ākāse.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Ye hi keci, bhikkhave, atītam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhosuɱ.|| ||</p>

					<p class="f4">Eko pi hutvā bahudhā ahesuɱ.|| ||</p>

					<p class="f4">Bahudhā hutvā eko ahesuɱ.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā agamaɱsu seyyathā pi ākāse.|| ||</p>

					<p class="f4">Paṭhaviyaɱ pi ummujjani-mujjaɱ akaɱsu seyyathā pi udake.|| ||</p>

					<p class="f4">Udake pi abhijjamānā agamaɱsu seyyathā pi paṭhaviyaɱ.|| ||</p>

					<p class="f4">Ākāse pi pallaŋkena agamiɱsu seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasiɱsu parimajjiɱsu.|| ||</p>

					<p class="f4">Yāva Brahma-lokā pi kāyena vase vattesuɱ,||<br />
					sabbe te imesaɱ yeva catunnaɱ iddhi-pādānaɱ bhāvitattā bahulī-katattā.|| ||</p>

					<p class="ctr c">&#9632;</p>

					<p class="f4">7. Ye hi pi keci bhikkhave,||<br />
					anāgatam addhānaɱ samaṇā vā brāhmaṇā vā aneka-vihitaɱ iddhi-vidhaɱ pacc'anubhossanti:|| ||</p>

					<p class="f4">Eko pi hutvā bahudhā bhavissanti.|| ||</p>

					<p class="f4">Bahudhā pi hutvā eko bhavissanti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā gamissanti seyyathā pi ākāse.|| ||</p>

					<p class="f4">Paṭhaviyaɱ pi ummujjani-mujjaɱ karissanti seyyathā pi udake.|| ||</p>

					<p class="f4">Udake pi abhijjamānā gamissanti seyyathā pi paṭhaviyaɱ.|| ||</p>

					<p class="f4">Ākāse pi pallaŋkena bhavissanti seyyathā pi pakkhī sakuṇo|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasissanti parimajjissanti,||<br />
					yāva Brahma-lokā pi kāyena vasaɱ vattessanti,||<br />
					sabbe te imesaɱ yeva catunnaɱ iddhi-pādānaɱ bhāvittatā bahulī-katattā.|| ||</p>

					<p class="ctr c">&#9632;</p>

					<p class="f4">8. Ye hi keci, bhikkhave,||<br />
					etarahi samaṇā vā brāhmaṇā vā aneka-vihitaɱ iddhi-vidhaɱ pacc'anubhonti:|| ||</p>

					<p class="f4">eko pi hutvā bahudhā honti.|| ||</p>

					<p class="f4">Bahudhā pi hutvā eko honti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā gacchanti seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karonti seyyathā pi udake.|| ||</p>

					<p class="f4">Udake pi abhijjamānā gacchanti seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamanti seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasanti parimajjanti,||<br />
					yāva Brahma-lokā pi kāyena vasaɱ vattenti,||<br />
					sabbe te imesaɱ yeva catunnaɱ iddhi-pādānaɱ bhāvitattā bahulī-katattā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
