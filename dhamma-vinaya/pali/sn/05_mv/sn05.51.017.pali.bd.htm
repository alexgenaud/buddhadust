<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 17. Past, future or in the present, whoever has attained the various forms of magic power has done so using the four paths to magic power." />
<title>SN 5 51 17: Dutiya Samaṇa-Brāhmaṇā or Vidhā or Iddhi-Vidhā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					2. Pāsāda-Kampana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p17">Sutta 17</a></h4>

					<h1>Dutiya Samaṇa-Brāhmaṇā or Vidhā or Iddhi-Vidhā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg274"><span class="f2 g"><b>[274]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.017.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.017.olds.bd.htm#p1">olds</a>]</span> Evam me sutaṃ:|| ||</p>

					<p class="f4">2. "Ye hi keci, bhikkhave, atītam addhānaṃ samaṇā vā brāhmaṇā vā aneka-vihitaṃ iddhi-vidhaṃ pacc'anubhosuṃ.|| ||</p>

					<p class="f4">Eko pi hutvā bahudhā ahesuṃ.|| ||</p>

					<p class="f4">Bahudhā hutvā eko ahesuṃ.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā agamaṃsu seyyathā pi ākāse.|| ||</p>

					<p class="f4">Paṭhaviyaṃ pi ummujjani-mujjaṃ akaṃsu seyyathā pi udake.|| ||</p>

					<p class="f4">Udake pi abhijjamānā agamaṃsu seyyathā pi paṭhaviyaṃ.|| ||</p>

					<p class="f4">Ākāse pi pallaṇkena agamiṃsu seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāmasiṃsu parimajjiṃsu.|| ||</p>

					<p class="f4">Yāva Brahma-lokā pi kāyena vase vattesuṃ,||<br />
					sabbe te catunnaṃ iddhi-pādānaṃ bhāvitattā bahulī-katattā.|| ||</p>

					<p class="ctr c">&#9632;</p>

					<p class="f4">3. Ye hi pi keci bhikkhave,||<br />
					anāgatam addhānaṃ samaṇā vā brāhmaṇā vā aneka-vihitaṃ iddhi-vidhaṃ pacc'anubhossanti:|| ||</p>

					<p class="f4">Eko pi hutvā bahudhā bhavissanti.|| ||</p>

					<p class="f4">Bahudhā pi hutvā eko bhavissanti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā gamissanti seyyathā pi ākāse.|| ||</p>

					<p class="f4">Paṭhaviyaṃ pi ummujjani-mujjaṃ karissanti <a id="pg275"><span class="f2 g"><b>[275]</b></span></a> seyyathā pi udake.|| ||</p>

					<p class="f4">Udake pi abhijjamānā gamissanti seyyathā pi paṭhaviyaṃ.|| ||</p>

					<p class="f4">Ākāse pi pallaṇkena bhavissanti seyyathā pi pakkhī sakuṇo|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāmasissanti parimajjissanti,||<br />
					yāva Brahma-lokā pi kāyena vasaṃ vattessanti,||<br />
					sabbe te catunnaṃ iddhi-pādānaṃ bhāvittatā bahulī-katattā.|| ||</p>

					<p class="ctr c">&#9632;</p>

					<p class="f4">4. Ye hi keci, bhikkhave,||<br />
					etarahi samaṇā vā brāhmaṇā vā aneka-vihitaṃ iddhi-vidhaṃ pacc'anubhonti:|| ||</p>

					<p class="f4">eko pi hutvā bahudhā honti.|| ||</p>

					<p class="f4">Bahudhā pi hutvā eko honti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā gacchanti seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karonti seyyathā pi udake.|| ||</p>

					<p class="f4">Udake pi abhijjamānā gacchanti seyyathā pi paṭhaviyaṃ.|| ||</p>

					<p class="f4">Ākāse pi pallaṇkena kamanti seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāmasanti parimajjanti,||<br />
					yāva Brahma-lokā pi kāyena vasaṃ vattenti,||<br />
					sabbe te catunnaṃ iddhi-pādānaṃ bhāvitattā bahulī-katattā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamesaṇ catunnaṃ?|| ||</p>

					<p class="f4">5. Idha bhikkhave, bhikkhu||<br />
					chanda-samādhi-padhāna-saṇkhāra-samannāgataṃ iddhi-pādaṃ bhāveti,||<br />
					viriya-samādhi-padhāna-saṇkhāra-samannāgataṃ iddhi-pādaṃ bhāveti,||<br />
					citta-samādhi-padhāna-saṇkhāra-samannāgataṃ iddhi-pādaṃ bhāveti,||<br />
					vīmaṃsā-samādhi-padhāna-saṇkhāra-samannāgataṃ iddhi-pādaṃ bhāveti,||<br />
					ye hi keci bhikkhave atītam addhānaṃ samaṇā vā brāhmaṇā vā aneka-vihitaṃ iddhi-vidhaṃ pacc'anubhosuṃ eko pi hutvā bahudhā ahesuṃ,||<br />
					bahudhā pi hutvā eko ahesuṃ āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā agamaṃsu seyyathā pi ākāse.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Ye hi keci, bhikkhave, atītam addhānaṃ samaṇā vā brāhmaṇā vā aneka-vihitaṃ iddhi-vidhaṃ pacc'anubhosuṃ.|| ||</p>

					<p class="f4">Eko pi hutvā bahudhā ahesuṃ.|| ||</p>

					<p class="f4">Bahudhā hutvā eko ahesuṃ.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā agamaṃsu seyyathā pi ākāse.|| ||</p>

					<p class="f4">Paṭhaviyaṃ pi ummujjani-mujjaṃ akaṃsu seyyathā pi udake.|| ||</p>

					<p class="f4">Udake pi abhijjamānā agamaṃsu seyyathā pi paṭhaviyaṃ.|| ||</p>

					<p class="f4">Ākāse pi pallaṇkena agamiṃsu seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāmasiṃsu parimajjiṃsu.|| ||</p>

					<p class="f4">Yāva Brahma-lokā pi kāyena vase vattesuṃ,||<br />
					sabbe te imesaṃ yeva catunnaṃ iddhi-pādānaṃ bhāvitattā bahulī-katattā.|| ||</p>

					<p class="ctr c">&#9632;</p>

					<p class="f4">7. Ye hi pi keci bhikkhave,||<br />
					anāgatam addhānaṃ samaṇā vā brāhmaṇā vā aneka-vihitaṃ iddhi-vidhaṃ pacc'anubhossanti:|| ||</p>

					<p class="f4">Eko pi hutvā bahudhā bhavissanti.|| ||</p>

					<p class="f4">Bahudhā pi hutvā eko bhavissanti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā gamissanti seyyathā pi ākāse.|| ||</p>

					<p class="f4">Paṭhaviyaṃ pi ummujjani-mujjaṃ karissanti seyyathā pi udake.|| ||</p>

					<p class="f4">Udake pi abhijjamānā gamissanti seyyathā pi paṭhaviyaṃ.|| ||</p>

					<p class="f4">Ākāse pi pallaṇkena bhavissanti seyyathā pi pakkhī sakuṇo|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāmasissanti parimajjissanti,||<br />
					yāva Brahma-lokā pi kāyena vasaṃ vattessanti,||<br />
					sabbe te imesaṃ yeva catunnaṃ iddhi-pādānaṃ bhāvittatā bahulī-katattā.|| ||</p>

					<p class="ctr c">&#9632;</p>

					<p class="f4">8. Ye hi keci, bhikkhave,||<br />
					etarahi samaṇā vā brāhmaṇā vā aneka-vihitaṃ iddhi-vidhaṃ pacc'anubhonti:|| ||</p>

					<p class="f4">eko pi hutvā bahudhā honti.|| ||</p>

					<p class="f4">Bahudhā pi hutvā eko honti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānā gacchanti seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karonti seyyathā pi udake.|| ||</p>

					<p class="f4">Udake pi abhijjamānā gacchanti seyyathā pi paṭhaviyaṃ.|| ||</p>

					<p class="f4">Ākāse pi pallaṇkena kamanti seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāmasanti parimajjanti,||<br />
					yāva Brahma-lokā pi kāyena vasaṃ vattenti,||<br />
					sabbe te imesaṃ yeva catunnaṃ iddhi-pādānaṃ bhāvitattā bahulī-katattā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
