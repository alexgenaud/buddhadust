<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 14. The Buddha poses a riddle: Is there one state which completes four; four that complete seven; and seven that complete two. The answer is that minding respiration completes the four arisings of mind, the four arisings of mind completes the seven dimensions of self-awakening; the seven dimensions of self-awakening completes knowledge and vision." />
<title>SN 5 54 14: Dutiya Ānanda Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					2. Ānanda or Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p14">Sutta 14</a></h4>

					<h1>Dutiya Ānanda Suttaṃ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saṃyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg333"><span class="f2 g"><b>[333]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.014.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.54.014.olds.bd.htm#p1">olds</a>][<a href="../../../../dhamma-vinaya/wp/sn/05_mv/sn05.54.014.bodh.wp.htm#p1">bodh</a>]</span> Evam me sutaṃ.|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapindikassa ārāme.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavāntaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">"Atthi nu kho Ānanda eko dhammo||<br />
					bhāvito||<br />
					bahulī-kato||<br />
					cattāro dhamme paripūreti,||<br />
					cattāro dhammā||<br />
					bhāvitā||<br />
					bahulī-katā||<br />
					satta dhamme paripūrenti||<br />
					satta dhammā||<br />
					bhāvitā||<br />
					bahulī-katā||<br />
					dve dhamme paripūrenti" ti?|| ||</p>

					<p class="f4">"Bhagava mūlakā no bhante dhammā,||<br />
					dhammā Bhagavānnettikā,||<br />
					Bhagavāmpaṭisaraṇā.|| ||</p>

					<p class="f4">Sādhu vata bhante,||<br />
					Bhagavāntaṃ yeva paṭibhātu etassa bhāsitassa attho,||<br />
					Bhagavāto sutvā bhikkhū dhāressantī" ti.|| ||</p>

					<p class="f4">"Atth'Ānanda eko dhammo||<br />
					bhāvito||<br />
					bahulī-kato||<br />
					cattāro <a id="pg334"><span class="f2 g"><b>[334]</b></span></a> dhamme paripūreti,||<br />
					cattāro dhammā||<br />
					bhāvitā||<br />
					bahulī-katā||<br />
					satta dhamme paripūrenti,||<br />
					satta dhammā||<br />
					bhāvitā||<br />
					bahulī-katā||<br />
					dve dhamme paripūrenti.|| ||</p>

					<p class="f4">"Katamo ca Ānanda, eko dhammo||<br />
					bhāvito||<br />
					bahulī-kato||<br />
					cattāro dhamme paripūreti;||<br />
					cattāro dhammā||<br />
					bhāvitā||<br />
					bahulī-katā||<br />
					satta dhamme paripūrenti;||<br />
					satta dhammā||<br />
					bhāvitā||<br />
					bahulī-katā||<br />
					dve dhamme paripūrentī?|| ||</p>

					<p class="f4">Ānāpāna-sati-samādhi kho Ānanda eko dhammo||<br />
					bhāvito||<br />
					bahulī-kato||<br />
					cattāro sati-paṭṭhāne paripūreti,||<br />
					cattāro sati-paṭṭhānā||<br />
					bhāvitā||<br />
					bahulī-katā||<br />
					satta bojjh'aṅge paripūrenti,||<br />
					satta bojjh'aṅgā||<br />
					bhāvitā||<br />
					bahulī-katā||<br />
					vijjā-vimuttiṃ paripūrenti.|| ||</p>

					<p>&nbsp;</p>

					<p class="f4 ctr c">i</p>

					<p>&nbsp;</p>

					<p class="f4">Kathaṃ bhāvito ca, ānāpāna-sati-samādhi kathaṃ||<br />
					bahulī-kato||<br />
					cattāro sati-paṭṭhāne paripūreti?|| ||</p>

					<p class="f4">Idha, Ānanda, bhikkhū arañña-gato
					vā||<br />
					rukkha-mūla-gato vā||<br />
					suññ-ā-gāra-gato vā||<br />
					nisīdati pallaṅkaṃ ābhujitvā ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā||<br />
					so sato va||<br />
					assasati sato va||<br />
					passasati.|| ||</p>

					<p class="f4">Dīghaṃ vā assasanto||<br />
					'dīghaṃ assasāmī' ti pajānātī.|| ||</p>

					<p class="f4">Dīghaṃ vā passasanto||<br />
					'dīghaṃ passasāmī' ti pajānāti.|| ||</p>

					<p class="f4">Rassaṃ vā assasanto||<br />
					'rassaṃ assasāmī' ti pajānāti.|| ||</p>

					<p class="f4">Rassaṃ vā passasanto||<br />
					'rassaṃ passasāmī' ti pajānāti.|| ||</p>

					<p class="f4">Sabba-kāya-paṭisaṃvedi||<br />
					assasissāmī' ti sikkhati.|| ||</p>

					<p class="f4">Sabba-kāya-paṭisaṃvedi||<br />
					passasissāmī' ti sikkhati.|| ||</p>

					<p class="f4">Passam-bhayaṃ kāya-saṅkhāraṃ||<br />
					assasissāmī' ti sikkhati.|| ||</p>

					<p class="f4">Passam-bhayaṃ kāya-saṅkhāraṃ||<br />
					passasissāmī' ti sikkhati.|| ||</p>

					<p class="f4">Pīti-paṭisaṃvedī assasissāmī' ti sikkhati.|| ||</p>

					<p class="f4">Pīti-paṭisaṃvedī passasissāmī' ti sikkhati.|| ||</p>

					<p class="f4">Sukha-paṭisaṃvedī assasissāmī' ti sikkhati.|| ||</p>

					<p class="f4">Sukha-paṭisaṃvedī passasissāmī' ti sikkhati.|| ||</p>

					<p class="f4">Citta-saṅkhāra-paṭisaṃvedī||<br />
					assasissāmī' ti sikkhati.|| ||</p>

					<p class="f4">Citta-saṅkhāra-paṭisaṃvedī||<br />
					passasissāmī' ti sikkhati.|| ||</p>

					<p class="f4">Passam-bhayaṃ citta-saṅkhāraṃ||<br />
					assasissāmī' ti sikkhati.|| ||</p>

					<p class="f4">Passam-bhayaṃ citta-saṅkhāraṃ||<br />
					passasissāmī' ti sikkhati.|| ||</p>

					<p class="f4">Citta-paṭisaṃvedī assasissāmī' ti sikkhati.|| ||</p>

					<p class="f4">Citta-paṭisaṃvedī passasissāmī' ti sikkhati.|| ||</p>

					<p class="f4">Abhi-p-pamodayaṃ cittaṃ||<br />
					assasissāmī' ti sikkhati.|| ||</p>

					<p class="f4">Abhi-p-pamodayaṃ cittaṃ||<br />
					passasissāmī' ti sikkhati.|| ||</p>

					<p class="f4">Samādahaṃ cittaṃ||<br />
					assasissāmī' ti sikkhati.|| ||</p>

					<p class="f4">Samādahaṃ cittaṃ||<br />
					passasissāmī' ti sikkhati.|| ||</p>

					<p class="f4">Vimocayaṃ cittaṃ||<br />
					assasissāmī' ti sikkhati.|| ||</p>

					<p class="f4">Vimocayaṃ cittaṃ||<br />
					passasissāmī' ti sikkhati.|| ||</p>

					<p class="f4">Anicc-ā-nupassī assasissāmī' ti sikkhati.|| ||</p>

					<p class="f4">Anicc-ā-nupassī passasissāmī' ti sikkhati.|| ||</p>

					<p class="f4">Virāg-ā-nupassī assasissāmī' ti sikkhati.|| ||</p>

					<p class="f4">Virāg-ā-nupassī passasissāmī' ti sikkhati.|| ||</p>

					<p class="f4">Nirodh-ā-nupassī assasissāmī' ti sikkhati.|| ||</p>

					<p class="f4">Nirodh-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī assasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="ctr c">&#9632;</p>

					<p class="f4">Yasmiṃ samaye Ānanda bhikkhū||<br />
					dīghaṃ vā assasanto 'dīghaṃ assasāmī' ti pajānāti,||<br />
					dīghaṃ vā passasanto 'dīghaṃ passasāmī' ti pajānāti,||<br />
					rassaṃ vā assasanto 'rassaṃ assasāmī' ti pajānāti,||<br />
					rassaṃ vā passasanto 'rassaṃ passasāmī' ti pajānāti,||<br />
					'sabba-kāya-paṭisaṃvedī assa-sissāmī' ti sikkhati,||<br />
					'sabba-kāya-paṭisaṃvedī passasissāmī' ti sikkhati,||<br />
					'passam-bhayaṃ kāya-saṅkhāraṃ assasissāmī' ti sikkhati,||<br />
					'passam-bhayaṃ kāya-saṅkhāraṃ passasissāmī' ti sikkhati,||<br />
					kāye kāy'ānupassī Ānanda||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Kāyaññatarāhaṃ Ānanda etaṃ vadāmi||<br />
					yad idaṃ assāsapassāsaṃ.|| ||</p>

					<p class="f4">Tasmā 'ti h'Ānanda,||<br />
					kāye kāy'ānupassī bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Tasmiṃ samaye Ānanda,||<br />
					'bhikkhū pīti-paṭisaṃvedī assasissāmī' ti sikkhati,||<br />
					'pīti-paṭisaṃvedī passasissāmī' ti sikkhati,||<br />
					'sukha-paṭisaṃvidī assasissāmī' ti sikkhati,||<br />
					'sukha-paṭisaṃvedī passasissāmī' ti sikkhati,||<br />
					'citta-saṅkhārapaṭisaṃvedī assasissāmī' ti sikkhati.||<br />
					'citta-saṅkhāra-paṭisaṃvedī passasissāmī' ti sikkhati.||<br />
					'passam-bhayaṃ citta-saṅkhāraṃ assasissāmī' ti sikkhati,||<br />
					'passam-bhayaṃ citta-saṅkhāraṃ passasissāmī' ti sikkhati,||<br />
					vedanāsu vedan'ānupassī Ānanda||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Vedanaññatarāhaṃ Ānanda etaṃ vadāmi||<br />
					yad idaṃ assāsa-passāsānaṃ sādhukaṃ mana-sikāraṃ.|| ||</p>

					<p class="f4">Tasmā 'ti h'Ānanda vedanāsu vedan'ānupassī||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Yasmiṃ samaye Ānanda, bhikkhū||<br />
					'citta-paṭisaṃvedī assasissāmī' ti sikkhati,||<br />
					'citta-paṭisaṃvedī passasissāmī' ti sikkhati,||<br />
					'abhippamodayaṃ cittaṃ assasissāmī' ti sikkhati,||<br />
					'abhippamodayaṃ cittaṃ passasissāmī' ti sikkhati,||<br />
					'samādahaṃ cittaṃ assasissāmī' ti sikkhati,||<br />
					'samādahaṃ cittaṃ passasissāmī' ti sikkhati,||<br />
					'vimocayaṃ cittaṃ assasissāmī' ti sikkhati,||<br />
					'vimocayaṃ cittaṃ passasissāmī' ti sikkhati,||<br />
					'citte citt'ānupassī Ānanda, bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Nāhaṃ Ānanda, muṭṭha-s-satissa asampajānassa ānāpāna-sati-samādhi-bhāvanaṃ vadāmi.</p>

					<p class="f4">Tasmā 'ti h'Ānanda,||<br />
					citte citt'ānupassī bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Yasmiṃ samaye Ānanda, bhikkhū||<br />
					'anicc'ānupassī assasissāmī' ti sikkhati,||<br />
					'anicc'ānupassī passasissāmī' ti sikkhati,||<br />
					'virāg-ā-nupassī assasissāmī' ti sikkhati,||<br />
					'virāg-ā-nupassī passasissāmī' ti sikkhati,||<br />
					'nirodh-ā-nupassī assasissāmī' ti sikkhati,||<br />
					'nirodh-ā-nupassī passasissāmī' ti sikkhati,||<br />
					'paṭinissagg-ā-nupassī assasissāmī' ti sikkhati,||<br />
					'paṭinissagaggānupassī passasissāmī' ti sikkhati,||<br />
					'Dhammesu Dhamm'ānupassī Ānanda,||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">So yaṃ taṃ hoti abhijjhā-domanassānaṃ pahānaṃ,||<br />
					taṃ paññāya disvā disvā sādhukaṃ ajjh'upekkhitā hoti.|| ||</p>

					<p class="f4">Tasmā 'ti h'Ānanda,||<br />
					dhammesu Dhamm'ānupassī bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Evaṃ bhāvitā kho, ānāpāna-sati-samādhi kathaṃ||<br />
					bahulī-kato||<br />
					cattāro sati-paṭṭhāne paripūreti.|| ||</p>

					<p>&nbsp;</p>

					<p class="f4 ctr c">ii</p>

					<p>&nbsp;</p>

					<p class="f4"><b>Kāya</b></p>

					<p class="f4"><i>Sati-Sambojjhaṅga</i></p>

					<p class="f4">Kathaṃ bhāvitā ca Ānanda||<br />
					cattāro sati-paṭṭhānā||<br />
					kathaṃ bahulī-katā||<br />
					satta sambojjh'aṅge paripūrenti?|| ||</p>

					<p class="f4">Yasmiṃ samaye Ānanda bhikkhū||<br />
					kāye kāy'ānupassī viharati upaṭṭhitāsati||<br />
					tasmiṃ samaye Ānanda bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiṃ samaye Ānanda bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiṃ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaṃ||<br />
					tasmiṃ samaye Ānanda bhikkhū bhāveti||<br />
					sati-sambojjh'aṅgo||<br />
					tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhaṅga</i></p>

					<p class="f4">So tathā sato viharanto||<br />
					taṃ dhammaṃ paññāya pavicinati||<br />
					pavicarati||<br />
					parivīmaṃsam||<br />
					āpajjati.|| ||</p>

					<p class="f4">Yasmiṃ samaye Ānanda, bhikkhū||<br />
					tathā sato viharanto||<br />
					taṃ dhammaṃ paññāya pavicināti||<br />
					pavicarati||<br />
					parivīmaṃsam||<br />
					āpajjati,||<br />
					dhamma-vicaya-sambojjh'aṅgo tasmiṃ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaṃ tasmiṃ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhaṅga</i></p>

					<p class="f4">Tassa taṃ dhammaṃ paññāya pavicanato pavicarato parivīmaṃsam āpajjato āraddhaṃ hoti viriyaṃ asallīnaṃ.|| ||</p>

					<p class="f4">Yasmiṃ samaye Ānanda, bhikkhūno taṃ dhammaṃ paññāya pavicinato pavicarato parivīmaṃsam āpajjato āraddhaṃ hoti viriyaṃ asallīnaṃ,||<br />
					viriya-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaṃ tasmiṃ samaye bhikkhū bhāveti,||<br />
					viriya-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhaṅga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiṃ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaṃ tasmiṃ samaye bhikkhū bhāveti,||<br />
					pīti-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhaṅga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiṃ samaye Ānanda bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaṃ tasmiṃ samaye bhikkhū bhāveti,||<br />
					passaddhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhaṅga</i></p>

					<p class="f4">Pa-s-saddha-kāyassa sukhino cittaṃ samādhiyati.|| ||</p>

					<p class="f4">Yasmiṃ samaye Ānanda bhikkhūno passaddha-kāyassa sukhino cittaṃ samādhiyati,||<br />
					samādhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaṃ tasmiṃ samayo bhikkhū bhāveti,||<br />
					samādhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhaṅga</i></p>

					<p class="f4">So tathā samāhitaṃ cittaṃ sādhukaṃ ajjh'upekkhitā hoti.|| ||</p>

					<p class="f4">Yasmiṃ samaye Ānanda bhikkhū tathā samāhitaṃ cittaṃ sādhukaṃ ajjh'upekkhitā hoti,||<br />
					upekhā-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaṃ tasmiṃ samaye bhikkhū bhāveti,<br />
					upekhā-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="f4"><b>Vedanā</b></p>

					<p class="f4"><i>Sati-Sambojjhaṅga</i></p>

					<p class="f4">Yasmiṃ samaye Ānanda bhikkhū||<br />
					vedanāsu vedan'ānupassī viharati upaṭṭhitāsati||<br />
					tasmiṃ samaye Ānanda bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiṃ samaye Ānanda bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiṃ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaṃ||<br />
					tasmiṃ samaye Ānanda bhikkhū bhāveti||<br />
					sati-sambojjh'aṅgo||<br />
					tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhaṅga</i></p>

					<p class="f4">So tathā sato viharanto||<br />
					taṃ dhammaṃ paññāya pavicinati||<br />
					pavicarati||<br />
					parivīmaṃsam||<br />
					āpajjati.|| ||</p>

					<p class="f4">Yasmiṃ samaye Ānanda, bhikkhū||<br />
					tathā sato viharanto||<br />
					taṃ dhammaṃ paññāya pavicināti||<br />
					pavicarati||<br />
					parivīmaṃsam||<br />
					āpajjati,||<br />
					dhamma-vicaya-sambojjh'aṅgo tasmiṃ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaṃ tasmiṃ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhaṅga</i></p>

					<p class="f4">Tassa taṃ dhammaṃ paññāya pavicanato pavicarato parivīmaṃsam āpajjato āraddhaṃ hoti viriyaṃ asallīnaṃ.|| ||</p>

					<p class="f4">Yasmiṃ samaye Ānanda, bhikkhūno taṃ dhammaṃ paññāya pavicinato pavicarato parivīmaṃsam āpajjato āraddhaṃ hoti viriyaṃ asallīnaṃ,||<br />
					viriya-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaṃ tasmiṃ samaye bhikkhū bhāveti,||<br />
					viriya-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhaṅga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiṃ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaṃ tasmiṃ samaye bhikkhū bhāveti,||<br />
					pīti-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhaṅga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiṃ samaye Ānanda bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaṃ tasmiṃ samaye bhikkhū bhāveti,||<br />
					passaddhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhaṅga</i></p>

					<p class="f4">Pa-s-saddha-kāyassa sukhino cittaṃ samādhiyati.|| ||</p>

					<p class="f4">Yasmiṃ samaye Ānanda bhikkhūno passaddha-kāyassa sukhino cittaṃ samādhiyati,||<br />
					samādhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaṃ tasmiṃ samayo bhikkhū bhāveti,||<br />
					samādhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhaṅga</i></p>

					<p class="f4">So tathā samāhitaṃ cittaṃ sādhukaṃ ajjh'upekkhitā hoti.|| ||</p>

					<p class="f4">Yasmiṃ samaye Ānanda bhikkhū tathā samāhitaṃ cittaṃ sādhukaṃ ajjh'upekkhitā hoti,||<br />
					upekhā-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaṃ tasmiṃ samaye bhikkhū bhāveti,<br />
					upekhā-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="f4"><b>Citte</b></p>

					<p class="f4"><i>Sati-Sambojjhaṅga</i></p>

					<p class="f4">Yasmiṃ samaye Ānanda bhikkhū||<br />
					citte citt'ānupassī viharati upaṭṭhitāsati||<br />
					tasmiṃ samaye Ānanda bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiṃ samaye Ānanda bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiṃ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaṃ||<br />
					tasmiṃ samaye Ānanda bhikkhū bhāveti||<br />
					sati-sambojjh'aṅgo||<br />
					tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhaṅga</i></p>

					<p class="f4">So tathā sato viharanto||<br />
					taṃ dhammaṃ paññāya pavicinati||<br />
					pavicarati||<br />
					parivīmaṃsam||<br />
					āpajjati.|| ||</p>

					<p class="f4">Yasmiṃ samaye Ānanda, bhikkhū||<br />
					tathā sato viharanto||<br />
					taṃ dhammaṃ paññāya pavicināti||<br />
					pavicarati||<br />
					parivīmaṃsam||<br />
					āpajjati,||<br />
					dhamma-vicaya-sambojjh'aṅgo tasmiṃ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaṃ tasmiṃ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhaṅga</i></p>

					<p class="f4">Tassa taṃ dhammaṃ paññāya pavicanato pavicarato parivīmaṃsam āpajjato āraddhaṃ hoti viriyaṃ asallīnaṃ.|| ||</p>

					<p class="f4">Yasmiṃ samaye Ānanda, bhikkhūno taṃ dhammaṃ paññāya pavicinato pavicarato parivīmaṃsam āpajjato āraddhaṃ hoti viriyaṃ asallīnaṃ,||<br />
					viriya-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaṃ tasmiṃ samaye bhikkhū bhāveti,||<br />
					viriya-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhaṅga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiṃ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaṃ tasmiṃ samaye bhikkhū bhāveti,||<br />
					pīti-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhaṅga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiṃ samaye Ānanda bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaṃ tasmiṃ samaye bhikkhū bhāveti,||<br />
					passaddhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhaṅga</i></p>

					<p class="f4">Pa-s-saddha-kāyassa sukhino cittaṃ samādhiyati.|| ||</p>

					<p class="f4">Yasmiṃ samaye Ānanda bhikkhūno passaddha-kāyassa sukhino cittaṃ samādhiyati,||<br />
					samādhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaṃ tasmiṃ samayo bhikkhū bhāveti,||<br />
					samādhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhaṅga</i></p>

					<p class="f4">So tathā samāhitaṃ cittaṃ sādhukaṃ ajjh'upekkhitā hoti.|| ||</p>

					<p class="f4">Yasmiṃ samaye Ānanda bhikkhū tathā samāhitaṃ cittaṃ sādhukaṃ ajjh'upekkhitā hoti,||<br />
					upekhā-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaṃ tasmiṃ samaye bhikkhū bhāveti,<br />
					upekhā-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="f4"><b>Dhamma</b></p>

					<p class="f4"><i>Sati-Sambojjhaṅga</i></p>

					<p class="f4">Yasmiṃ samaye Ānanda bhikkhū||<br />
					Dhammesu Dhamm'ānupassī viharati upaṭṭhitāsati||<br />
					tasmiṃ samaye Ānanda bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiṃ samaye Ānanda bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiṃ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaṃ||<br />
					tasmiṃ samaye Ānanda bhikkhū bhāveti||<br />
					sati-sambojjh'aṅgo||<br />
					tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhaṅga</i></p>

					<p class="f4">So tathā sato viharanto||<br />
					taṃ dhammaṃ paññāya pavicinati||<br />
					pavicarati||<br />
					parivīmaṃsam||<br />
					āpajjati.|| ||</p>

					<p class="f4">Yasmiṃ samaye Ānanda, bhikkhū||<br />
					tathā sato viharanto||<br />
					taṃ dhammaṃ paññāya pavicināti||<br />
					pavicarati||<br />
					parivīmaṃsam||<br />
					āpajjati,||<br />
					dhamma-vicaya-sambojjh'aṅgo tasmiṃ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaṃ tasmiṃ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiṃ samaye bhikkhūno bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhaṅga</i></p>

					<p class="f4">Tassa taṃ dhammaṃ paññāya pavicanato pavicarato parivīmaṃsam āpajjato āraddhaṃ hoti viriyaṃ asallīnaṃ.|| ||</p>

					<p class="f4">Yasmiṃ samaye Ānanda, bhikkhūno taṃ dhammaṃ paññāya pavicinato pavicarato parivīmaṃsam āpajjato āraddhaṃ hoti viriyaṃ asallīnaṃ,||<br />
					viriya-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaṃ tasmiṃ samaye bhikkhū bhāveti,||<br />
					viriya-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhaṅga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiṃ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaṃ tasmiṃ samaye bhikkhū bhāveti,||<br />
					pīti-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhaṅga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiṃ samaye Ānanda bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaṃ tasmiṃ samaye bhikkhū bhāveti,||<br />
					passaddhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhaṅga</i></p>

					<p class="f4">Pa-s-saddha-kāyassa sukhino cittaṃ samādhiyati.|| ||</p>

					<p class="f4">Yasmiṃ samaye Ānanda bhikkhūno passaddha-kāyassa sukhino cittaṃ samādhiyati,||<br />
					samādhi-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaṃ tasmiṃ samayo bhikkhū bhāveti,||<br />
					samādhi-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhaṅga</i></p>

					<p class="f4">So tathā samāhitaṃ cittaṃ sādhukaṃ ajjh'upekkhitā hoti.|| ||</p>

					<p class="f4">Yasmiṃ samaye Ānanda bhikkhū tathā samāhitaṃ cittaṃ sādhukaṃ ajjh'upekkhitā hoti,||<br />
					upekhā-sambojjh'aṅgo tasmiṃ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaṃ tasmiṃ samaye bhikkhū bhāveti,<br />
					upekhā-sambojjh'aṅgo tasmiṃ samaye bhikkhūno bhāvanā pāripūriṃ gacchati.|| ||</p>

					<p class="f4">Evaṃ bhāvitā kho Ānanda cattāro sati-paṭṭhānā||<br />
					evaṃ bahulī-katā satta bojjh'aṅge paripūrenti.|| ||</p>

					<p>&nbsp;</p>

					<p class="f4 ctr c">iii</p>

					<p>&nbsp;</p>

					<p class="f4">Kathaṃ bhāvitā ca Ānanda satta-bojjh'aṅgā||<br />
					kathaṃ bahulī-katā||<br />
					vijjā-vimuttiṃ paripūrenti?|| ||</p>

					<p class="f4">Idh'Ānanda, bhikkhū sati-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Dhamma-vicaya-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Viriya-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Pīti-sambojjhagaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Passaddhi-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Samādhi-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Upekkhā-sambojjh'aṅgaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmi.|| ||</p>

					<p class="f4">Evaṃ bhāvitā kho Ānanda||<br />
					satta bojjh'aṅgā||<br />
					evaṃ bahulī-katā||<br />
					vijjā-vimuttiṃ paripūrentī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>