<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 20. The Buddha teaches the bhikkhus a detailed analysis of the four paths to magic power." />
<title>SN 5 51 20: Vibhaṅga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					2. Pāsāda-Kampana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p20">Sutta 20</a></h4>

					<h1>Vibhaṅga Suttaṃ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg276"><span class="f2 g"><b>[276]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.020.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.51.020.than.ati.htm#p1">than</a>][<a href="../../../../dhamma-vinaya/bd/sn/05_mv/sn05.51.020.olds.bd.htm#p1">olds</a>]</span> Evam me sutaṃ:|| ||</p>

					<p class="f4">2. "Cattāro me bhikkhave, iddhi-pādā bhāvitā bahulī-katā maha-p-phalā honti mahā-nisaṃsā.|| ||</p>

					<p class="f4">Kathaṃ bhāvitā ca bhikkhave,||<br />
					cattāro iddhi-pādā||<br />
					kathaṃ bahulī-katā maha-p-phalā honti mahā-nisaṃsā?|| ||</p>

					<p class="f4">3. Idha bhikkhave, bhikkhu||<br />
					chanda-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me chando <a id="pg277"><span class="f2 g"><b>[277]</b></span></a> na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="f4">4. Viriya-samādhi-padhāna-saṅkhāra-samannāgataṃ iddhi-pādaṃ bhāveti:|| ||</p>

					<p class="f4">Iti me viriya na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="f4">5. Citta-samādhi-padhāna-saṅkhāra-samannāgataṃ iddhi-pādaṃ bhāveti:|| ||</p>

					<p class="f4">Iti me citta na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="f4">6. Vimaṃsā-samādhi-padhāna-saṅkhāra-samannāgataṃ iddhi-pādaṃ bhāveti:|| ||</p>

					<p class="f4">Iti me chando na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Katamo ca bhikkhave, atilīno chando?|| ||</p>

					<p class="f4">Yo bhikkhave, chando kosajja-saha-gato kosajja-sampayutto,||<br />
					ayaṃ vuccati bhikkhave atilīno chando.|| ||</p>

					<p class="f4">8. Katamo ca bhikkhave, atipaggahito chando?|| ||</p>

					<p class="f4">Yo bhikkhave, chando uddhaccasahagato uddhacca-sampayutto,||<br />
					ayaṃ vuccati bhikkhave, atipaggahito chando.|| ||</p>

					<p class="f4">9. Katamo ca bhikkhave, ajjhattaṃ saṅkhitto chando?|| ||</p>

					<p class="f4">Yo bhikkhave, chando thīna-middha-saha-gato thīna-middha-sampayutto,||<br />
					ayaṃ vuccati bhikkhave, ajjhattaṃ saṅkhitto chando.|| ||</p>

					<p class="f4">10. Katamo ca bhikkhave, bahiddhā vikkhitto chando?|| ||</p>

					<p class="f4">Yo bhikkhave, chando bahiddhā pañca kāma-guṇe ārabbha anuvikkhitto anuvisaṭo,||<br />
					ayaṃ vuccati bhikkhave, bahiddhā vikkhitto chando.|| ||</p>

					<p class="f4"><a id="s11">11.</a> Kathañ ca bhikkhave, bhikkhu pacchā-pure-saññī ca viharati|| ||</p>

					<p class="f4">"Yathā pure tathā pacchā||<br />
					yathā pacchā tathā pure"?|| ||</p>

					<p class="f4"><a id="pg278"><span class="f2 g"><b>[278]</b></span></a>Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaṃ kho bhikkhave, bhikkhu pacchā-pure-saññī viharati:|| ||</p>

					<p class="f4">"Yathā pure tathā pacchā||<br />
					yathā pacchā tathā pure"|| ||.</p>

					<p class="f4">12. Kathañ ca bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaṃ uddhaṃ pādatalā adho kesa-matthakā taca-pariyan taṃ pūraṃ nāna-p-pakārassa asucino pacc'avekkhati.|| ||</p>

					<p class="f4">Atthi imasmiṃ kāye kesā lomā nakhā dantā taco maṃsaṃ nahārū aṭṭhi aṭṭhimiñjā vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo singhāṇikā kasikā muttan ti.|| ||</p>

					<p class="f4">Evaṃ kho bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati.|| ||</p>

					<p class="f4">13. Kathañ ca bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					chanda-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi rattiṃ||<br />
					chanda-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiṃ||<br />
					chanda-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi divā||<br />
					chanda-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Evaṃ kho bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati.|| ||</p>

					<p class="f4">14. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaṃ kho bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti.|| ||</p>

					<p><a id="pg279"><span class="f2 g"><b>[279]</b></span></a></p>

					<p class="f4 ctr c">§</p>

					<p>&nbsp;</p>

					<p class="f4">15. Katamañ ca bhikkhave ati-līnaṃ viriyaṃ?|| ||</p>

					<p class="f4">Yaṃ bhikkhave, viriyaṃ kosajja-saha-gataṃ kosajja-sampayuttaṃ.|| ||</p>

					<p class="f4">Idaṃ vuccati bhikkhave, ati-līnaṃ viriyaṃ.|| ||</p>

					<p class="f4">16. Katamañ ca bhikkhave, atipaggahitaṃ viriyaṃ?|| ||</p>

					<p class="f4">Yaṃ bhikkhave, viriyaṃ uddhacca-saha-gataṃ uddhacca-sampayuttaṃ.|| ||</p>

					<p class="f4">Idaṃ vuccati bhikkhave, atipaggahitaṃ viriyaṃ.|| ||</p>

					<p class="f4">17. Katamañ ca bhikkhave, ajjhattaṃ saṅkhittaṃ viriyaṃ?|| ||</p>

					<p class="f4">Yaṃ bhikkhave, viriyaṃ thīna-middha-saha-gataṃ thīna-middha-sampayuttaṃ.|| ||</p>

					<p class="f4">Idaṃ vuccati bhikkhave, ajjhattaṃ saṅkhittaṃ viriyaṃ.|| ||</p>

					<p class="f4">18. Katamañ ca bhikkhave, bahiddhā vikkhittaṃ viriyaṃ?|| ||</p>

					<p class="f4">Yaṃ bhikkhave, viriyaṃ bahiddhā pañca kāma-guṇe ārabbha anuvikkhittaṃ anuvisaṭaṃ.|| ||</p>

					<p class="f4">Idaṃ vuccati bhikkhave, bahiddhā vikkhittaṃ viriyaṃ.|| ||</p>

					<p class="f4">19. Kathañ ca bhikkhave, bhikkhu pacchā-pure-saññī ca viharati?|| ||</p>

					<p class="f4">Yathā pure tathā pacchā||<br />
					yathā pacchā tathā pure?|| ||</p>

					<p class="f4">Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaṃ kho bhikkhave, bhikkhu pacchā-pure-saññī viharati:|| ||</p>

					<p class="f4">Yathā pure tathā pacchā||<br />
					yathā pacchā tathā pure.|| ||.</p>

					<p class="f4">20. Kathañ ca bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaṃ uddhaṃ pādatalā adho kesa-matthakā taca-pariyan taṃ pūraṃ nāna-p-pakārassa asucino pacc'avekkhati:|| ||</p>

					<p class="f4">Atthi imasmiṃ kāye kesā lomā nakhā dantā taco maṃsaṃ nahārū aṭṭhi aṭṭhimiñjā vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā khelo siṅghānikā kasikā muttan ti.|| ||</p>

					<p class="f4">Evaṃ kho bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati.|| ||</p>

					<p class="f4">21. Kathañ ca bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					viriya-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi rattiṃ||<br />
					viriya-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiṃ||<br />
					viriya-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi divā||<br />
					viriya-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Evaṃ kho bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati.|| ||</p>

					<p class="f4">22. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaṃ kho bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">23. Katamañ ca bhikkhave, ati-līnaṃ cittaṃ?|| ||</p>

					<p class="f4">Yaṃ bhikkhave, cittaṃ kosajja-saha-gataṃ kosajja-sampayuttaṃ.|| ||</p>

					<p class="f4">Idaṃ vuccati bhikkhave, ati-līnaṃ cittaṃ.|| ||</p>

					<p class="f4">24. Katamañ ca bhikkhave, atipaggahitaṃ cittaṃ?|| ||</p>

					<p class="f4">Yaṃ bhikkhave, cittaṃ uddhacca-saha-gataṃ uddhacca-sampayuttaṃ.|| ||</p>

					<p class="f4">Idaṃ vuccati bhikkhave, atipaggahitaṃ cittaṃ.|| ||</p>

					<p class="f4">25. Katamañ ca bhikkhave, ajjhattaṃ saṅkhittaṃ cittaṃ?|| ||</p>

					<p class="f4">Yaṃ bhikkhave cittaṃ thīna-middha-saha-gataṃ thīna-middha-sampayuttaṃ.|| ||</p>

					<p class="f4">Idaṃ vuccati bhikkhave, ajjhattaṃ saṅkhittaṃ cittaṃ.|| ||</p>

					<p class="f4"><a id="pg280"><span class="f2 g"><b>[280]</b></span></a> 26. Katamañ ca bhikkhave, bahiddhā vikkhittaṃ cittaṃ?|| ||</p>

					<p class="f4">Yaṃ bhikkhave cittaṃ bahiddhā pañca kāma-guṇe ārabbha anuvikkhittaṃ anuvisaṭaṃ.|| ||</p>

					<p class="f4">Idaṃ vuccati bhikkhave bahiddhā vikkhittaṃ cittaṃ.|| ||</p>

					<p class="f4">26. Kathañ ca bhikkhave, bhikkhu pacchā-pure-saññī ca viharati?|| ||</p>

					<p class="f4">Yathā pure tathā pacchā||<br />
					yathā pacchā tathā pure?|| ||</p>

					<p class="f4">Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaṃ kho bhikkhave, bhikkhu pacchā-pure-saññī viharati:|| ||</p>

					<p class="f4">Yathā pure tathā pacchā||<br />
					yathā pacchā tathā pure.|| ||.</p>

					<p class="f4">27. Kathañ ca bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaṃ uddhaṃ pādatalā adho kesa-matthakā taca-pariyan taṃ pūraṃ nāna-p-pakārassa asucino pacc'avekkhati:|| ||</p>

					<p class="f4">Atthi imasmiṃ kāye kesā lomā nakhā dantā taco maṃsaṃ nahārū aṭṭhi aṭṭhimiñjā vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā khelo siṅghānikā kasikā muttanti.|| ||</p>

					<p class="f4">Evaṃ kho bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati.|| ||</p>

					<p class="f4">28. Kathañ ca bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					citta-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi rattiṃ||<br />
					citta-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiṃ||<br />
					citta-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi divā||<br />
					citta-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Evaṃ kho bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati.|| ||</p>

					<p class="f4">29. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaṃ kho bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">30. Katamā ca bhikkhave, atilīnā vīmaṃsā?|| ||</p>

					<p class="f4">Yā bhikkhave, vīmaṃsā kosajja-saha-gatā kosajja-sampayuttā.|| ||</p>

					<p class="f4">Ayaṃ vuccati bhikkhave, atilīnā vīmaṃsā.|| ||</p>

					<p class="f4">31. Katamā ca bhikkhave, atipaggahitā vīmaṃsā?|| ||</p>

					<p class="f4">Yā bhikkhave, vīmaṃsā uddhaccasahagatā uddhacca-sampayuttā.|| ||</p>

					<p class="f4">Ayaṃ vuccati bhikkhave,||<br />
					atipaggahitā vīmaṃsā.|| ||</p>

					<p class="f4">32. Katamā ca bhikkhave, ajjhattaṃ saṅkhittā vīmaṃsā?|| ||</p>

					<p class="f4">Yā bhikkhave, vīmaṃsā thīna-middha-saha-gatā thīna-middha-sampayuttā.|| ||</p>

					<p class="f4">Ayaṃ vuccati bhikkhave, ajjhattaṃ saṅkhittā vīmaṃsā.|| ||</p>

					<p class="f4">33. Katamā ca bhikkhave, bahiddhā vikkhittā vīmaṃsā?|| ||</p>

					<p class="f4">Yā bhikkhave, vīmaṃsā bahiddhā pañca kāma-guṇe ārabbha anuvikkhittā anuvisaṭā.|| ||</p>

					<p class="f4">Ayaṃ vuccati bhikkhave, bahiddhā vikkhittā vīmaṃsā.|| ||</p>

					<p class="f4">34. Kathañ ca bhikkhave, bhikkhu pacchā-pure-saññī ca viharati:|| ||</p>

					<p class="f4">Yathā pure tathā pacchā||<br />
					yathā pacchā tathā pure?|| ||</p>

					<p class="f4">Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaṃ kho bhikkhave, bhikkhu pacchā-pure-saññī viharati:|| ||</p>

					<p class="f4">Yathā pure tathā pacchā||<br />
					yathā pacchā tathā pure.|| ||.</p>

					<p class="f4">35. Kathañ ca bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaṃ uddhaṃ pādatalā adho kesa-matthakā taca-pariyan taṃ pūraṃ nāna-p-pakārassa asucino pacc'avekkhati:|| ||</p>

					<p class="f4">Atthi imasmiṃ kāye kesā lomā nakhā dantā taco maṃsaṃ nahārū aṭṭhi aṭṭhimiñjā vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā khelo siṅghānikā kasikā muttan ti.|| ||</p>

					<p class="f4">Evaṃ kho bhikkhave, bhikkhu||<br />
					yathā adho tathā uddhaṃ,||<br />
					yathā uddhaṃ tathā adho viharati.|| ||</p>

					<p class="f4">36. Kathañ ca bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					vīmaṃsā-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi rattiṃ||<br />
					vīmaṃsā-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiṃ||<br />
					vīmaṃsā-samādhi-padhāna-saṅkhāra-samannāgataṃ iddhi-pādaṃ bhāveti,||<br />
					so tehi ākārehi tehi lingehi tehi nimittehi divā||<br />
					vīmaṃsā-samādhi-padhāna-saṅkhāra-samannāgataṃ iddhi-pādaṃ bhāveti.|| ||</p>

					<p class="f4">Evaṃ kho bhikkhave, bhikkhu||<br />
					yathā divā tathā rattiṃ||<br />
					yathā rattiṃ tathā divā viharati.|| ||</p>

					<p class="f4">37. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaṃ kho bhikkhave, bhikkhu vivaṭena cetasā apariyonaddhena sa-p-pabhāsaṃ cittaṃ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">38. Evaṃ bhāvitā kho bhikkhave,||<br />
					cattāro iddhi-pādā evaṃ bahulī-katā maha-p-phalā honti mahā-nisaṃsā.|| ||</p>

					<p class="f4">Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu aneka-vihitaṃ iddhi-vidhaṃ pacc'anubhoti.|| ||</p>

					<p class="f4">Eko pi hutvā bahudhā hoti bahudhā pi hutvā eko hoti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānova gacchati, seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karoti seyyathā pi udake.|| ||</p>

					<p class="f4">Udake pi abhijjamāno gacchati seyyathā pi paṭhaviyaṃ.|| ||</p>

					<p class="f4">Ākāse pi pallaṅkena kamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāma-sati, parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4">39. Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					dibbāya sota-dhātuyā visuddhāya atikkanta mānusikāya ubho sadde suṇāti dibbe ca mānuse ca ye dūre santike vāti.|| ||</p>

					<p class="f4">40. Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					para-sattāṇaṃ para-puggalānaṃ cetasā ceto paricca pajānāti.|| ||</p>

					<p class="f4">Sarāgaṃ vā cittaṃ 'sarāgaṃ cittan' ti pajānāti.|| ||</p>

					<p class="f4">Vīta-rāgaṃ vā cittaṃ 'vīta-rāgaṃ cittan' ti pajānāti.|| ||</p>

					<p class="f4">Sadosaṃ vā cittaṃ 'sadosaṃ cittan' ti pajānāti.|| ||</p>

					<p class="f4">Vīta-dosaṃ vā cittaṃ 'vīta-dosaṃ cittan' ti pajānāti.|| ||</p>

					<p class="f4">Samohaṃ vā cittaṃ 'samohaṃ cittan' ti pajānāti.|| ||</p>

					<p class="f4">Vīta-mohaṃ vā cittaṃ 'vīta-mohaṃ cittan' ti pajānāti.|| ||</p>

					<p class="f4">Saṅkhittaṃ vā cittaṃ 'saṅkhittaṃ cittan' ti pajānāti.|| ||</p>

					<p class="f4">Vikkhittaṃ vā cittaṃ 'vikkhittaṃ cittan' ti pajānāti.|| ||</p>

					<p class="f4">Amahaggataṃ vā cittaṃ 'amahaggataṃ cittan' ti pajānāti.|| ||</p>

					<p class="f4">Mahaggataṃ vā cittaṃ 'mahaggataṃ cittan' ti pajānāti.|| ||</p>

					<p class="f4">Sauttaraṃ vā cittaṃ 'sa-uttaraṃ cittan' ti pajānāti.|| ||</p>

					<p class="f4">Anuttaraṃ vā cittaṃ 'anuttaraṃ cittan' ti pajānāti.|| ||</p>

					<p class="f4">Asamāhitaṃ vā cittaṃ 'asamāhitaṃ cittan' ti pajānāti.|| ||</p>

					<p class="f4">Samāhitaṃ vā cittaṃ 'samāhitaṃ cittan' ti pajānāti.|| ||</p>

					<p class="f4">Avimuttaṃ vā cittaṃ 'avimuttaṃ cittan' ti pajānāti.|| ||</p>

					<p class="f4">Vimuttaṃ vā cittaṃ 'vimuttaṃ cittan' ti pajānāti.|| ||</p>

					<p class="f4">41. Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					aneka-vihitaṃ pubbe nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsampi1 jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ:|| ||</p>

					<p class="f4">'Evaṃ nāmo||<br />
					evaṃ gotto||<br />
					evaṃ vaṇṇo||<br />
					evam āhāro||<br />
					evaṃ sukha-dukkha-paṭisaṃvedī||<br />
					evam āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrāvāsiṃ:|| ||</p>

					<p class="f4">Evaṃ nāmo||<br />
					evaṃ gotto||<br />
					evaṃ vaṇṇo||<br />
					evam āhāro||<br />
					evaṃ sukha-dukkha-paṭisaṃvedī||<br />
					evam āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sauddesaṃ aneka-vihitaṃ pubbe nivāsaṃ anussarati.|| ||</p>

					<p class="f4">42. Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					dibbena cakkhunā visuddhena atikkanta-mānusakena satte passati:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samantāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime kho pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati:|| ||</p>

					<p class="f4">'Cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānātī' ti.|| ||</p>

					<p class="f4">43. Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu āsavānaṃ khayā anāsavaṃ <a id="pg281"><span class="f2 g"><b>[281]</b></span></a> ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharatī" ti.|| ||</p>

					<p>&nbsp;</p>

					<p class="ctr">Pāsāda-Kampana Vagga</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>