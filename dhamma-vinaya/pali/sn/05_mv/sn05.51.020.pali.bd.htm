<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 20. The Buddha teaches the bhikkhus a detailed analysis of the four paths to magic power." />
<title>SN 5 51 20: Vibhanga Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					51. Iddhipāda Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p20">Sutta 20</a></h4>

					<h1>Vibhaŋga Suttaɱ</h1>

							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg276"><span class="f2 g"><b>[276]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.020.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.51.020.than.ati.htm#p1">than</a>][<a href="../../../../dhamma-vinaya/bd/sn/05_mv/sn05.51.020.olds.bd.htm#p1">olds</a>]</span> Evam me sutaɱ:|| ||</p>

					<p class="f4">2. Cattāro me bhikkhave, iddhi-pādā bhāvitā bahulī-katā maha-p-phalā honti mahā-nisaɱsā.|| ||</p>

					<p class="f4">Kathaɱ bhāvitā ca bhikkhave,||<br />
					cattāro iddhi-pādā||<br />
					kathaɱ bahulī-katā maha-p-phalā honti mahā-nisaɱsā?|| ||</p>

					<p class="f4">3. Idha bhikkhave, bhikkhu||<br />
					chanda-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Iti me chando <a id="pg277"><span class="f2 g"><b>[277]</b></span></a> na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saŋkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="f4">4. Viriya-samādhi-padhāna-sankhāra-samannāgataɱ iddhi-pādaɱ bhāveti:|| ||</p>

					<p class="f4">Iti me viriya na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saŋkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="f4">5. Citta-samādhi-padhāna-sankhāra-samannāgataɱ iddhi-pādaɱ bhāveti:|| ||</p>

					<p class="f4">Iti me citta na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saŋkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="f4">6. Vimaɱsā-samādhi-padhāna-sankhāra-samannāgataɱ iddhi-pādaɱ bhāveti:|| ||</p>

					<p class="f4">Iti me chando na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saŋkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">7. Katamo ca bhikkhave, atilīno chando?|| ||</p>

					<p class="f4">Yo bhikkhave, chando kosajja-saha-gato kosajja-sampayutto,||<br />
					ayaɱ vuccati bhikkhave atilīno chando.|| ||</p>

					<p class="f4">8. Katamo ca bhikkhave, atipaggahito chando?|| ||</p>

					<p class="f4">Yo bhikkhave, chando uddhaccasahagato uddhacca-sampayutto,||<br />
					ayaɱ vuccati bhikkhave, atipaggahito chando.|| ||</p>

					<p class="f4">9. Katamo ca bhikkhave, ajjhattaɱ saŋkhitto chando?|| ||</p>

					<p class="f4">Yo bhikkhave, chando thīna-middha-saha-gato thīna-middha-sampayutto,||<br />
					ayaɱ vuccati bhikkhave, ajjhattaɱ saŋkhitto chando.|| ||</p>

					<p class="f4">10. Katamo ca bhikkhave, bahiddhā vikkhitto chando?|| ||</p>

					<p class="f4">Yo bhikkhave, chando bahiddhā pañca kāma-guṇe ārabbha anuvikkhitto anuvisaṭo,||<br />
					ayaɱ vuccati bhikkhave, bahiddhā vikkhitto chando.|| ||</p>

					<p class="f4"><a id="s11">11.</a> Kathañ ca bhikkhave, bhikkhu pacchā-pure-saññī ca viharati|| ||</p>

					<p class="f4">"Yathā pure tathā pacchā||<br />
					yathā pacchā tathā pure"?|| ||</p>

					<p class="f4"><a id="pg278"><span class="f2 g"><b>[278]</b></span></a>Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaɱ kho bhikkhave, bhikkhu pacchā-pure-saññī viharati:|| ||</p>

					<p class="f4">"Yathā pure tathā pacchā||<br />
					yathā pacchā tathā pure"|| ||.</p>

					<p class="f4">12. Kathañ ca bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhati.|| ||</p>

					<p class="f4">Atthi imasmiɱ kāye kesā lomā nakhā dantā taco maɱsaɱ nahārū aṭṭhi aṭṭhimiñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khe'o singhāṇikā kasikā muttan ti.|| ||</p>

					<p class="f4">Evaɱ kho bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati.|| ||</p>

					<p class="f4">13. Kathañ ca bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					chanda-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi rattiɱ||<br />
					chanda-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiɱ||<br />
					chanda-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi divā||<br />
					chanda-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati.|| ||</p>

					<p class="f4">14. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaɱ kho bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti.|| ||</p>

					<p><a id="pg279"><span class="f2 g"><b>[279]</b></span></a></p>

					<p class="f4 ctr c">§</p>

					<p>&nbsp;</p>

					<p class="f4">15. Katamañ ca bhikkhave ati-līnaɱ viriyaɱ?|| ||</p>

					<p class="f4">Yaɱ bhikkhave, viriyaɱ kosajja-saha-gataɱ kosajja-sampayuttaɱ.|| ||</p>

					<p class="f4">Idaɱ vuccati bhikkhave, ati-līnaɱ viriyaɱ.|| ||</p>

					<p class="f4">16. Katamañ ca bhikkhave, atipaggahitaɱ viriyaɱ?|| ||</p>

					<p class="f4">Yaɱ bhikkhave, viriyaɱ uddhacca-saha-gataɱ uddhacca-sampayuttaɱ.|| ||</p>

					<p class="f4">Idaɱ vuccati bhikkhave, atipaggahitaɱ viriyaɱ.|| ||</p>

					<p class="f4">17. Katamañ ca bhikkhave, ajjhattaɱ sankhittaɱ viriyaɱ?|| ||</p>

					<p class="f4">Yaɱ bhikkhave, viriyaɱ thīna-middha-saha-gataɱ thīna-middha-sampayuttaɱ.|| ||</p>

					<p class="f4">Idaɱ vuccati bhikkhave, ajjhattaɱ sankhittaɱ viriyaɱ.|| ||</p>

					<p class="f4">18. Katamañ ca bhikkhave, bahiddhā vikkhittaɱ viriyaɱ?|| ||</p>

					<p class="f4">Yaɱ bhikkhave, viriyaɱ bahiddhā pañca kāma-guṇe ārabbha anuvikkhittaɱ anuvisaṭaɱ.|| ||</p>

					<p class="f4">Idaɱ vuccati bhikkhave, bahiddhā vikkhittaɱ viriyaɱ.|| ||</p>

					<p class="f4">19. Kathañ ca bhikkhave, bhikkhu pacchā-pure-saññī ca viharati?|| ||</p>

					<p class="f4">"Yathā pure tathā pacchā||<br />
					yathā pacchā tathā pure"?|| ||</p>

					<p class="f4">Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaɱ kho bhikkhave, bhikkhu pacchā-pure-saññī viharati:|| ||</p>

					<p class="f4">"Yathā pure tathā pacchā||<br />
					yathā pacchā tathā pure"|| ||.</p>

					<p class="f4">20. Kathañ ca bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhati:|| ||</p>

					<p class="f4">Atthi imasmiɱ kāye kesā lomā nakhā dantā taco maɱsaɱ nahārū aṭṭhi aṭṭhimiñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khelo siŋghānikā kasikā muttan ti.|| ||</p>

					<p class="f4">Evaɱ kho bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati.|| ||</p>

					<p class="f4">21. Kathañ ca bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					viriya-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi rattiɱ||<br />
					viriya-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiɱ||<br />
					viriya-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi divā||<br />
					viriya-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati.|| ||</p>

					<p class="f4">22. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaɱ kho bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">23. Katamañ ca bhikkhave, ati-līnaɱ cittaɱ?|| ||</p>

					<p class="f4">Yaɱ bhikkhave, cittaɱ kosajja-saha-gataɱ kosajja-sampayuttaɱ.|| ||</p>

					<p class="f4">Idaɱ vuccati bhikkhave, ati-līnaɱ cittaɱ.|| ||</p>

					<p class="f4">24. Katamañ ca bhikkhave, atipaggahitaɱ cittaɱ?|| ||</p>

					<p class="f4">Yaɱ bhikkhave, cittaɱ uddhacca-saha-gataɱ uddhacca-sampayuttaɱ.|| ||</p>

					<p class="f4">Idaɱ vuccati bhikkhave, atipaggahitaɱ cittaɱ.|| ||</p>

					<p class="f4">25. Katamañ ca bhikkhave, ajjhattaɱ sankhittaɱ cittaɱ?|| ||</p>

					<p class="f4">Yaɱ bhikkhave cittaɱ thīna-middha-saha-gataɱ thīna-middha-sampayuttaɱ.|| ||</p>

					<p class="f4">Idaɱ vuccati bhikkhave, ajjhattaɱ sankhittaɱ cittaɱ.|| ||</p>

					<p class="f4"><a id="pg280"><span class="f2 g"><b>[280]</b></span></a>26. Katamañ ca bhikkhave, bahiddhā vikkhittaɱ cittaɱ?|| ||</p>

					<p class="f4">Yaɱ bhikkhave cittaɱ bahiddhā pañca kāma-guṇe ārabbha anuvikkhittaɱ anuvisaṭaɱ.|| ||</p>

					<p class="f4">Idaɱ vuccati bhikkhave bahiddhā vikkhittaɱ cittaɱ.|| ||</p>

					<p class="f4">26. Kathañ ca bhikkhave, bhikkhu pacchā-pure-saññī ca viharati?|| ||</p>

					<p class="f4">"Yathā pure tathā pacchā||<br />
					yathā pacchā tathā pure"?|| ||</p>

					<p class="f4">Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaɱ kho bhikkhave, bhikkhu pacchā-pure-saññī viharati:|| ||</p>

					<p class="f4">"Yathā pure tathā pacchā||<br />
					yathā pacchā tathā pure"|| ||.</p>

					<p class="f4">27. Kathañ ca bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhati:|| ||</p>

					<p class="f4">Atthi imasmiɱ kāye kesā lomā nakhā dantā taco maɱsaɱ nahārū aṭṭhi aṭṭhimiñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khelo siŋghānikā kasikā muttan ti.|| ||</p>

					<p class="f4">Evaɱ kho bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati.|| ||</p>

					<p class="f4">28. Kathañ ca bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					citta-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi rattiɱ||<br />
					citta-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiɱ||<br />
					citta-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi divā||<br />
					citta-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati.|| ||</p>

					<p class="f4">29. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaɱ kho bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">30. Katamā ca bhikkhave, atilīnā vīmaɱsā?|| ||</p>

					<p class="f4">Yā bhikkhave, vīmaɱsā kosajja-saha-gatā kosajja-sampayuttā.|| ||</p>

					<p class="f4">Ayaɱ vuccati bhikkhave, atilīnā vīmaɱsā.|| ||</p>

					<p class="f4">31. Katamā ca bhikkhave, atipaggahitā vīmaɱsā?|| ||</p>

					<p class="f4">Yā bhikkhave, vīmaɱsā uddhaccasahagatā uddhacca-sampayuttā.|| ||</p>

					<p class="f4">Ayaɱ vuccati bhikkhave,||<br />
					atipaggahitā vīmaɱsā.|| ||</p>

					<p class="f4">32. Katamā ca bhikkhave, ajjhattaɱ saŋkhittā vīmaɱsā?|| ||</p>

					<p class="f4">Yā bhikkhave, vīmaɱsā thīna-middha-saha-gatā thīna-middha-sampayuttā.|| ||</p>

					<p class="f4">Ayaɱ vuccati bhikkhave, ajjhattaɱ saŋkhittā vīmaɱsā.|| ||</p>

					<p class="f4">33. Katamā ca bhikkhave, bahiddhā vikkhittā vīmaɱsā?|| ||</p>

					<p class="f4">Yā bhikkhave, vīmaɱsā bahiddhā pañca kāma-guṇe ārabbha anuvikkhittā anuvisaṭā.|| ||</p>

					<p class="f4">Ayaɱ vuccati bhikkhave, bahiddhā vikkhittā vīmaɱsā.|| ||</p>

					<p class="f4">34. Kathañ ca bhikkhave, bhikkhu pacchā-pure-saññī ca viharati:|| ||</p>

					<p class="f4">"Yathā pure tathā pacchā||<br />
					yathā pacchā tathā pure"?|| ||</p>

					<p class="f4">Idha bhikkhave, bhikkhuno
					pacchā-pure saññā suggahitā hoti sumana-sikatā sūpadhāritā suppaṭi-viddhā paññāya.|| ||</p>

					<p class="f4">Evaɱ kho bhikkhave, bhikkhu pacchā-pure-saññī viharati:|| ||</p>

					<p class="f4">"Yathā pure tathā pacchā||<br />
					yathā pacchā tathā pure"|| ||.</p>

					<p class="f4">35. Kathañ ca bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati?|| ||</p>

					<p class="f4">Idha bhikkhave, bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhati:|| ||</p>

					<p class="f4">Atthi imasmiɱ kāye kesā lomā nakhā dantā taco maɱsaɱ nahārū aṭṭhi aṭṭhimiñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khelo siŋghānikā kasikā muttan ti.|| ||</p>

					<p class="f4">Evaɱ kho bhikkhave, bhikkhu||<br />
					yathā adho tathā uddhaɱ,||<br />
					yathā uddhaɱ tathā adho viharati.|| ||</p>

					<p class="f4">36. Kathañ ca bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati?|| ||</p>

					<p class="f4">Idha bhikkhave, bhikkhu||<br />
					yehi ākārehi yehi lingehi yehi nimittehi divā||<br />
					vīmaɱsā-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi rattiɱ||<br />
					vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Ye hi vā pana ākārehi yehi lingehi yehi nimittehi rattiɱ||<br />
					vīmaɱsā-samādhi-padhāna-sankhāra-samannāgataɱ iddhi-pādaɱ bhāveti,||<br />
					so tehi ākārehi tehi lingehi tehi nimittehi divā||<br />
					vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu||<br />
					yathā divā tathā rattiɱ||<br />
					yathā rattiɱ tathā divā viharati.|| ||</p>

					<p class="f4">37. Kathañ ca bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti?|| ||</p>

					<p class="f4">Idha bhikkhave, bhikkhuno āloka-saññā suggahitā hoti divā-saññā svādhiṭṭhitā.|| ||</p>

					<p class="f4">Evaɱ kho bhikkhave, bhikkhu vivaṭena cetasā apariyonaddhena sa-p-pabhāsaɱ cittaɱ bhāveti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">38. Evaɱ bhāvitā kho bhikkhave,||<br />
					cattāro iddhi-pādā evaɱ bahulī-katā maha-p-phalā honti mahā-nisaɱsā.|| ||</p>

					<p class="f4">Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu aneka-vihitaɱ iddhi-vidhaɱ pacc'anubhoti.|| ||</p>

					<p class="f4">"Eko pi hutvā bahudhā hoti bahudhā pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānova gacchati, seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karoti seyyathā pi udake.|| ||</p>

					<p class="f4">Udake pi abhijjamāno gacchati seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāma-sati, parimajjati.|| ||</p>

					<p class="f4">Yāva Brahma-lokā pi kāyena vasaɱ vatteti.|| ||</p>

					<p class="f4">39. Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					dibbāya sota-dhātuyā visuddhāya atikkanta mānusikāya ubho sadde suṇāti dibbe ca mānuse ca ye dūre santike vā ti.|| ||</p>

					<p class="f4">40. Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					para-sattānaɱ para-puggalānaɱ cetasā ceto paricca pajānāti.|| ||</p>

					<p class="f4">Sarāgaɱ vā cittaɱ sarāgaɱ cittan ti pajānāti.|| ||</p>

					<p class="f4">Vīta-rāgaɱ vā cittaɱ vīta-rāgaɱ cittan ti pajānāti.|| ||</p>

					<p class="f4">Sadosaɱ vā cittaɱ sadosaɱ cittan ti pajānāti.|| ||</p>

					<p class="f4">Vīta-dosaɱ vā cittaɱ vīta-dosaɱ cittan ti pajānāti.|| ||</p>

					<p class="f4">Samohaɱ vā cittaɱ samohaɱ cittan ti pajānāti.|| ||</p>

					<p class="f4">Vīta-mohaɱ vā cittaɱ vīta-mohaɱ cittan ti pajānāti.|| ||</p>

					<p class="f4">Sankhittaɱ vā cittaɱ sankhittaɱ cittan ti pajānāti.|| ||</p>

					<p class="f4">Vikkhittaɱ vā cittaɱ vikkhittaɱ cittan ti pajānāti.|| ||</p>

					<p class="f4">Amahaggataɱ vā cittaɱ amahaggataɱ cittan ti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittan ti pajānāti.|| ||</p>

					<p class="f4">Sauttaraɱ vā cittaɱ sa-uttaraɱ cittan ti pajānāti.|| ||</p>

					<p class="f4">Anuttaraɱ vā cittaɱ anuttaraɱ cittan ti pajānāti.|| ||</p>

					<p class="f4">Asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittan ti pajānāti.|| ||</p>

					<p class="f4">Avimuttaɱ vā cittaɱ avimuttaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittan ti pajānāti.|| ||</p>

					<p class="f4">41. Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					aneka-vihitaɱ pubbe nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">"Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsampi1 jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe.|| ||</p>

					<p class="f4">Amutrāsiɱ:|| ||</p>

					<p class="f4">Evaɱ nāmo||<br />
					evaɱ gotto||<br />
					evaɱ vaṇṇo||<br />
					evam āhāro||<br />
					evaɱ sukha-dukkha-paṭisaŋvedī||<br />
					evam āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrāvāsiɱ:|| ||</p>

					<p class="f4">Evaɱ nāmo||<br />
					evaɱ gotto||<br />
					evaɱ vaṇṇo||<br />
					evam āhāro||<br />
					evaɱ sukha-dukkha-paṭisaŋvedī||<br />
					evam āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sauddesaɱ aneka-vihitaɱ pubbe nivāsaɱ anussarati.|| ||</p>

					<p class="f4">42. Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					dibbena cakkhunā visuddhena atikkanta-mānusa-kena satte passati:|| ||</p>

					<p class="f4">"Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">Ime vata bhonto sattā||<br />
					kāya-du-c-caritena samantāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime kho pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati:|| ||</p>

					<p class="f4">"Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānātī" ti.|| ||</p>

					<p class="f4">43. Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu āsavānaɱ khayā anāsavaɱ <a id="pg281"><span class="f2 g"><b>[281]</b></span></a> ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharatī ti.|| ||</p>

					<p>&nbsp;</p>

					<p class="ctr">Pāsāda-Kampana Vaggo Dutiyo</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>