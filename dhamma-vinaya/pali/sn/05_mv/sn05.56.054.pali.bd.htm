<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 54. A simile for the great accomplishment of the Streamwinner: the drying up of the water at the confluence of India's five great rivers vs two or three drops that remain." />
<title>SN 5 56 54: Dutiya Sambejja Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					6. Abhisamaya Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p54">Sutta 54</a></h4>

					<h1>Dutiya Sambejja Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg461"><span class="f2 g"><b>[461]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.054.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, yatth'imā mahā-nadiyo saṃsandanti samenti||<br />
					seyyath'īdaṃ:||<br />
					Gaṇgā||<br />
					Yamunā||<br />
					Aciravatī||<br />
					Sarabhū||<br />
					Mahī||<br />
					taṃ udakaṃ parikkhayaṃ pariyādānaṃ gaccheyya ṭhapetvā dve vā tīṇi vā udakaphusitāni.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ||<br />
					yaṃ vā sambhejjaṃ udakaṃ parikkhīṇaṃ pariyādinnaṃ||<br />
					yāni vā dve vā tīṇi vā udakaphusitāni avasiṭṭhānī" ti?|| ||</p>

					<p class="f4">"Etad eva bhante, bahutaraṃ sambhejjaṃ udakaṃ||<br />
					yad idaṃ parikkhīṇaṃ pariyādinnaṃ,||<br />
					appamattakāni dve vā tīṇi vā udakaphusitāni avasiṭṭhāni,||<br />
					saṇkham pi na upenti||<br />
					upanidhim pi na upenti||<br />
					kalabhāgam pi na upenti||<br />
					sambhejjaṃ udakaṃ parikkhīṇaṃ pariyādinnaṃ upanidhāya dve vā tīṇi vā udakaphusitāni avasiṭṭhānī" ti.|| ||</p>

					<p class="f4">"Evam eva kho, bhikkhave, ariya-sāvakassa diṭṭhi-sampannassa puggalassa abhisametāvino etad eva bahutaraṃ dukkhaṃ||<br />
					yad idaṃ parikkhīṇaṃ pariyādinnaṃ,||<br />
					appa-mattakaṃ avasiṭṭhaṃ,||<br />
					saṇkham pi na upeti||<br />
					upanidhim pi na upeti||<br />
					kalabhāgam pi na upeti||<br />
					purimaṃ dukkha-k-khandhaṃ parikkhīṇaṃ pariyādinnaṃ upanidhāya||<br />
					yad idaṃ satta-k-khatt'uparamatā.|| ||</p>

					<p class="f4">Yo 'idaṃ dukkhan' ti||<br />
					yathā-bhūtaṃ pajānā' ti,||<br />
					'ayaṃ dukkha-samudayo' ti||<br />
					yathā-bhūtaṃ pajānāti,||<br />
					'ayaṃ dukkha-nirodho' ti||<br />
					yathā-bhūtaṃ pajānāti,||<br />
					'ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānāti. || ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>