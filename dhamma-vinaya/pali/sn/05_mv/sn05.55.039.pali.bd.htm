<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 39. The Buddha teaches The Four Dimensions of Streamwinning to Kaligodha, the Sakyan lady who declares that she is possessed of these four. The Buddha congratulates her and tells her she has declared Streamwinning." />
<title>SN 5 55 39: Kaligodha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					V. Mahā-Vagga<br />
					55. Sot'āpatti Saɱyuttaa<br />
					IV: Puññābhisanda Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p39">Sutta 39</a></h4>

					<h1>Kāligodhā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.039.wood.pts.htm#p1">pts</a>]</span>Evam me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">2. Atha kho Bhagavā pubbaṇha-samayaɱ nivāsetvā patta-cīvaram ādāya yena Kāligodhāya Sākiyāniyā nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">3. Atha kho Kāligodhā Sākiyāni yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Kāligodhaɱ Sākiyāniɱ Bhagavā etad avoca:|| ||</p>

					<p class="f4">"Catūhi kho Godhe,||<br />
					dhammehi samannāgatā ariya-sāvikā Sot'āpannā hoti avinipāta-dhammā niyatā sambodhi-parāyaṇā.|| ||</p>

					<p class="f4">Katamehi catūhi?|| ||</p>

					<p class="f4">4. Idha Godhe ariya-sāvikā buddhe avecca-p-pasādena samannāgatā hoti:|| ||</p>

					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidu anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Dhamme avecca-p-pasādena samannāgatā hoti:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.|| ||</p>

					<p class="f4">Saŋaghe avecca-p-pasādena samannāgatā hoti:|| ||</p>

					<p class="f4">'Su-paṭi-panno Bhagavato sāvaka-saŋgho,||<br />
					uju-paṭi-panno Bhagavato sāvaka-saŋgho,||<br />
					ñāya-paṭi-panno Bhagavato sāvaka-saŋgho,||<br />
					sāmīci-paṭi-panno Bhagavato sāvaka-saŋgho,||<br />
					yad idaɱ cattāri purisa-yugāni aṭṭhapurisa-puggalā esa Bhagavato sāvaka-saŋgho āhuneyyo pāhuneyyo dakkhiṇeyyo añjali-karaṇīyo anuttaraɱ puññakkettaɱ lokassā' ti.|| ||</p>

					<p class="f4">Vigata- <a id="pg397"><span class="f2 g"><b>[397]</b></span></a> mala-maccherena cetasā agāraɱ ajjhāvasati,||<br />
					mutta-cāgā payata-pāṇī vossagga-ratā yā cayogā dānasaŋvibhāgaratā.|| ||</p>

					<p class="f4">Imehi kho Godhe,||<br />
					catūhi dhammehi samannāgatā ariya-sāvikā Sot'āpannā hoti avinipāta-dhammā niyatā sambodhi-parāyaṇā" ti.|| ||</p>

					<p class="f4">5. "Yān'imāni bhante, Bhagavatā cattāri sot'āpattiyaŋgāni, desitāni||<br />
					saŋvijjante te dhammā mayi||<br />
					ahañ ca tesu dhammesu sandissāmi.|| ||</p>

					<p class="f4">Ahaɱ hi bhante, buddhe avecca-p-pasādena samannāgato:|| ||</p>

					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidu anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Dhamme avecca-p-pasādena samannāgato:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī' ti.|| ||</p>

					<p class="f4">Saŋaghe avecca-p-pasādena samannāgato:|| ||</p>

					<p class="f4">'Su-paṭi-panno Bhagavato sāvaka-saŋgho, uju-paṭi-panno Bhagavato sāvaka-saŋgho, ñāya-paṭi-panno Bhagavato sāvaka-saŋgho, sāmīci-paṭi-panno Bhagavato sāvaka-saŋgho, yad idaɱ cattāri purisa-yugāni aṭṭhapurisa-puggalā esaBhagavato sāvaka-saŋgho āhuneyyo pāhuneyyo dakkhiṇeyyo añjali-karaṇīyo anuttaraɱ puññakkettaɱ lokassā' ti.|| ||</p>

					<p class="f4">Yaɱ kho pana kiñci kule deyya-dhammaɱ sabbaɱ taɱ appaṭivibhattaɱ sīlavantehi kalyāṇa-dhammehī" ti.|| ||</p>

					<p class="f4">"Lābhā te Godhe,||<br />
					su-laddhaɱ te Godhe,||<br />
					sot'āpatti-phalaɱ tayā Godhe,||<br />
					vyākatanti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>