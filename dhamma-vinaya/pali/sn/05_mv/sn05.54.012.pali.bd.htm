<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 12. The differenc between the learner's way of living and that of the Buddha is described." />
<title>SN 5 54 12: Kankheyya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					54 Ānāpāna Saɱyutta</h4>

					<h4 class="ctr">2. Ānanda<br />
					<span class="f3">or</span><br />
					Dutiyo vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p12">Sutta 12</a></h4>

					<h1>Kaŋkheyya Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <span class="mozp"><i>Saɱyutta-Nikaya</i></span> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg327"><span class="f2 g"><b>[327]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.012.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.012.bodh.wp.htm#p1">bodh</a>]</span> Ekaɱ samayaɱ āyasmā Lomasavaŋgīso Sakkesu viharati Kapilavatthusmiɱ Nigrodhārāme.|| ||</p>

					<p class="f4">2. Atha kho Mahānāmo Sakko yen'āyasmā Lomasavaŋgīso ten'upasankami.|| ||</p>

					<p class="f4">Upasaŋkamitvā āyasmantaɱ Lomasavaŋgīsaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko āyasmantaɱ Lomasavaŋgīsaɱ etad avoca.|| ||</p>

					<p class="f4">3. So eva nu kho bhante, sekho vihāro so Tathāgatavihāro||<br />
					udāhu añño sekho vihāro añño Tathāgatavihāro ti.|| ||</p>

					<p class="f4">Na kho āvuso Mahānāma,||<br />
					sv'eva sekho vihāro so Tathāgatavihāro,||<br />
					añño kho āvuso Mahānāma sekho vihāro||<br />
					añño Tathāgatavihāro.|| ||</p>

					<p class="f4">4. Ye te āvuso Mahānāma bhikkhū sekhā appattamānasā anuttaraɱ yoga-k-khemaɱ patthayamānā viharanti.|| ||</p>

					<p class="f4">Te pañca nīvaraṇe pahāya viharanti.|| ||</p>

					<p class="f4">Katame pañca?|| ||</p>

					<p class="f4">Kāma-c-chanda-nīvaraṇaɱ pahāya viharanti.||<br />
					Vyāpādanīvaraṇaɱ pahāya viharanti.||<br />
					Thīna-middha-nīvaraṇaɱ pahāya viharanti.||<br />
					Uddhacca-kukkuccanīvaraṇaɱ pahāya viharanti.||<br />
					Vicikicchānīvaraṇaɱ pahāya viharanti.|| ||</p>

					<p class="f4">Ye pi te āvuso Mahānāma, bhikkhū sekhā appattamānasā anuttaraɱ yoga-k-khemaɱ patthayamānā viharanti.|| ||</p>

					<p class="f4">Te ime pañca nīvaraṇe pahāya viharanti.|| ||</p>

					<p class="f4">5. Ye ca kho te āvuso Mahānāma bhikkhū arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma'd'aññā vimuttā tesaɱ pañca nīvaraṇā pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Katame pañca?|| ||</p>

					<p class="f4">Kāma-c-chanda-nīvaraṇaɱ pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Vyāpāda-nīvaraṇaɱ pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Thīna-middha-nīvaraṇaɱ pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Uddhacca-kukkucca-nīvaraṇaɱ pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Vicikicchā-nīvaraṇaɱ pahīnaɱ ucchinna-mūlaɱ tāla-vatthu-kataɱ anabhāva-kataɱ <a id="pg328"><span class="f2 g"><b>[328]</b></span></a> āyatiɱ anuppāda-dhammaɱ.|| ||</p>

					<p class="f4">Ye te āvuso Mahānāma,||<br />
					bhikkhū arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma'd'aññā vimuttā.|| ||</p>

					<p class="f4">Tesaɱ ime pañca nīvaraṇā pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">6. Tad aminā p'etaɱ āvuso Mahānāma pariyāyena veditabbaɱ.|| ||</p>

					<p class="f4">Yathā añño va sekho vihāro,||<br />
					añño Tathāgatavihāro.|| ||</p>

					<p class="f4">7. Ekam idāhaɱ āvuso Mahānāma samayaɱ Bhagavā Icchānaŋgale viharati Icchānangalavana-saṇḍe.|| ||</p>

					<p class="f4">8. Tatra kho āvuso Mahānāma Bhagavā bhikkhū āmantesi:|| ||</p>

					<p class="f4">"Icchām'ahaɱ bhikkhave, temāsaɱ paṭisallīyituɱ.|| ||</p>
					
					<p class="f4">Namhi kenaci upasankamitabbo||<br />
					aññatra ekena piṇḍa-pātanīhārakenā" ti.|| ||</p>

					<p class="f4">Evaɱ bhante ti kho te bhikkhū Bhagavāto paṭissutvā nāssu koci Bhagavāntaɱ upasankamati aññatra ekena piṇḍa-pāta-nīhārakena.|| ||</p>

					<p class="f4">9. Atha kho Bhagavā tassa temāsassa accayena paṭisallānā vuṭṭhito bhikkhū āmantesi:|| ||</p>

					<p class="f4">"Sa ce vo bhikkhave, añña-titthiyā paribbājakā evaɱ puccheyyuɱ.|| ||</p>
					
					<p class="f4">"Katamena āvuso vihārena Samaṇo Gotamo vassāvāsaɱ bahulaɱ vihāsī ti?"|| ||</p>
					
					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ evaɱ vyākareyyātha:|| ||</p>
					
					<p class="f4">Ānāpāna-sati-samādhinā kho āvuso,||<br />
					Bhagavā vassāvāsaɱ bahulaɱ vihāsī" ti.|| ||</p>

					<p class="f4">10. Idh'āhaɱ bhikkhave, sato assasāmī,||<br />
					sato passasāmi.|| ||</p>

					<p class="f4">11. Dīghaɱ vā assa-santo dīghaɱ assasāmī ti pajānāmi,||<br />
					dīghaɱ vā passa-santo dīghaɱ passasāmī ti pajānāmi.|| ||</p>

					<p class="f4">Rassaɱ vā assa-santo rassaɱ assasāmī ti pajānāmi,||<br />
					rassaɱ vā passa-santo rassaɱ passasāmī ti pajānāmi.|| ||</p>

					<p class="f4">Sabba-kāya-paṭisaŋvedī assa-sissāmī ti pajānāmi,||<br />
					sabba-kāya-paṭisaŋvedī passa-sissāmī ti pajānāmi.|| ||</p>

					<p class="f4">Passam-bhayaɱ kāya-sankhāraɱ assa-sissāmī ti pajānāmī,||<br />
					passam-bhayaɱ kāya-sankhāraɱ passa-sissāmī ti pajānāmī.|| ||</p>

					<p class="f4">Pīti-paṭisaŋvedī assa-sissāmī ti pajānāmī,||<br />
					pīti-paṭisaŋvedī passa-sissāmī ti pajānāmī.|| ||</p>

					<p class="f4">Sukha-paṭisaŋvedī assa-sissāmī ti pajānāmī,||<br />
					sukha-paṭisaŋvedī passa-sissāmī ti pajānāmī.|| ||</p>

					<p class="f4">Citta-sankhāra-paṭisaŋvedī assa-sissāmī ti pajānāmī,||<br />
					citta-sankhāra-paṭisaŋvedī passa-sissāmī ti pajānāmī.|| ||</p>

					<p class="f4">Passam-bhayaɱ citta-sankhāraɱ assa-sissāmī ti pajānāmī,||<br />
					passam-bhayaɱ citta-sankhāraɱ passasimī ti pajānāmi.|| ||</p>

					<p class="f4">Citta-paṭisaŋvedī assa-sissāmī ti pajānāmi,||<br />
					Citta-paṭisaŋvedī passa-sissāmī ti pajānāmi.|| ||</p>

					<p class="f4">Abhi-p-pamodayaɱ cittaɱ assa-sissāmī ti pajānāmi,||<br />
					abhippamodayaɱ cittaɱ passa-sissāmī ti pajānāmi.|| ||</p>

					<p class="f4">Samādahaɱ cittaɱ assa-sissāmī ti pajānāmi,||<br />
					samādahaɱ cittaɱ passa-sissāmī ti pajānāmi.|| ||</p>

					<p class="f4">Vimocayaɱ cittaɱ assa-sissāmī ti pajānāmi,||<br />
					vimocayaɱ cittaɱ passa-sissāmī ti pajānāmi.|| ||</p>

					<p class="f4">Paṭinissagg-ā-nupassī assa-sissāmī ti pajānāmi,||<br />
					paṭinissagg-ā-nupassī passa-sissāmī ti pajānāmi.|| ||</p>

					<p class="f4">17. Yaɱ hi taɱ bhikkhave, sammā vadamāno vadeyya ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi||<br />
					ānāpāna-sati-samādhiɱ sammā vadamāno vadeyya,||<br />
					ariya-vihāro iti pi||<br />
					buhma-vihāro iti pi||<br />
					Tathāgata-vihāro iti pi.|| ||</p>

					<p class="f4">18. Ye te bhikkhave, bhikkhū sekhā appattamānasā anuttaraɱ yoga-k-khemaɱ patthayamānā viharanti,||<br />
					tesaɱ ānāpāna-sati-samādhi bhāvito bahulī-kato āsavānaɱ khayāya saŋvattati.||<br />
					Ye ca kho te bhikkhave, bhikkhū arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhavasaɱ yojanā samma-daññā vimuttā,||<br />
					tesaɱ ānāpāna-sati-samādhi bhāvito bahulī-kato diṭṭh'eva'adhamme sukha-vihārāya c'eva saŋvattati sati-sampajaññāya ca.|| ||</p>

					<p class="f4">19. Yaɱ hi taɱ bhikkhave, sammā vadamāno vadeyya ariya-vihāro iti pi brahma-vihāro iti pi Tathāgata-vihāro iti pi||<br />
					ānāpāna-sati-samādhiɱ sammā vadamāno vadeyya ariyavihāro iti pi brahma-vihāro iti pi Tathāgatavihāro iti pī ti.|| ||</p>

					<p class="f4">20. Iminā kho etaɱ āvuso Mahānāma,||<br />
					pariyāyena veditabbaɱ||<br />
					yathā aññova sekho vihāro añño Tathāgatavihāro ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>