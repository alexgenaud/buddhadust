<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 12. The differenc between the learner's way of living and that of the Buddha is described." />
<title>SN 5 54 12: Kaṅkheyya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					2. Ānanda or Dutiya Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p12">Sutta 12</a></h4>

					<h1>Kaṅkheyya Suttaṃ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saṃyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg327"><span class="f2 g"><b>[327]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.012.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.012.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.012.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.54.012.than.ati.htm#p1">than</a>]</span> Ekaṃ samayaṃ āyasmā Lomasavaṅgīso Sakkesu viharati||<br />
					Kapilavatthusmiṃ Nigrodhārāme.|| ||</p>

					<p class="f4">2. Atha kho Mahānāmo Sakko||<br />
					yen'āyasmā Lomasavaṅgīso ten'upasaṅkami.|| ||</p>

					<p class="f4">Upasaṅkamitvā āyasmantaṃ Lomasavaṅgīsaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Sakko||<br />
					āyasmantaṃ Lomasavaṅgīsaṃ etad avoca:|| ||</p>

					<p class="f4">3. "So eva nu kho bhante,||<br />
					sekho vihāro so Tathāgata-vihāro||<br />
					udāhu añño sekho vihāro añño Tathāgata-vihāro" ti?|| ||</p>

					<p class="f4">Na kho āvuso Mahānāma,||<br />
					sv'eva sekho vihāro so Tathāgata-vihāro,||<br />
					añño kho āvuso Mahānāma sekho vihāro||<br />
					añño Tathāgata-vihāro.|| ||</p>

					<p class="f4">4. Ye te āvuso Mahānāma bhikkhū||<br />
					sekhā appattamānasā anuttaraṃ yoga-k-khemaṃ patthayamānā viharanti.|| ||</p>

					<p class="f4">Te pañca nīvaraṇe pahāya viharanti.|| ||</p>

					<p class="f4">Katame pañca?|| ||</p>

					<p class="f4">Kāma-c-chanda-nīvaraṇaṃ pahāya viharanti.|| ||</p>

					<p class="f4">Vyāpāda-nīvaraṇaṃ pahāya viharanti.|| ||</p>

					<p class="f4">Thīna-middha-nīvaraṇaṃ pahāya viharanti.|| ||</p>

					<p class="f4">Uddhacca-kukkucca-nīvaraṇaṃ pahāya viharanti.|| ||</p>

					<p class="f4">Vicikicchā-nīvaraṇaṃ pahāya viharanti.|| ||</p>

					<p class="f4">Ye pi te āvuso Mahānāma, bhikkhū||<br />
					sekhā appattamānasā anuttaraṃ yoga-k-khemaṃ patthayamānā viharanti.|| ||</p>

					<p class="f4">Te ime pañca nīvaraṇe pahāya viharanti.|| ||</p>

					<p class="f4">5. Ye ca kho te āvuso Mahānāma bhikkhū||<br />
					Arahanto khīṇ'āsavā vusitavanto||<br />
					kata-karaṇīyā ohita-bhārā||<br />
					anuppatta-sadatthā parikkhīṇa-bhava-saṃyojanā||<br />
					samma'd'aññā vimuttā tesaṃ||<br />
					pañca nīvaraṇā pahīnā||<br />
					ucchinna-mūlā tālā-vatthu-katā anabhāva-katā||<br />
					āyatiṃ anuppāda-dhammā.|| ||</p>

					<p class="f4">Katame pañca?|| ||</p>

					<p class="f4">Kāma-c-chanda-nīvaraṇaṃ pahīnaṃ||<br />
					ucchinna-mūlaṃ tāl-ā-vatthu-kataṃ anabhāva-kataṃ||<br />
					āyatiṃ anuppāda-dhammaṃ.|| ||</p>

					<p class="f4">Vyāpāda-nīvaraṇaṃ pahīnaṃ||<br />
					ucchinna-mūlaṃ tāl-ā-vatthu-kataṃ anabhāva-kataṃ||<br />
					āyatiṃ anuppāda-dhammaṃ.|| ||</p>

					<p class="f4">Thīna-middha-nīvaraṇaṃ pahīnaṃ||<br />
					ucchinna-mūlaṃ tāl-ā-vatthu-kataṃ anabhāva-kataṃ||<br />
					āyatiṃ anuppāda-dhammaṃ.|| ||</p>

					<p class="f4">Uddhacca-kukkucca-nīvaraṇaṃ pahīnaṃ||<br />
					ucchinna-mūlaṃ tāl-ā-vatthu-kataṃ anabhāva-kataṃ||<br />
					āyatiṃ anuppāda-dhammaṃ.|| ||</p>

					<p class="f4">Vicikicchā-nīvaraṇaṃ pahīnaṃ||<br />
					ucchinna-mūlaṃ tāl-ā-vatthu-kataṃ anabhāva-kataṃ <a id="pg328"><span class="f2 g"><b>[328]</b></span></a>||<br />
					āyatiṃ anuppāda-dhammaṃ.|| ||</p>

					<p class="f4">Ye te āvuso Mahānāma,||<br />
					bhikkhū Arahanto||<br />
					khīṇ'āsavā vusitavanto||<br />
					kata-karaṇīyā ohita-bhārā||<br />
					anuppatta-sadatthā||<br />
					parikkhīṇa-bhava-saṃyojanā||<br />
					samma'd'aññā vimuttā.|| ||</p>

					<p class="f4">Tesaṃ ime pañca nīvaraṇā pahīnā||<br />
					ucchinna-mūlā tālā-vatthu-katā anabhāva-katā||<br />
					āyatiṃ anuppāda-dhammā.|| ||</p>

					<p class="f4">6. Tad aminā p'etaṃ āvuso Mahānāma||<br />
					pariyāyena veditabbaṃ.|| ||</p>

					<p class="f4">Yathā añño va sekho vihāro,||<br />
					añño Tathāgata-vihāro.|| ||</p>

					<p class="f4">7. Ekam idāhaṃ āvuso Mahānāma||<br />
					samayaṃ Bhagavā Icchānaṅgale viharati||<br />
					Icchānaṅgalavana-saṇḍe.|| ||</p>

					<p class="f4">8. Tatra kho āvuso Mahānāma Bhagavā bhikkhū āmantesi:|| ||</p>

					<p class="f4">'Icchām'ahaṃ bhikkhave,||<br />
					temāsaṃ paṭisallīyituṃ.|| ||</p>

					<p class="f4">Namhi kenaci upasaṅkamitabbo||<br />
					aññatra ekena piṇḍa-pātanīhārakenā' ti.|| ||</p>

					<p class="f4">'Evaṃ bhante' ti kho te bhikkhū Bhagavāto paṭi-s-sutvā||<br />
					nāssu koci Bhagavāntaṃ upasaṅkamati||<br />
					aññatra ekena piṇḍa-pāta-nīhārakena.|| ||</p>

					<p class="f4">9. Atha kho Bhagavā||<br />
					tassa temāsassa accayena paṭisallānā||<br />
					vuṭṭhito bhikkhū āmantesi:|| ||</p>

					<p class="f4">'Sa ce vo bhikkhave, añña-titthiyā paribbājakā evaṃ puccheyyuṃ:|| ||</p>

					<p class="f4">"Katamena āvuso vihārena Samaṇo Gotamo||<br />
					vassāvāsaṃ bahulaṃ vihāsī" ti?|| ||</p>

					<p class="f4">Evaṃ puṭṭhā tumhe bhikkhave,||<br />
					tesaṃ añña-titthiyānaṃ paribbājakānaṃ||<br />
					evaṃ vyākareyyātha:|| ||</p>

					<p class="f4">"Ānāpāna-sati-samādhinā kho āvuso,||<br />
					Bhagavā vassāvāsaṃ bahulaṃ vihāsī" ti.|| ||</p>

					<p class="f4">10. Idh'āhaṃ bhikkhave, sato assasāmī,||<br />
					sato passasāmi.|| ||</p>

					<p class="f4">11. Dīghaṃ vā assasanto "dīghaṃ assasāmī" ti pajānāmi,||<br />
					dīghaṃ vā passasanto "dīghaṃ passasāmī" ti pajānāmi.|| ||</p>

					<p class="f4">Rassaṃ vā assasanto "rassaṃ assasāmī" ti pajānāmi,||<br />
					rassaṃ vā passasanto "rassaṃ passasāmī" ti pajānāmi.|| ||</p>

					<p class="f4">"Sabba-kāya-paṭisaṃvedī assa-sissāmī" ti pajānāmi,||<br />
					"sabba-kāya-paṭisaṃvedī passa-sissāmī" ti pajānāmi.|| ||</p>

					<p class="f4">"Passam-bhayaṃ kāya-saṅkhāraṃ assa-sissāmī" ti pajānāmī,||<br />
					"passam-bhayaṃ kāya-saṅkhāraṃ passa-sissāmī" ti pajānāmī.|| ||</p>

					<p class="f4">"Pīti-paṭisaṃvedī assa-sissāmī" ti pajānāmī,||<br />
					"pīti-paṭisaṃvedī passa-sissāmī" ti pajānāmī.|| ||</p>

					<p class="f4">"Sukha-paṭisaṃvedī assa-sissāmī" ti pajānāmī,||<br />
					"sukha-paṭisaṃvedī passa-sissāmī" ti pajānāmī.|| ||</p>

					<p class="f4">"Citta-saṅkhāra-paṭisaṃvedī assa-sissāmī" ti pajānāmī,||<br />
					"citta-saṅkhāra-paṭisaṃvedī passa-sissāmī" ti pajānāmī.|| ||</p>

					<p class="f4">"Passam-bhayaṃ citta-saṅkhāraṃ assa-sissāmī" ti pajānāmī,||<br />
					"passam-bhayaṃ citta-saṅkhāraṃ passasimī" ti pajānāmi.|| ||</p>

					<p class="f4">"Citta-paṭisaṃvedī assa-sissāmī" ti pajānāmi,||<br />
					"Citta-paṭisaṃvedī passa-sissāmī" ti pajānāmi.|| ||</p>

					<p class="f4">"Abhi-p-pamodayaṃ cittaṃ assa-sissāmī" ti pajānāmi,||<br />
					"abhippamodayaṃ cittaṃ passa-sissāmī" ti pajānāmi.|| ||</p>

					<p class="f4">"Samādahaṃ cittaṃ assa-sissāmī" ti pajānāmi,||<br />
					"samādahaṃ cittaṃ passa-sissāmī" ti pajānāmi.|| ||</p>

					<p class="f4">"Vimocayaṃ cittaṃ assa-sissāmī" ti pajānāmi,||<br />
					"vimocayaṃ cittaṃ passa-sissāmī" ti pajānāmi.|| ||</p>

					<p class="f4">"Paṭinissagg-ā-nupassī assa-sissāmī" ti pajānāmi,||<br />
					"paṭinissagg-ā-nupassī passa-sissāmī" ti pajānāmi.|| ||</p>

					<p class="f4">17. Yaṃ hi taṃ bhikkhave, sammā vadamāno vadeyya:|| ||</p>

					<p class="f4">"Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi" ti.|| ||</p>

					<p class="f4">Ānāpāna-sati-samādhiṃ sammā vadamāno vadeyya:|| ||</p>

					<p class="f4">"Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi" ti.|| ||</p>

					<p class="f4">18. Ye te bhikkhave, bhikkhū sekhā appattamānasā anuttaraṃ yoga-k-khemaṃ patthayamānā viharanti,||<br />
					tesaṃ ānāpāna-sati-samādhi bhāvito bahulī-kato āsavānaṃ khayāya saṃvaṭṭati.|| ||</p>

					<p class="f4">Ye ca kho te bhikkhave, bhikkhū Arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhavasaṃ yojanā||<br />
					samma-daññā vimuttā,||<br />
					tesaṃ ānāpāna-sati-samādhi||<br />
					bhāvito||<br />
					bahulī-kato||<br />
					diṭṭhe'va dhamme sukha-vihārāya||<br />
					c'eva saṃvaṭṭati sati-sampajaññāya ca.|| ||</p>

					<p class="f4">19. Yaṃ hi taṃ bhikkhave, sammā vadamāno vadeyya:|| ||</p>

					<p class="f4">"Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi" ti.|| ||</p>

					<p class="f4">Ānāpāna-sati-samādhiṃ sammā vadamāno vadeyya:|| ||</p>

					<p class="f4">"Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi"' ti.|| ||</p>

					<p class="f4">20. Iminā kho etaṃ āvuso Mahānāma,||<br />
					pariyāyena veditabbaṃ||<br />
					yathā aññova sekho vihāro||<br />
					añño Tathāgata-vihāro" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>