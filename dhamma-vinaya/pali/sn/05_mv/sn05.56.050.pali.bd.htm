<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 50. The Buddha tells the bhikkhus that the amount of Pain that has been destroyed by a Streamwinner compared to what is left is like comparing seven bits of gravel to Mount Sineru." />
<title>SN 5 56 50: Dutiya Sineru Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					V. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p50">Sutta 50</a></h4>

					<h1>Dutiya Sineru Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.050.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.050.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, Sineru-pabba-tarājā yam  parikkhayaɱ pariyādānaɱ gaccheyya ṭhapetvā||<br />
					satta mugga-mattiyo pāsāṇa-sakkharā.|| ||</p>

					<p class="f4">Taɱ kim maññatha bhikkhave?|| ||</p>

					<p class="f4">Katamaɱ nu kho bahutaraɱ,||<br />
					yaɱ vā sinerussa pabba-tarājassa parikkhīṇaɱ pariyādinnaɱ||<br />
					yā vā satta mugga-mattiyo pāsāṇa-sakkharā avasiṭṭhāti?|| ||</p>

					<p class="f4">Etad eva bhante, bahutaraɱ Sinerussa pabba-tarājassa||<br />
					yad idaɱ parikkhīṇaɱ pariyādinnaɱ,||<br />
					appamattikā satta mugga-mattiyo pāsāṇa-sakkharā avasiṭṭhā,||<br />
					saŋakhampi na upenti,||<br />
					upanidhim pi na upenti,||<br />
					kalabhāgam pi na upenti.|| ||</p>

					<p class="f4">Sinerussa pabba-tarājassa parikkhīṇaɱ pariyādinnaɱ upanidhāya||<br />
					satta mugga-mattiyo pāsāṇa-sakkharā avasiṭṭhāti.</p>

					<p class="f4">Evam eva kho bhikkhave, ariya-sāvakassa diṭṭhi-sampannassa puggalassa abhisametāvino etad eva bahutaraɱ <a id="pg459"><span class="f2 g"><b>[459]</b></span></a> dukkhaɱ||<br />
					yad idaɱ parikkhīṇaɱ pariyādinnaɱ,||<br />
					appa-mattakaɱ avasiṭṭhaɱ saŋkhampi na upeti||<br />
					upanidhim pi na upeti||<br />
					kalabhāgam pi na upeti||<br />
					purimaɱ dukkha-k-khandhaɱ parikkhīṇaɱ pariyādinnaɱ upanidhāya||<br />
					yad idaɱ satta-k-khattum paramatā.|| ||</p>

					<p class="f4">Yo 'idaɱ dukkhan' ti||<br />
					yathā-bhūtaɱ pajānā' ti,||<br />
					'ayaɱ dukkha-samudayo' ti||<br />
					yathā-bhūtaɱ pajānāti,||<br />
					'ayaɱ dukkha-nirodho' ti||<br />
					yathā-bhūtaɱ pajānāti,||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānāti. || ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo||<br />
					'ayaɱ dukkha-samudayo' ti yogo karaṇīyo||<br />
					'ayaɱ dukkha-nirodho' ti yogo karaṇīyo||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>

					<p class="f4 ctr">Papāta Vaggo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>