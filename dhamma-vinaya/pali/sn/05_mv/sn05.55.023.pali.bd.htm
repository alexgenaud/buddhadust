<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 23. Mahanama and Godha debate whether the Streamwinner has three essential features or four. They bring the debate to the Buddha for resolution." />
<title>SN 5 55 23: Godhā or Tatiya Mahānāma Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					3. Saraṇāni (or Sarakāni) Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p23">Sutta 23</a></h4>

					<h1>Godhā or Tatiya Mahānāma Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg371"><span class="f2 g"><b>[371]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.023.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Atha kho Mahānāmo Sakko yena Godhā Sakko ten'upasaṇkami.|| ||</p>

					<p class="f4">Upasaṇkamitvā Godhaṃ sakkaṃ etad avoca: <a id="pg372"><span class="f2 g"><b>[372]</b></span></a>|| ||</p>

					<p class="f4">"Katīhi tvaṃ Godhe, dhammehi samannāgataṃ Sot'āpannaṃ puggalaṃ ājānāsi||<br />
					avinipāta-dhammaṃ niyataṃ sambodhi-parāyaṇan" ti?|| ||</p>

					<p class="f4">"Tīhi khv'āhaṃ Mahānāma, dhammehi samannāgataṃ sot'āpattaṃ puggalaṃ ājānāmi avinipāta-dhammaṃ niyataṃ sambodhi-parāyaṇaṃ.|| ||</p>

					<p class="f4">Katamehi tīhi?|| ||</p>

					<p class="f4">Idha Mahānāma, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Tvaṃ pana Mahānāma, katīhi dhammehi samannāgataṃ Sot'āpannaṃ puggalaṃ ājānāsi||<br />
					avinipāta-dhammaṃ niyataṃ sambodhi-parāyaṇan" ti?|| ||</p>

					<p class="f4">"Catūhi khv'āhaṃ bho Godhe, dhammehi samannāgataṃ Sot'āpannaṃ puggalaṃ ājānāmi||<br />
					avinipāta-dhammaṃ niyataṃ sambodhi-parāyaṇaṃ.|| ||</p>

					<p class="f4">Katamehi catūhi?|| ||</p>

					<p class="f4">Idha bho Godhe, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">"Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">'Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi.'|| ||</p>

					<p class="f4">Imehi khv'āhaṃ Godhe catūhi dhammehi samannāgataṃ Sot'āpannaṃ puggalaṃ ājānāmi||<br />
					avinipāta-dhammaṃ niyataṃ sambodhi-parāyaṇ" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Āgamehi tvaṃ Mahānāma!|| ||</p>

					<p class="f4">Āgamehi tvaṃ Mahānāma!|| ||</p>

					<p class="f4">Bhagavāva etaṃ jāneyya etehi dhammehi samannāgataṃ vā asamannāgataṃ vā" ti.|| ||</p>

					<p class="f4">"Āyāma Godhe, yena Bhagavā ten'upasaṇkameyyāma||<br />
					upasaṇkamitvā Bhagavato etam atthaṃ ārocessāmā" ti.|| ||</p>

					<p class="f4"><a id="pg373"><span class="f2 g"><b>[373]</b></span></a> Atha kho Mahānāmo ca Sakko Godhā ca Sakko||<br />
					yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho Mahānāmo Sakko Bhagavantaṃ etad avoca:|| ||</p>

					<p class="f4">"Idh'āhaṃ bhante, yena Godhā Sakko ten'upasaṇkamiṃ||<br />
					upasaṇkamitvā Godhaṃ sakkaṃ etad avocaṃ:|| ||</p>

					<p class="f4">'Katīhi tvaṃ Godhe, dhammehi samannāgataṃ Sot'āpannaṃ puggalaṃ ājānāsi||<br />
					avinipāta-dhammaṃ niyataṃ sambodhi-parāyaṇan' ti?|| ||</p>

					<p class="f4">Evaṃ vutte bhante,||<br />
					Godhā Sakko maṃ etad avoca:|| ||</p>

					<p class="f4">'Tīhi khv'āhaṃ Mahānāma, dhammehi samannāgataṃ Sot'āpannaṃ puggalaṃ ājānāmi||<br />
					avinipāta-dhammaṃ niyataṃ sambodhi-parāyaṇaṃ.|| ||</p>

					<p class="f4">Katamehi tīhi?|| ||</p>

					<p class="f4">Idha Mahānāma, ariya-sāvako Buddhe avecca pasādena samannāgato hoti:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā" ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">"Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī" ti.|| ||</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">"Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā" ti.|| ||</p>

					<p class="f4">Imehi kho'haṃ Mahānāma, tīhi dhammehi samannāgataṃ Sot'āpannaṃ puggalaṃ ājānāmi||<br />
					avinipāta-dhammaṃ niyataṃ sambodhi-parāyaṇaṃ.|| ||</p>

					<p class="ctr c">&#9632;</p>

					<p class="f4">Tvaṃ pana Mahānāma, katīhi dhammehi samannāgataṃ Sot'āpannaṃ puggalaṃ ājānāsi||<br />
					avinipāta-dhammaṃ niyataṃ sambodhi-parāyaṇan' ti?|| ||</p>

					<p class="f4">Evaṃ vutte'haṃ bhante, Godhaṃ sakkaṃ etad avocaṃ:|| ||</p>

					<p class="f4">"Catūhi khv'āhaṃ bho Godhe, dhammehi samannāgataṃ Sot'āpannaṃ puggalaṃ ājānāmi||<br />
					avinipāta-dhammaṃ niyataṃ sambodhi-parāyaṇaṃ.|| ||</p>

					<p class="f4">Katamehi catūhi?|| ||</p>

					<p class="f4">Idha bho Godhe, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">'Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi.'|| ||</p>

					<p class="f4">Imehi khv'āhaṃ Godhe catūhi dhammehi samannāgataṃ Sot'āpannaṃ puggalaṃ ājānāmi||<br />
					avinipāta-dhammaṃ niyataṃ sambodhi-parāyaṇ" ti.|| ||</p>

					<p class="f4">Evaṃ vutte bhante, Godhā Sakko maṃ etad avoca:|| ||</p>

					<p class="f4">'Āgamehi tvaṃ Mahānāma!|| ||</p>

					<p class="f4">Āgamehi tvaṃ Mahānāma!|| ||</p>

					<p class="f4">Bhagavāva etaṃ jāneyya etehi dhammehi samannāgataṃ vā asamannāgataṃ vā' ti.|| ||</p>

					<p class="f4"><a id="pg374"><span class="f2 g"><b>[374]</b></span></a> Idha bhante, koci'd'eva dhamma-samuppādo uppajjeyya ekato assa Bhagavā,||<br />
					ekato bhikkhu-saṇgho ca||<br />
					yen'eva Bhagavā ten'evāhaṃ assaṃ.|| ||</p>

					<p class="f4">Evaṃ pasannaṃ maṃ bhante, Bhagavā dhāretu.|| ||</p>

					<p class="f4">Idha bhante, koci'd'eva dhamma-samuppādo uppajjeyya||<br />
					ekato assa Bhagavā||<br />
					ekato bhikkhu-saṇgho bhikkhunī-saṇgho ca,||<br />
					yen'eva Bhagavā ten'evāhaṃ assaṃ.|| ||</p>

					<p class="f4">Evaṃ pasannaṃ maṃ bhante, Bhagavā dhāretu.|| ||</p>

					<p class="ctr c">&#9632;</p>

					<p class="f4">Idha bhante, koci'd'eva dhamma-samuppādo uppajjeyya||<br />
					ekato assa Bhagavā||<br />
					ekato bhikkhu-saṇgho bhikkhunī-saṇgho upāsakā ca,||<br />
					yen'eva Bhagavā ten'evāhaṃ assaṇ.|| ||</p>

					<p class="f4">Evaṃ pasannaṃ maṃ bhante, Bhagavā dhāretu.|| ||</p>

					<p class="ctr c">&#9632;</p>

					<p class="f4">Idha bhante, koci'd'eva dhamma-samuppādo uppajjeyya||<br />
					ekato assa Bhagavā||<br />
					ekato bhikkhu-saṇgho bhikkhunī-saṇgho upāsakā upāsikāyo ca,||<br />
					yen'eva Bhagavā ten'evāhaṃ assaṇ.|| ||</p>

					<p class="f4">Evaṃ pasannaṃ maṃ bhante, Bhagavā dhāretu.|| ||</p>

					<p class="ctr c">&#9632;</p>

					<p class="f4">Idha bhante, koci'd'eva dhamma-samuppādo uppajjeyya||<br />
					ekato assa Bhagavā||<br />
					ekato bhikkhu-saṇgho ekato bhikkhunī-saṇgho upāsakā upāsikāyo sādavako ca,||<br />
					loko sa-Mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yen'eva Bhagavā ten'evāhaṃ assaṇ.|| ||</p>

					<p class="f4">Evaṃ pasannaṃ maṃ bhante, Bhagavā dhāretū" ti.|| ||</p>

					<p class="ctr c">&#9632;</p>

					<p class="f4">"Evaṃ vādī tvaṃ Godhe, Mahānāmaṃ sakkaṃ||<br />
					kiṃ vadesī" ti?|| ||</p>

					<p class="f4">"Evaṃ vādāhaṃ bhante, Mahānāma sakkaṃ||<br />
					na kiñci vadāmi aññatra kalyāṇā||<br />
					aññatra kusalā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>