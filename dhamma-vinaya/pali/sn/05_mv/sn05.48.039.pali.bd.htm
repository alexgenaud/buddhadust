<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 39. The Buddha uses the similie of rubbing two sticks together to produce fire to illustrate how it is by contact with the experience of sensations that the various forces arise and that when that contact is broken, the force is dissipated." />
<title>SN 5 48 39: Katthopama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					IV. Sukh'indriya (or Uppaṭi) -vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p39">Sutta 39</a></h4>

					<h1>Araṇi or Kaṭṭhopama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.039.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.039.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni, bhikkhave, indriyāni.|| ||</p>

					<p class="f4">Katamāni pañca?|| ||</p>

					<p class="f4">Sukh'indriyaɱ||<br />
					dukkh'indriyaɱ||<br />
					somanass'indriyaɱ||<br />
					domanass'indriyaɱ||<br />
					upekkh'indriyaɱ.|| ||</p>

					<p class="f4">Sukha-vedanīyaɱ bhikkhave, phassaɱ paṭicca uppajjati sukh'indriyaɱ.|| ||</p>

					<p class="f4">So sukhito va samāno sukhitosmiti pajānāti.|| ||</p>

					<p class="f4">Tass'eva sukha-vedanīyassa phassassa nirodhā yaɱ tajjaɱ vedayitaɱ, sukha-vedanīyaɱ phassaɱ paṭicca uppannaɱ sukh'indriyaɱ taɱ nirujjhati.|| ||</p>

					<p class="f4">Taɱ vūpasammatīti1 pajānāti.|| ||</p>

					<p class="f4">Dukkha-vedanīyaɱ bhikkhave, phassaɱ paṭiccauppajjati dukkh'indriyaɱ.|| ||</p>

					<p class="f4">So dukkhito va samāno dukkhitosmīti pajānāti.|| ||</p>

					<p class="f4">Tass'eva dukkha-vedanīyassa phassassa nirodhā yaɱ tajjaɱ vedayitaɱ, dukkha-vedanīyaɱ <span class="f3 g"><i>[212]</i></span> phassaɱ paṭicca uppannaɱ dukkh'indriyaɱ taɱ nirujjhati.|| ||</p>

					<p class="f4">Taɱ vūpasammatīti pajānāti.|| ||</p>

					<p class="f4">Somanassavedanīyaɱ bhikkhave, phassaɱ paṭicca uppajjati somanass'indriyaɱ.|| ||</p>

					<p class="f4">So sumano va samāno sumanosmīti pajānāti.|| ||</p>

					<p class="f4">Tass'eva somanassavedanīyassa phassassa nirodhā yaɱ tajjaɱ vedayitaɱ, sumanassavedanīyaɱ phassaɱ paṭicca uppannaɱ somanass'indriyaɱ taɱ nirujjhati.|| ||</p>

					<p class="f4">Taɱ vūpasammatīti pajānāti.|| ||</p>

					<p class="f4">Domanassavedanīyaɱ bhikkhave, phassaɱ paṭicca uppajjati domanass'indriyaɱ.|| ||</p>

					<p class="f4">So dummano va samāno dummanosmīti pajānāti.|| ||</p>

					<p class="f4">Tass'eva domanassavedanīyassa phassassa nirodhā yaɱ tajjaɱ vedayitaɱ, domanassavedanīyaɱ phassaɱ paṭicca uppannaɱ domanass'indriyaɱ taɱ nirujjhati.|| ||</p>

					<p class="f4">Taɱ vūpasammatīti pajānāti.|| ||</p>

					<p class="f4">Upekhāvedanīyaɱ bhikkhave, phassaɱ paṭicca uppajjati upekkhindriyaɱ.|| ||</p>

					<p class="f4">So upekhako va samāno upekhakosmīti pajānāti.|| ||</p>

					<p class="f4">Tass'eva upekhāvedanīyassa phassassa nirodhā yaɱ tajjaɱ vedayitaɱ, upekhāvedanīyaɱ phassaɱ paṭicca uppannaɱ upekkhindriyaɱ taɱ nirujjhati.|| ||</p>

					<p class="f4">Taɱ vūpasammatīti pajānāti.|| ||</p>

					<p class="f4">Seyyathā pi bhikkhave, dvinnaɱ kaṭṭhānaɱ Sanghaṭṭanasammodhānā usmā jāyati.|| ||</p>

					<p class="f4">Tejo abhinibbattati.|| ||</p>

					<p class="f4">Tesaɱ yeva kaṭṭhānaɱ nānābhāvā vinikkhepā1 yā tajjā usmā sā nirujjhati.|| ||</p>

					<p class="f4">Sā vūpasammati, evam eva kho, bhikkhave, sukha-vedaniyaɱ phassaɱ paṭicca uppajjati sukh'indriyaɱ.|| ||</p>

					<p class="f4">So sukhitova samāno sukhitosmīti pajānāti.|| ||</p>

					<p class="f4">Tass'eva sukha-vedaniyassa phassassa nirodhā yaɱ tajjaɱ vedayitaɱ, sukha-vedaniyaɱ phassaɱ paṭicca uppannaɱ sukh'indriyaɱ taɱ <span class="f3 g"><i>[213]</i></span> nirujjhati, taɱ vūpasammatīti pajānāti.|| ||</p>

					<p class="f4">Dukkha-vedanīyaɱ phassaɱ paṭicca uppajjati dukkh'indriyaɱ.|| ||</p>

					<p class="f4">So dukkhitova samāno dukkhitosmīti pajānāti.|| ||</p>

					<p class="f4">Tass'eva dukkha-vedaniyassa phassassa nirodhā yaɱ tajjaɱ vedayitaɱ, sukha-vedaniyaɱ phassaɱ paṭicca uppannaɱ dukkh'indriyaɱ taɱ nirujjhati, taɱ vūpasammatīti pajānāti.|| ||</p>

					<p class="f4">Somanassavedaniyaɱ phassaɱ paṭicca uppajjati somanass'indriyaɱ.|| ||</p>

					<p class="f4">So sumanova samāno sumavosmīti pajānāti.|| ||</p>

					<p class="f4">Tass'eva somanassavedaniyassa phassassa nirodhā yaɱ tajjaɱ vedayitaɱ, somanassavedaniyaɱ phassaɱ paṭicca uppannaɱ somanass'indriyaɱtaɱ nirujjhati, taɱ vūpasammatīti pajānāti.|| ||</p>

					<p class="f4">Domanassavedanīyaɱ phassaɱ paṭicca uppajjati domanass'indriyaɱ.|| ||</p>

					<p class="f4">So dummanova samāno dummanosmīti pajānāti.|| ||</p>

					<p class="f4">Tass'eva domanassavedanīyassa phassassa nirodhā yaɱ tajjaɱ vedayitaɱ, domanassavedanīyaɱ phassaɱ paṭicca uppannaɱ domanass'indriyaɱ taɱ nirujjhati, taɱ vūpasammatīti pajānāti.|| ||</p>

					<p class="f4">Upekhāvedanīyaɱ phassaɱ paṭicca uppajjati upekkhindriyaɱ.|| ||</p>

					<p class="f4">So upekhakova samāno upekhakosmīti pajānāti.|| ||</p>

					<p class="f4">Tass'eva upekhāvedanīyassa phassassa nirodhā yaɱ tajjaɱ vedayitaɱ, upekhāvedanīyaɱ phassaɱ paṭicca uppannaɱ upekkhindriyaɱ taɱ nirujjhati, taɱ vūpasammatīti pajānāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>