<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 39. The Buddha uses the similie of rubbing two sticks together to produce fire to illustrate how it is by contact with the experience of sensations that the various forces arise and that when that contact is broken, the force is dissipated." />
<title>SN 5 48 39: Araṇi or Kaṭṭh'Opama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					48. Indriya Saɱyutta<br />
					4. Sukh'Indriya (or Uppaṭi) Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p39">Sutta 39</a></h4>

					<h1>Araṇi or Kaṭṭh'Opama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg211"><span class="f2 g"><b>[211]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.039.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.039.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni, bhikkhave, indriyāni.|| ||</p>

					<p class="f4">Katamāni pañca?|| ||</p>

					<p class="f4">Sukh'indriyaɱ||<br />
					dukkh'indriyaɱ||<br />
					somanass'indriyaɱ||<br />
					domanass'indriyaɱ||<br />
					upekkh'indriyaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sukha-vedanīyaɱ bhikkhave,||<br />
					phassaɱ paṭicca uppajjati sukh'indriyaɱ.|| ||</p>

					<p class="f4">So sukhito va samāno 'sukhito'smi' ti pajānāti.|| ||</p>

					<p class="f4">Tass'eva sukha-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					sukha-vedanīyaɱ phassaɱ paṭicca uppannaɱ sukh'indriyaɱ||<br />
					taɱ nirujjhati.|| ||</p>

					<p class="f4">Taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Dukkha-vedanīyaɱ bhikkhave,||<br />
					phassaɱ paṭicca uppajjati dukkh'indriyaɱ.|| ||</p>

					<p class="f4">So dukkhito va samāno 'dukkhito'smī' ti pajānāti.|| ||</p>

					<p class="f4">Tass'eva dukkha-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					dukkha-vedanīyaɱ <span class="f3 g"><i>[212]</i></span> phassaɱ paṭicca uppannaɱ dukkh'indriyaɱ||<br />
					taɱ nirujjhati.|| ||</p>

					<p class="f4">Taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Somanassa-vedanīyaɱ bhikkhave,||<br />
					phassaɱ paṭicca uppajjati somanass'indriyaɱ.|| ||</p>

					<p class="f4">So sumano va samāno 'sumano'smī' ti pajānāti.|| ||</p>

					<p class="f4">Tass'eva somanassa-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					somanassa-vedanīyaɱ phassaɱ paṭicca uppannaɱ somanass'indriyaɱ||<br />
					taɱ nirujjhati.|| ||</p>

					<p class="f4">Taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Domanassa-vedanīyaɱ bhikkhave,||<br />
					phassaɱ paṭicca uppajjati domanass'indriyaɱ.|| ||</p>

					<p class="f4">So dummano va samāno 'dummano'smī' ti pajānāti.|| ||</p>

					<p class="f4">Tass'eva domanassa-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					domanassa-vedanīyaɱ phassaɱ paṭicca uppannaɱ domanass'indriyaɱ||<br />
					taɱ nirujjhati.|| ||</p>

					<p class="f4">Taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Upekhā-vedanīyaɱ bhikkhave,||<br />
					phassaɱ paṭicca uppajjati upekkh'indriyaɱ.|| ||</p>

					<p class="f4">So upekhako va samāno 'upekhako'smī' ti pajānāti.|| ||</p>

					<p class="f4">Tass'eva upekhā-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					upekhā-vedanīyaɱ phassaɱ paṭicca uppannaɱ upekkh'indriyaɱ||<br />
					taɱ nirujjhati.|| ||</p>

					<p class="f4">Taɱ 'vūpasammatī' ti pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Seyyathā pi bhikkhave, dvinnaɱ kaṭṭhānaɱ Saṅghaṭṭanasammodhānā usmā jāyati.|| ||</p>

					<p class="f4">Tejo abhinibbattati.|| ||</p>

					<p class="f4">Tesaɱ yeva kaṭṭhānaɱ nānābhāvā vinikkhepā yā tajjā usmā sā nirujjhati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sā vūpasammati, evam eva kho, bhikkhave,||<br />
					sukha-vedaniyaɱ phassaɱ paṭicca uppajjati sukh'indriyaɱ.|| ||</p>

					<p class="f4">So sukhitova samāno 'sukhito'smī' ti pajānāti.|| ||</p>

					<p class="f4">Tass'eva sukha-vedaniyassa phassassa nirodhā||<br />
					yaɱ tajjaɱ vedayitaɱ,||<br />
					sukha-vedaniyaɱ phassaɱ paṭicca uppannaɱ sukh'indriyaɱ||<br />
					taɱ <span class="f3 g"><i>[213]</i></span> nirujjhati,||<br />
					taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Dukkha-vedanīyaɱ phassaɱ paṭicca uppajjati dukkh'indriyaɱ.|| ||</p>

					<p class="f4">So dukkhitova samāno 'dukkhito'smī' ti pajānāti.|| ||</p>

					<p class="f4">Tass'eva dukkha-vedaniyassa phassassa nirodhā||<br />
					yaɱ tajjaɱ vedayitaɱ,||<br />
					dukkha-vedaniyaɱ phassaɱ paṭicca uppannaɱ dukkh'indriyaɱ||<br />
					taɱ nirujjhati,||<br />
					taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Somanassa-vedaniyaɱ phassaɱ paṭicca uppajjati somanass'indriyaɱ.|| ||</p>

					<p class="f4">So sumanova samāno 'sumavo'smī' ti pajānāti.|| ||</p>

					<p class="f4">Tass'eva somanassa-vedaniyassa phassassa nirodhā||<br />
					yaɱ tajjaɱ vedayitaɱ,||<br />
					somanassa-vedaniyaɱ phassaɱ paṭicca uppannaɱ somanass'indriyaɱ||<br />
					taɱ nirujjhati,||<br />
					taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Domanassa-vedanīyaɱ phassaɱ paṭicca uppajjati domanass'indriyaɱ.|| ||</p>

					<p class="f4">So dummanova samāno 'dummano'smī' ti pajānāti.|| ||</p>

					<p class="f4">Tass'eva domanassa-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					domanassa-vedanīyaɱ phassaɱ paṭicca uppannaɱ domanass'indriyaɱ||<br />
					taɱ nirujjhati,||<br />
					taɱ 'vūpasammatī' ti pajānāti.|| ||</p>

					<p class="ctr c">&#9632;</p>

					<p class="f4">Upekhā-vedanīyaɱ phassaɱ paṭicca uppajjati upekkh'indriyaɱ.|| ||</p>

					<p class="f4">So upekhakova samāno 'upekhako'smī' ti pajānāti.|| ||</p>

					<p class="f4">Tass'eva upekhā-vedanīyassa phassassa nirodhā||<br />
					yaɱ tajjaɱ vedayitaɱ,||<br />
					upekhā-vedanīyaɱ phassaɱ paṭicca uppannaɱ upekkh'indriyaɱ||<br />
					taɱ nirujjhati,||<br />
					taɱ 'vūpasammatī' ti pajānāti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>