<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, Sutta 8. The bhikkhus are urged to abandon speculations concerning the world and the hereafter and to focus in stead on heart-felt comprehension of the thoughts: 'this is pain', 'this is the source of pain', 'this is way to end pain,' 'this is the way to go about bringing an end to pain.'" />
<title>SN 5 56 8: Cintā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					56. Sacca Saɱyutta<br />
					1. Samādhi Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p8">Sutta 8</a></h4>

					<h1>Cintā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg418"><span class="f2 g"><b>[418]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.008.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.008.bodh.wp.htm">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Mā bhikkhave, pāpakaɱ akusalaɱ cittaɱ cinteyyātha.|| ||</p>

					<p class="f4">'Sassato loko' ti vā,||<br />
					'asassato loko' ti vā,||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīran' ti vā,||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param māraṇā' ti vā,||<br />
					'na hoti Tathāgato param māraṇā' ti vā,||<br />
					'hoti ca na ca hoti Tathāgato param māraṇā' ti vā,||<br />
					'n'eva hoti na na hoti Tathāgato param māraṇā' ti vā.|| ||</p>

					<p class="f4">Taɱ kissa hetu?|| ||</p>

					<p class="f4">N'esā bhikkhave, cintā attha-saṅhitā,||<br />
					nādiBrahma-cariyakā,||<br />
					na nibbidāya||<br />
					na virāgāya||<br />
					na nirodhāya||<br />
					na upamāya||<br />
					na abhiññāya||<br />
					na sambodhāya||<br />
					na nibbānāya saɱvaṭṭati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Cintentā ca vo tumhe bhikkhave||<br />
					'idaɱ dukkhan' ti cinteyyātha,||<br />
					'ayaɱ dukkha-samudayo' ti cinteyyātha,||<br />
					'ayaɱ dukkha-nirodho' ti cinteyyātha,||<br />
					'ayaɱ dukkha-nirodha-gāminī paṭipadā' ti cinteyyātha.|| ||</p>

					<p class="f4">Taɱ kissa hetu?|| ||</p>

					<p class="f4">Esā bhikkhave, cintā attha-saṅhitā,||<br />
					esā ādiBrahma-cariyakā,||<br />
					esā nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					<a id="pg419"><span class="f2 g"><b>[419]</b></span></a> sambodhāya||<br />
					nibbānāya saɱvaṭṭati.|| ||</p>

					<p class="f4">Tasmā'ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
