<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 54 10: Kimbila Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					54 Ānāpāna Saɱyutta</h4>

					<h4 class="ctr">1. Eka-dhammavaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p10">Sutta 10</a></h4>

					<h1>Kimbila Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saɱyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.010.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.010.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.010.olds.bd.htm#p1">olds</a>]</span> Evaɱ me sutaɱ ekaɱ samayaɱ Bhagavā Kimbilāyaɱ viharati Veluvane.|| ||</p>

					<p class="f4"><span class="f3">[<a id="p2">2</a>]</span> Tatra kho Bhagavā āyasmantaɱ Kimbilaɱ āmantesi:||<br />
					"Kathaɱ bhāvito nu kho Kimbila ānāpāna-sati-samādhi kathaɱ bahulī-kato maha-p-phalo hoti mahā-nisamso ti.|| ||</p>

					<p class="f4">Evaɱ vutte āyasmā Kimbilo tuṇhī ahosi.|| ||</p>

					<p class="f4"><span class="f3">[<a id="p3">3</a>]</span> Dutiyam pi kho Bhagavā āyasmantaɱ Kimbilaɱ āmantesi:||<br />
					"Kathaɱ bhāvito kho Kimbila ānāpāna-sati-samādhi kathaɱ bahulī-kato maha-p-phalo hoti mahā-nisamso" ti.|| ||</p>

					<p class="f4">Dutiyam pi kho āyasmā Kimbilo tuṇhī ahosi.|| ||</p>

					<p class="f4"><span class="f3">[<a id="p4">4</a>]</span> Tatiyam pi kho Bhagavā āyasmantaɱ Kimbilaɱ āmantesi:||<br />
					"Kathaɱ bhāvito nu kho Kimbila, ānāpāna-sati-samādhi kathaɱ bahulī-kato maha-p-phalo hoti mahā-nisamso" ti.|| ||</p>

					<p class="f4">Tatiyam pi kho āyasmā Kimbilo tuṇhī ahosi.|| ||</p>

					<p class="f4"><span class="f3"><b>[<a id="p323">323</a>]</b></span> <span class="f3">[<a id="p5">5</a>]</span> Evaɱ vutte āyasmā Ānando Bhagavāntaɱ etad avoca:|| ||</p>

					<p class="f4">"Etassa Bhagavā kālo||<br />
					etassa Sugata kālo yaɱ Bhagavā ānāpāna-sati-samādhiɱ bhāseyya.||<br />
					Bhagavato sutvā bhikkhū dhāre-s-santī" ti.|| ||</p>

					<p class="f4">Tenah'Ānanda suṇāhi sādhukaɱ manasi-karohi bhāsissāmī" ti.|| ||</p>

					<p class="f4">Evaɱ bhante ti kho āyasmā Ānando Bhagavāto paccassosi.|| ||</p>

					<p class="f4"><span class="f3">[<a id="p6">6</a>]</span> Bhagavā etad avoca:|| ||</p>

					<p class="f4">"Kathaɱ bhāvito ca Ānanda ānāpāna-sati-samādhi kathaɱ bahlīkato maha-p-phalo hoti mahā-nisamso:|| ||</p>

					<p class="f4"><span class="f3">[<a id="p7">7</a>]</span> Idha, bhikkhave, bhikkhū araññagato vā rukkha-mūla-gato vā suññāragato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā so sato va assa-sati sato va passa-sati.|| ||</p>

					<p class="f4"><span class="f3">[<a id="p8">8</a>]</span> Dīghaɱ vā assa-santo dīghaɱ assasāmīti pajānāti.||<br />
					Dīghaɱ vā passa-santo dīghaɱ passasāmīti pajānāti.|| ||</p>

					<p class="f4">Rassaɱ vā assa-santo rassaɱ assasāmīti pajānāti.||<br />
					Rassaɱ vā passa-santo rassaɱ passasāmīti pajānāti.|| ||</p>

					<p class="f4"><span class="f3">[<a id="p9">9</a>]</span> Sabba-kāyapaṭisaŋvedī assasi-s-sāmīti sikkhati.||<br />
					Sabba-kāyapaṭisaŋvedī passissāmīti sikkhati.|| ||</p>

					<p class="f4">Passam-bhayaɱ kāya-sankhāraɱ assasi-s-sāmīti sikkhati.||<br />
					Passam-bhayaɱ kāya-sankhāraɱ passasi-s-sāmīti sikkhati.|| ||</p>

					<p class="f4"><span class="f3">[<a id="p10">10</a>]</span> Pīti-paṭisaŋvedī assasi-s-sāmīti sikkhati.||<br />
					Pīti-paṭisaŋvedī passasi-s-sāmīti sikkhati.|| ||</p>

					<p class="f4">Sukha-paṭisaŋvedī assasi-s-sāmīti sikkhati.||<br />
					Sukha-paṭisaŋvedī passasi-s-sāmīti sikkhati.|| ||</p>

					<p class="f4">Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4"><span class="f3">[<a id="p11">11</a>]</span> Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4">Citta-paṭisaŋvedī assasi-s-sāmīti sikkhati.||<br />
					Citta-paṭisaŋvedī passasi-s-sāmīti sikkhati.|| ||</p>

					<p class="f4"><span class="f3">[<a id="p12">12</a>]</span> Abhi-p-pamodayaɱ cittaɱ assasi-s-sāmīti sikkhati.||<br />
					Abhi-p-pamodayaɱ cittaɱ passasi-s-sāmīti sikkhati.|| ||</p>

					<p class="f4">Samādahaɱ cittaɱ assasi-s-sāmīti sikkhati.||<br />
					Samādahaɱ cittaɱ passasi-s-sāmīti sikkhati.|| ||</p>

					<p class="f4">Vimocayaɱ cittaɱ assasi-s-sāmīti sikkhati.||<br />
					Vimocayaɱ cittaɱ passasi-s-sāmīti sikkhati.|| ||</p>

					<p class="f4"><span class="f3">[<a id="p13">13</a>]</span> Anicc-ā-nupassī assasi-s-sāmīti sikkhati.||<br />
					Anicc-ā-nupassī passasi-s-sāmīti sikkhati.|| ||</p>

					<p class="f4">Virāg-ā-nupassī assasi-s-sāmīti sikkhati.||<br />
					Virāg-ā-nupassī passasi-s-sāmīti sikkhati.|| ||</p>

					<p class="f4">Nirodh-ā-nupassī assasi-s-sāmīti sikkhati.||<br />
					Nirodh-ā-nupassī passasi-s-sāmīti sikkhati.|| ||</p>

					<p class="f4">Paṭinissagg-ā-nupassī passasi-s-sāmīti sikkhati.||<br />
					Paṭinissagg-ā-nupassī passasi-s-sāmīti sikkhati.|| ||</p>

					<p class="f4"><span class="f3">[<a id="p14">14</a>]</span> Evaɱ bhāvito kho Ānanda, ānāpāna-sati-samādhi evaɱ bahulī-kato maha-p-phalo hoti mahā-nisamso.|| ||</p>

					<p class="f4"><span class="f3">[<a id="p15">15</a>]</span> Yasmiɱ samaye Ānanda bhikkhū||<br />
					dīghaɱ vā assa-santo dīghaɱ assasāmīti pajānāti,||<br />
					dīghaɱ vā passa-santo dīghaɱ passasāmīti pajānā ti,||<br />
					rassaɱ vā assa-santo rassaɱ assasāmīti pajānāti.||<br />
					rassaɱ vā passa-santo rassaɱ passasāmīti pajānā ti.||<br />
					sabba-kāyapaṭisaŋvedī assa-sissāmī ti sikkhati,||<br />
					sabba-kāyapaṭisaŋvedī passasi-s-sāmīti sikkhati,||<br />
					passam-bhayaɱ kāya-sankhāraɱ assasi-s-sāmīti sikkhati,||<br />
					passam-bhayaɱ kāya-sankhāraɱ passasi-s-sāmīti sikkhati,||<br />
					Kāye kāy'ānupassī Ānanda bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4"><span class="f3">[<a id="p16">16</a>]</span> Kāyaññatarāhaɱ Ānanda etaɱ vadāmi yad idaɱ assāsapassāsaɱ.||<br />
					Tasmā ti h'Ānanda, kāye kāy'ānupassī bhikkhū tasmiɱ samaye viharati||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p17">17</a>]</span> Tasmiɱ samaye Ānanda, bhikkhū pīti-paṭisaŋvedī assasi-s-sāmīti sikkhati,||<br />
					pīti-paṭisaŋvedī passasi-s-sāmīti sikkhati,||<br />
					sukha-paṭisaɱvidī assasi-s-sāmīti sikkhati,||<br />
					sukha-paṭisaŋvedī passasi-s-sāmīti sikkhati,||<br />
					citta-sankhārapaṭisaɱ- <span class="f3"><b>[<a id="p324">324</a>]</b></span> vedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.||<br />
					Passam-bhayaɱ citta-sankhāraɱ assasi-s-sāmīti sikkhati,||<br />
					passam-bhayaɱ citta-sankhāraɱ passasi-s-sāmīti sikkhati,||<br />
					Vedanāsu vedan'ānupassī Ānanda bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4"><span class="f3">[<a id="p18">18</a>]</span> Vedanaññatarāhaɱ Ānanda etaɱ vadāmi yad idaɱ assāsapassāsānaɱ sādhukaɱ mana-sikāraɱ.||<br />
					Tasmā ti h'Ānanda vedanāsu vedan'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p19">19</a>]</span> Yasmiɱ samaye Ānanda, bhikkhū citta-paṭisaŋvedī assasi-s-sāmīti sikkhati,||<br />
					citta-paṭisaŋvedī passasi-s-sāmīti sikkhati,||<br />
					abhippamodayaɱ cittaɱ assasi-s-sāmīti sikkhati,||<br />
					abhippamodayaɱ cittaɱ passasi-s-sāmīti sikkhati,||<br />
					samādahaɱ cittaɱ assasi-s-sāmīti sikkhati,||<br />
					samādahaɱ cittaɱ passasi-s-sāmīti sikkhati,||<br />
					vimocayaɱ cittaɱ assasi-s-sāmīti sikkhati,||<br />
					vimocayaɱ cittaɱ passasi-s-sāmīti sikkhati,||<br />
					Citte citt'ānupassī Ānanda, bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4"><span class="f3">[<a id="p20">20</a>]</span> Nāhaɱ Ānanda, muṭṭha-s-satissa asampajānassa ānāpāna-sati-samādhi-bhāvanaɱ vadāmi.||<br />
					Tasmā ti h'Ānanda, citte citt'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p21">21</a>]</span> Yasmiɱ samaye Ānanda, bhikkhū anicc'ānupassī assasi-s-sāmīti sikkhati,||<br />
					anicc'ānupassī passasi-s-sāmīti sikkhati,||<br />
					virāg-ā-nupassī assasi-s-sāmīti sikkhati,||<br />
					virāg-ā-nupassī passasi-s-sāmīti sikkhati,||<br />
					nirodh-ā-nupassī assasi-s-sāmīti sikkhati,||<br />
					nirodh-ā-nupassī passasi-s-sāmīti sikkhati,||<br />
					paṭinissagg-ā-nupassī assasi-s-sāmīti sikkhati,||<br />
					paṭinissagaggānupassī passasi-s-sāmīti sikkhati,||<br />
					Dhammesu Dhamm'ānupassī Ānanda, bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">So yaɱ taɱ hoti abhijjhā-domanassānaɱ pahānaɱ,||<br />
					taɱ paññāya disvā disvā sādhukaɱ ajjh'upekkhitā hoti.||<br />
					Tasmā ti h'Ānanda, dhammesu Dhamm'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4"><span class="f3"><b>[<a id="p325">325</a>]</b></span> <span class="f3">[<a id="p22">22</a>]</span> seyyathā pi Ānanda cātu-m-mahā-pathe mahāpaɱsupuñjo puratthimāya ce pi disāya āgaccheyya sakaṭaɱ vā ratho vā upahanateva taɱ paɱsupuñjaɱ.||<br />
					Pacchimāya ce pi disāya āgaccheyya sakaṭaɱ vā ratho vā upahanateva taɱ paɱsupuñjaɱ.||<br />
					Uttarāya ce pi disāya āgaccheyya sakaṭaɱ vā ratho vā upahanateva taɱ paɱsupuñjaɱ.||<br />
					Dakkhiṇāya ce pi disāya āgaccheyya sakaṭaɱ vā ratho vā upahanateva taɱ paɱsupuñjaɱ.|| ||</p>

					<p class="f4">Evam eva kho Ānanda, bhikkhū kāye kāy'ānupassī viharanto pi upahanateva pāpake akusale dhamme.||<br />
					Vedanāsu vedan'ānupassī viharanto pi upahanateva pāpake akusale dhamme.||<br />
					Citte citt'ānupassī viharanto pi upahanateva pāpake akusale dhamme.||<br />
					Dhammesu Dhamm'ānupassī viharanto pi upahanateva pāpake akusale dhammeti.|| ||</p>

					<p class="f4">Eka-dhammavaggo paṭhamo.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>