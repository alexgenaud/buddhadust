<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 10. The Buddha explains how minding the respirations is at one and the same time minding the body, minding the sensations, minding the mental states and minding the Dhamma." />
<title>SN 5 54 10: Kimbila Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					1. Eka-Dhamma Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p10">Sutta 10</a></h4>

					<h1>Kimbila Suttaṃ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saṃyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.010.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.010.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.010.olds.bd.htm#p1">olds</a>]</span> Evaṃ me sutaṃ ekaṃ samayaṃ Bhagavā Kimbilāyaṃ viharati||<br />
					Veluvane.|| ||</p>

					<p class="f4"><span class="f3">[<a id="p2">2</a>]</span> Tatra kho Bhagavā āyasmantaṃ Kimbilaṃ āmantesi:|| ||</p>

					<p class="f4">"Kathaṃ bhāvito nu kho Kimbila||<br />
					ānāpāna-sati-samādhi||<br />
					kathaṃ bahulī-kato||<br />
					maha-p-phalo hoti||<br />
					mahā-nisamso" ti?|| ||</p>

					<p class="f4">Evaṃ vutte āyasmā Kimbilo tuṇhī ahosi.|| ||</p>

					<p class="f4"><span class="f3">[<a id="p3">3</a>]</span> Dutiyam pi kho Bhagavā āyasmantaṃ Kimbilaṃ āmantesi:|| ||</p>

					<p class="f4">"Kathaṃ bhāvito nu kho Kimbila||<br />
					ānāpāna-sati-samādhi||<br />
					kathaṃ bahulī-kato||<br />
					maha-p-phalo hoti||<br />
					mahā-nisamso" ti?|| ||</p>

					<p class="f4">Dutiyam pi kho āyasmā Kimbilo tuṇhī ahosi.|| ||</p>

					<p class="f4"><span class="f3">[<a id="p4">4</a>]</span> Tatiyam pi kho Bhagavā āyasmantaṃ Kimbilaṃ āmantesi:|| ||</p>

					<p class="f4">"Kathaṃ bhāvito nu kho Kimbila||<br />
					ānāpāna-sati-samādhi||<br />
					kathaṃ bahulī-kato||<br />
					maha-p-phalo hoti||<br />
					mahā-nisamso" ti?|| ||</p>

					<p class="f4">Tatiyam pi kho āyasmā Kimbilo tuṇhī ahosi.|| ||</p>

					<p class="f4"><span class="f3"><b>[<a id="p323">323</a>]</b></span> <span class="f3">[<a id="p5">5</a>]</span> Evaṃ vutte āyasmā Ānando Bhagavāntaṃ etad avoca:|| ||</p>

					<p class="f4">"Etassa Bhagavā kālo||<br />
					etassa Sugata kālo||<br />
					yaṃ Bhagavā ānāpāna-sati-samādhiṃ bhāseyya.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4">"Tenah'Ānanda suṇāhi||<br />
					sādhukaṃ manasi-karohi||<br />
					bhāsissāmī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavāto paccassosi.|| ||</p>

					<p class="f4"><span class="f3">[<a id="p6">6</a>]</span> Bhagavā etad avoca:|| ||</p>

					<p class="f4">"Kathaṃ bhāvito ca Ānanda||<br />
					ānāpāna-sati-samādhi||<br />
					kathaṃ bahlīkato||<br />
					maha-p-phalo hoti||<br />
					mahā-nisamso?|| ||</p>

					<p class="f4"><span class="f3">[<a id="p7">7</a>]</span> Idha, bhikkhave, bhikkhū arañña-gato||<br />
					rukkha-mūla-gato vā||<br />
					suññāta-gato vā||<br />
					nisīdati pallaṇkaṃ ābhujitvā ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā||<br />
					so sato va assasati||<br />
					sato va passasati.|| ||</p>

					<p class="f4">Dīghaṃ vā assasanto 'dīghaṃ assasāmī' ti pajānāti.|| ||</p>

					<p class="f4">Dīghaṃ vā passasanto 'dīghaṃ passasāmī' ti pajānāti.|| ||</p>

					<p class="f4">Rassaṃ vā assasanto 'rassaṃ assasāmī' ti pajānāti.|| ||</p>

					<p class="f4">Rassaṃ vā passasanto 'rassaṃ passasāmī' ti pajānāti.|| ||</p>

					<p class="f4">'Sabba-kāya-paṭisaṃvedī assasissāmī' ti sikkhati.|| ||</p>

					<p class="f4">'Sabba-kāya-paṭisaṃvedī passissāmī' ti sikkhati.|| ||</p>

					<p class="f4">'Passam-bhayaṃ kāya-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ kāya-saṇkhāraṃ passasissāmī' ti sikkhati.|| ||</p>

					<p class="f4">'Pīti-paṭisaṃvedī assasissāmī' ti sikkhati.|| ||</p>

					<p class="f4">'Pīti-paṭisaṃvedī passasissāmī' ti sikkhati.|| ||</p>

					<p class="f4">'Sukha-paṭisaṃvedī assasissāmī' ti sikkhati.|| ||</p>

					<p class="f4">'Sukha-paṭisaṃvedī passasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ passasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ passasissāmī' ti sikkhati.|| ||</p>

					<p class="f4">'Citta-paṭisaṃvedī assasissāmī' ti sikkhati.|| ||</p>

					<p class="f4">'Citta-paṭisaṃvedī passasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ assasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ passasissāmī' ti sikkhati.|| ||</p>

					<p class="f4">'Samādahaṃ cittaṃ assasissāmī' ti sikkhati.|| ||</p>

					<p class="f4">'Samādahaṃ cittaṃ passasissāmī' ti sikkhati.|| ||</p>

					<p class="f4">'Vimocayaṃ cittaṃ assasissāmī' ti sikkhati.|| ||</p>

					<p class="f4">'Vimocayaṃ cittaṃ passasissāmī' ti sikkhati.|| ||</p>

					<p class="f4">'Anicc-ā-nupassī assasissāmī' ti sikkhati.|| ||</p>

					<p class="f4">'Anicc-ā-nupassī passasissāmī' ti sikkhati.|| ||</p>

					<p class="f4">Virāg-ā-nupassī assasissāmī' ti sikkhati.|| ||</p>

					<p class="f4">Virāg-ā-nupassī passasissāmī' ti sikkhati.|| ||</p>

					<p class="f4">Nirodh-ā-nupassī assasissāmī' ti sikkhati.|| ||</p>

					<p class="f4">Nirodh-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4"><span class="f3">[<a id="p14">14</a>]</span> Evaṃ bhāvito kho Ānanda,||<br />
					ānāpāna-sati-samādhi||<br />
					evaṃ bahulī-kato||<br />
					maha-p-phalo hoti||<br />
					mahā-nisamso.|| ||</p>

					<p class="f4"><span class="f3">[<a id="p15">15</a>]</span> Yasmiṃ samaye Ānanda bhikkhū||<br />
					dīghaṃ vā assasanto 'dīghaṃ assasāmī' ti pajānāti,||<br />
					dīghaṃ vā passasanto 'dīghaṃ passasāmīti pajānā ti,||<br />
					rassaṃ vā assasanto 'rassaṃ assasāmī' ti pajānāti.||<br />
					rassaṃ vā passasanto 'rassaṃ passasāmī' ti pajānā ti.||<br />
					'sabba-kāya-paṭisaṃvedī assa-sissāmī' ti sikkhati,||<br />
					'sabba-kāya-paṭisaṃvedī passasissāmī' ti sikkhati,||<br />
					'passam-bhayaṃ kāya-saṇkhāraṃ assasissāmī' ti sikkhati,||<br />
					'passam-bhayaṃ kāya-saṇkhāraṃ passasissāmī' ti sikkhati,||<br />
					kāye kāy'ānupassī Ānanda||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Taṃ kissa hetu?|| ||</p>

					<p class="f4"><span class="f3">[<a id="p16">16</a>]</span> Kāyaññatarāhaṃ Ānanda etaṃ vadāmi||<br />
					yad idaṃ assāsapassāsaṃ.|| ||</p>

					<p class="f4">Tasmā 'ti h'Ānanda,||<br />
					kāye kāy'ānupassī bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p17">17</a>]</span> Tasmiṃ samaye Ānanda,||<br />
					'bhikkhū pīti-paṭisaṃvedī assasissāmī' ti sikkhati,||<br />
					'pīti-paṭisaṃvedī passasissāmī' ti sikkhati,||<br />
					'sukha-paṭisaṃvidī assasissāmī' ti sikkhati,||<br />
					'sukha-paṭisaṃvedī passasissāmī' ti sikkhati,||<br />
					'citta-saṇkhārapaṭisaṃ- <span class="f3"><b>[<a id="p324">324</a>]</b></span> vedī assasissāmī' ti sikkhati.||<br />
					'citta-saṇkhāra-paṭisaṃvedī passasissāmī' ti sikkhati.||<br />
					'passam-bhayaṃ citta-saṇkhāraṃ assasissāmī' ti sikkhati,||<br />
					'passam-bhayaṃ citta-saṇkhāraṃ passasissāmī' ti sikkhati,||<br />
					vedanāsu vedan'ānupassī Ānanda||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Taṃ kissa hetu?|| ||</p>

					<p class="f4"><span class="f3">[<a id="p18">18</a>]</span> Vedanaññatarāhaṃ Ānanda etaṃ vadāmi||<br />
					yad idaṃ assāsa-passāsānaṃ sādhukaṃ mana-sikāraṃ.|| ||</p>

					<p class="ctr c">&#9632;</p>

					<p class="f4">Tasmā 'ti h'Ānanda vedanāsu vedan'ānupassī||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4"><span class="f3">[<a id="p19">19</a>]</span> Yasmiṃ samaye Ānanda, bhikkhū||<br />
					'citta-paṭisaṃvedī assasissāmī' ti sikkhati,||<br />
					'citta-paṭisaṃvedī passasissāmī' ti sikkhati,||<br />
					'abhippamodayaṃ cittaṃ assasissāmī' ti sikkhati,||<br />
					'abhippamodayaṃ cittaṃ passasissāmī' ti sikkhati,||<br />
					'samādahaṃ cittaṃ assasissāmī' ti sikkhati,||<br />
					'samādahaṃ cittaṃ passasissāmī' ti sikkhati,||<br />
					'vimocayaṃ cittaṃ assasissāmī' ti sikkhati,||<br />
					'vimocayaṃ cittaṃ passasissāmī' ti sikkhati,||<br />
					'citte citt'ānupassī Ānanda, bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Taṃ kissa hetu?|| ||</p>

					<p class="f4"><span class="f3">[<a id="p20">20</a>]</span> Nāhaṃ Ānanda, muṭṭha-s-satissa asampajānassa ānāpāna-sati-samādhi-bhāvanaṃ vadāmi.</p>

					<p class="ctr c">&#9632;</p>

					<p class="f4">Tasmā 'ti h'Ānanda,||<br />
					citte citt'ānupassī bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4"><span class="f3">[<a id="p21">21</a>]</span> Yasmiṃ samaye Ānanda, bhikkhū||<br />
					'anicc'ānupassī assasissāmī' ti sikkhati,||<br />
					'anicc'ānupassī passasissāmī' ti sikkhati,||<br />
					'virāg-ā-nupassī assasissāmī' ti sikkhati,||<br />
					'virāg-ā-nupassī passasissāmī' ti sikkhati,||<br />
					'nirodh-ā-nupassī assasissāmī' ti sikkhati,||<br />
					'nirodh-ā-nupassī passasissāmī' ti sikkhati,||<br />
					'paṭinissagg-ā-nupassī assasissāmī' ti sikkhati,||<br />
					'paṭinissagaggānupassī passasissāmī' ti sikkhati,||<br />
					'Dhammesu Dhamm'ānupassī Ānanda,||<br />
					bhikkhū tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">So yaṃ taṃ hoti abhijjhā-domanassānaṃ pahānaṃ,||<br />
					taṃ paññāya disvā disvā sādhukaṃ ajjh'upekkhitā hoti.|| ||</p>

					<p class="ctr c">&#9632;</p>

					<p class="f4">Tasmā 'ti h'Ānanda,||<br />
					dhammesu Dhamm'ānupassī bhikkhū||<br />
					tasmiṃ samaye viharati||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4"><span class="f3"><b>[<a id="p325">325</a>]</b></span> <span class="f3">[<a id="p22">22</a>]</span> Seyyathā pi Ānanda||<br />
					cātu-m-mahā-pathe||<br />
					mahāpaṃsupuñjo||<br />
					puratthimāya ce pi disāya āgaccheyya||<br />
					sakaṭaṃ vā||<br />
					ratho vā upahanateva taṃ paṃsupuñjaṃ.|| ||</p>

					<p class="f4">Pacchimāya ce pi disāya āgaccheyya||<br />
					sakaṭaṃ vā||<br />
					ratho vā upahanateva taṃ paṃsupuñjaṃ.|| ||</p>

					<p class="f4">Uttarāya ce pi disāya āgaccheyya||<br />
					sakaṭaṃ vā||<br />
					ratho vā upahanateva taṃ paṃsupuñjaṃ.</p>

					<p class="f4">Dakkhiṇāya ce pi disāya āgaccheyya||<br />
					sakaṭaṃ vā||<br />
					ratho vā upahanateva taṃ paṃsupuñjaṃ.|| ||</p>

					<p class="f4">Evam eva kho Ānanda, bhikkhū||<br />
					kāye kāy'ānupassī viharanto pi||<br />
					upahanateva pāpake akusale dhamme.|| ||</p>

					<p class="f4">Vedanāsu vedan'ānupassī viharanto pi||<br />
					upahanateva pāpake akusale dhamme.|| ||</p>

					<p class="f4">Citte citt'ānupassī viharanto pi||<br />
					upahanateva pāpake akusale dhamme.|| ||</p>

					<p class="f4">Dhammesu Dhamm'ānupassī viharanto pi||<br />
					upahanateva pāpake akusale dhammeti.|| ||</p>

					<p class="ctr">Eka-Dhamma Vagga</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>