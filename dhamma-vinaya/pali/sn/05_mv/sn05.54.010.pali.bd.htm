<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 10. The Buddha explains how minding the respirations is at one and the same time minding the body, minding the sensations, minding the mental states and minding the Dhamma." />
<title>SN 5 54 10: Kimbila Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					54. Ānāpāna Saɱyutta<br />
					1. Eka-Dhamma Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p10">Sutta 10</a></h4>

					<h1>Kimbila Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saɱyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.010.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.010.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.010.olds.bd.htm#p1">olds</a>]</span> Evaɱ me sutaɱ ekaɱ samayaɱ Bhagavā Kimbilāyaɱ viharati||<br />
					Veluvane.|| ||</p>

					<p class="f4"><span class="f3">[<a id="p2">2</a>]</span> Tatra kho Bhagavā āyasmantaɱ Kimbilaɱ āmantesi:|| ||</p>

					<p class="f4">"Kathaɱ bhāvito nu kho Kimbila||<br />
					ānāpāna-sati-samādhi||<br />
					kathaɱ bahulī-kato||<br />
					maha-p-phalo hoti||<br />
					mahā-nisamso" ti?|| ||</p>

					<p class="f4">Evaɱ vutte āyasmā Kimbilo tuṇhī ahosi.|| ||</p>

					<p class="f4"><span class="f3">[<a id="p3">3</a>]</span> Dutiyam pi kho Bhagavā āyasmantaɱ Kimbilaɱ āmantesi:|| ||</p>

					<p class="f4">"Kathaɱ bhāvito nu kho Kimbila||<br />
					ānāpāna-sati-samādhi||<br />
					kathaɱ bahulī-kato||<br />
					maha-p-phalo hoti||<br />
					mahā-nisamso" ti?|| ||</p>

					<p class="f4">Dutiyam pi kho āyasmā Kimbilo tuṇhī ahosi.|| ||</p>

					<p class="f4"><span class="f3">[<a id="p4">4</a>]</span> Tatiyam pi kho Bhagavā āyasmantaɱ Kimbilaɱ āmantesi:|| ||</p>

					<p class="f4">"Kathaɱ bhāvito nu kho Kimbila||<br />
					ānāpāna-sati-samādhi||<br />
					kathaɱ bahulī-kato||<br />
					maha-p-phalo hoti||<br />
					mahā-nisamso" ti?|| ||</p>

					<p class="f4">Tatiyam pi kho āyasmā Kimbilo tuṇhī ahosi.|| ||</p>

					<p class="f4"><span class="f3"><b>[<a id="p323">323</a>]</b></span> <span class="f3">[<a id="p5">5</a>]</span> Evaɱ vutte āyasmā Ānando Bhagavāntaɱ etad avoca:|| ||</p>

					<p class="f4">"Etassa Bhagavā kālo||<br />
					etassa Sugata kālo||<br />
					yaɱ Bhagavā ānāpāna-sati-samādhiɱ bhāseyya.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4">"Tenah'Ānanda suṇāhi||<br />
					sādhukaɱ manasi-karohi||<br />
					bhāsissāmī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavāto paccassosi.|| ||</p>

					<p class="f4"><span class="f3">[<a id="p6">6</a>]</span> Bhagavā etad avoca:|| ||</p>

					<p class="f4">"Kathaɱ bhāvito ca Ānanda||<br />
					ānāpāna-sati-samādhi||<br />
					kathaɱ bahlīkato||<br />
					maha-p-phalo hoti||<br />
					mahā-nisamso?|| ||</p>

					<p class="f4"><span class="f3">[<a id="p7">7</a>]</span> Idha, bhikkhave, bhikkhū arañña-gato||<br />
					rukkha-mūla-gato vā||<br />
					suññāta-gato vā||<br />
					nisīdati pallaṅkaɱ ābhujitvā ujuɱ kāyaɱ paṇidhāya||<br />
					parimukhaɱ satiɱ upaṭṭha-petvā||<br />
					so sato va assasati||<br />
					sato va passasati.|| ||</p>

					<p class="f4">Dīghaɱ vā assasanto 'dīghaɱ assasāmī' ti pajānāti.|| ||</p>

					<p class="f4">Dīghaɱ vā passasanto 'dīghaɱ passasāmī' ti pajānāti.|| ||</p>

					<p class="f4">Rassaɱ vā assasanto 'rassaɱ assasāmī' ti pajānāti.|| ||</p>

					<p class="f4">Rassaɱ vā passasanto 'rassaɱ passasāmī' ti pajānāti.|| ||</p>

					<p class="f4">'Sabba-kāya-paṭisaɱvedī assasissāmī' ti sikkhati.|| ||</p>

					<p class="f4">'Sabba-kāya-paṭisaɱvedī passissāmī' ti sikkhati.|| ||</p>

					<p class="f4">'Passam-bhayaɱ kāya-saṅkhāraɱ assasissāmī' ti sikkhati.|| ||</p>

					<p class="f4">'Passam-bhayaɱ kāya-saṅkhāraɱ passasissāmī' ti sikkhati.|| ||</p>

					<p class="f4">'Pīti-paṭisaɱvedī assasissāmī' ti sikkhati.|| ||</p>

					<p class="f4">'Pīti-paṭisaɱvedī passasissāmī' ti sikkhati.|| ||</p>

					<p class="f4">'Sukha-paṭisaɱvedī assasissāmī' ti sikkhati.|| ||</p>

					<p class="f4">'Sukha-paṭisaɱvedī passasissāmī' ti sikkhati.|| ||</p>

					<p class="f4">'Citta-saṅkhāra-paṭisaɱvedī assasissāmī' ti sikkhati.|| ||</p>

					<p class="f4">'Citta-saṅkhāra-paṭisaɱvedī passasissāmī' ti sikkhati.|| ||</p>

					<p class="f4">'Passam-bhayaɱ citta-saṅkhāraɱ assasissāmī' ti sikkhati.|| ||</p>

					<p class="f4">'Passam-bhayaɱ citta-saṅkhāraɱ passasissāmī' ti sikkhati.|| ||</p>

					<p class="f4">'Citta-saṅkhāra-paṭisaɱvedī assasissāmī' ti sikkhati.|| ||</p>

					<p class="f4">'Citta-saṅkhāra-paṭisaɱvedī passasissāmī' ti sikkhati.|| ||</p>

					<p class="f4">'Passam-bhayaɱ citta-saṅkhāraɱ assasissāmī' ti sikkhati.|| ||</p>

					<p class="f4">'Passam-bhayaɱ citta-saṅkhāraɱ passasissāmī' ti sikkhati.|| ||</p>

					<p class="f4">'Citta-paṭisaɱvedī assasissāmī' ti sikkhati.|| ||</p>

					<p class="f4">'Citta-paṭisaɱvedī passasissāmī' ti sikkhati.|| ||</p>

					<p class="f4">'Abhi-p-pamodayaɱ cittaɱ assasissāmī' ti sikkhati.|| ||</p>

					<p class="f4">'Abhi-p-pamodayaɱ cittaɱ passasissāmī' ti sikkhati.|| ||</p>

					<p class="f4">'Samādahaɱ cittaɱ assasissāmī' ti sikkhati.|| ||</p>

					<p class="f4">'Samādahaɱ cittaɱ passasissāmī' ti sikkhati.|| ||</p>

					<p class="f4">'Vimocayaɱ cittaɱ assasissāmī' ti sikkhati.|| ||</p>

					<p class="f4">'Vimocayaɱ cittaɱ passasissāmī' ti sikkhati.|| ||</p>

					<p class="f4">'Anicc-ā-nupassī assasissāmī' ti sikkhati.|| ||</p>

					<p class="f4">'Anicc-ā-nupassī passasissāmī' ti sikkhati.|| ||</p>

					<p class="f4">Virāg-ā-nupassī assasissāmī' ti sikkhati.|| ||</p>

					<p class="f4">Virāg-ā-nupassī passasissāmī' ti sikkhati.|| ||</p>

					<p class="f4">Nirodh-ā-nupassī assasissāmī' ti sikkhati.|| ||</p>

					<p class="f4">Nirodh-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4"><span class="f3">[<a id="p14">14</a>]</span> Evaɱ bhāvito kho Ānanda,||<br />
					ānāpāna-sati-samādhi||<br />
					evaɱ bahulī-kato||<br />
					maha-p-phalo hoti||<br />
					mahā-nisamso.|| ||</p>

					<p class="f4"><span class="f3">[<a id="p15">15</a>]</span> Yasmiɱ samaye Ānanda bhikkhū||<br />
					dīghaɱ vā assasanto 'dīghaɱ assasāmī' ti pajānāti,||<br />
					dīghaɱ vā passasanto 'dīghaɱ passasāmīti pajānā ti,||<br />
					rassaɱ vā assasanto 'rassaɱ assasāmī' ti pajānāti.||<br />
					rassaɱ vā passasanto 'rassaɱ passasāmī' ti pajānā ti.||<br />
					'sabba-kāya-paṭisaɱvedī assa-sissāmī' ti sikkhati,||<br />
					'sabba-kāya-paṭisaɱvedī passasissāmī' ti sikkhati,||<br />
					'passam-bhayaɱ kāya-saṅkhāraɱ assasissāmī' ti sikkhati,||<br />
					'passam-bhayaɱ kāya-saṅkhāraɱ passasissāmī' ti sikkhati,||<br />
					kāye kāy'ānupassī Ānanda||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4"><span class="f3">[<a id="p16">16</a>]</span> Kāyaññatarāhaɱ Ānanda etaɱ vadāmi||<br />
					yad idaɱ assāsapassāsaɱ.|| ||</p>

					<p class="f4">Tasmā ti h'Ānanda,||<br />
					kāye kāy'ānupassī bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p17">17</a>]</span> Tasmiɱ samaye Ānanda,||<br />
					'bhikkhū pīti-paṭisaɱvedī assasissāmī' ti sikkhati,||<br />
					'pīti-paṭisaɱvedī passasissāmī' ti sikkhati,||<br />
					'sukha-paṭisaɱvidī assasissāmī' ti sikkhati,||<br />
					'sukha-paṭisaɱvedī passasissāmī' ti sikkhati,||<br />
					'citta-saṅkhārapaṭisaɱ- <span class="f3"><b>[<a id="p324">324</a>]</b></span> vedī assasissāmī' ti sikkhati.||<br />
					'citta-saṅkhāra-paṭisaɱvedī passasissāmī' ti sikkhati.||<br />
					'passam-bhayaɱ citta-saṅkhāraɱ assasissāmī' ti sikkhati,||<br />
					'passam-bhayaɱ citta-saṅkhāraɱ passasissāmī' ti sikkhati,||<br />
					vedanāsu vedan'ānupassī Ānanda||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4"><span class="f3">[<a id="p18">18</a>]</span> Vedanaññatarāhaɱ Ānanda etaɱ vadāmi||<br />
					yad idaɱ assāsa-passāsānaɱ sādhukaɱ mana-sikāraɱ.|| ||</p>

					<p class="ctr c">&#9632;</p>

					<p class="f4">Tasmā ti h'Ānanda vedanāsu vedan'ānupassī||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p19">19</a>]</span> Yasmiɱ samaye Ānanda, bhikkhū||<br />
					'citta-paṭisaɱvedī assasissāmī' ti sikkhati,||<br />
					'citta-paṭisaɱvedī passasissāmī' ti sikkhati,||<br />
					'abhippamodayaɱ cittaɱ assasissāmī' ti sikkhati,||<br />
					'abhippamodayaɱ cittaɱ passasissāmī' ti sikkhati,||<br />
					'samādahaɱ cittaɱ assasissāmī' ti sikkhati,||<br />
					'samādahaɱ cittaɱ passasissāmī' ti sikkhati,||<br />
					'vimocayaɱ cittaɱ assasissāmī' ti sikkhati,||<br />
					'vimocayaɱ cittaɱ passasissāmī' ti sikkhati,||<br />
					'citte citt'ānupassī Ānanda, bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4"><span class="f3">[<a id="p20">20</a>]</span> Nāhaɱ Ānanda, muṭṭha-s-satissa asampajānassa ānāpāna-sati-samādhi-bhāvanaɱ vadāmi.</p>

					<p class="ctr c">&#9632;</p>

					<p class="f4">Tasmā ti h'Ānanda,||<br />
					citte citt'ānupassī bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p21">21</a>]</span> Yasmiɱ samaye Ānanda, bhikkhū||<br />
					'anicc'ānupassī assasissāmī' ti sikkhati,||<br />
					'anicc'ānupassī passasissāmī' ti sikkhati,||<br />
					'virāg-ā-nupassī assasissāmī' ti sikkhati,||<br />
					'virāg-ā-nupassī passasissāmī' ti sikkhati,||<br />
					'nirodh-ā-nupassī assasissāmī' ti sikkhati,||<br />
					'nirodh-ā-nupassī passasissāmī' ti sikkhati,||<br />
					'paṭinissagg-ā-nupassī assasissāmī' ti sikkhati,||<br />
					'paṭinissagaggānupassī passasissāmī' ti sikkhati,||<br />
					'Dhammesu Dhamm'ānupassī Ānanda,||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">So yaɱ taɱ hoti abhijjhā-domanassānaɱ pahānaɱ,||<br />
					taɱ paññāya disvā disvā sādhukaɱ ajjh'upekkhitā hoti.|| ||</p>

					<p class="ctr c">&#9632;</p>

					<p class="f4">Tasmā ti h'Ānanda,||<br />
					dhammesu Dhamm'ānupassī bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f3"><b>[<a id="p325">325</a>]</b></span> <span class="f3">[<a id="p22">22</a>]</span> Seyyathā pi Ānanda||<br />
					cātu-m-mahā-pathe||<br />
					mahāpaɱsupuñjo||<br />
					puratthimāya ce pi disāya āgaccheyya||<br />
					sakaṭaɱ vā||<br />
					ratho vā upahanateva taɱ paɱsupuñjaɱ.|| ||</p>

					<p class="f4">Pacchimāya ce pi disāya āgaccheyya||<br />
					sakaṭaɱ vā||<br />
					ratho vā upahanateva taɱ paɱsupuñjaɱ.|| ||</p>

					<p class="f4">Uttarāya ce pi disāya āgaccheyya||<br />
					sakaṭaɱ vā||<br />
					ratho vā upahanateva taɱ paɱsupuñjaɱ.</p>

					<p class="f4">Dakkhiṇāya ce pi disāya āgaccheyya||<br />
					sakaṭaɱ vā||<br />
					ratho vā upahanateva taɱ paɱsupuñjaɱ.|| ||</p>

					<p class="f4">Evam eva kho Ānanda, bhikkhū||<br />
					kāye kāy'ānupassī viharanto pi||<br />
					upahanateva pāpake akusale dhamme.|| ||</p>

					<p class="f4">Vedanāsu vedan'ānupassī viharanto pi||<br />
					upahanateva pāpake akusale dhamme.|| ||</p>

					<p class="f4">Citte citt'ānupassī viharanto pi||<br />
					upahanateva pāpake akusale dhamme.|| ||</p>

					<p class="f4">Dhammesu Dhamm'ānupassī viharanto pi||<br />
					upahanateva pāpake akusale dhammeti.|| ||</p>

					<p class="ctr">Eka-Dhamma Vagga</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>