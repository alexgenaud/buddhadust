<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 54 16: Dutiya Bhikkhu Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga</h4>

					<h4 class="ctr">10. (54) ĀnāpānaSaɱyutta</h4>

					<h4 class="ctr">2. Ānanda<br />
					<span class="f3">or</span><br />
					Dutiyo vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p16">Sutta 16</a></h4>

					<h1>Dutiya Bhikkhū Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saɱyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.016.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.016.bodh.wp.htm#p1">bodh</a>]</span> Sāvatthi|| ||</p>

					<p class="f4">Atha kho sambahulā bhikkhū yena Bhagavā ten'upasankamiɱsu.||<br />
					Upasaŋkamitvā Bhagavtaɱ abhivādetvā eka-m-antaɱ nisīdiɱsu.|| ||</p>

					<p class="f4">Bhikkhū saddhiɱ sammodi.|| ||</p>

					<p class="f4">Eka-m-antaɱ nisinnā kho te bhikkhū Bhagavāntaɱ etad avocuɱ:|| ||</p>

					<p class="f4">"Atthi nu kho bhikkhave eko dhammā bhāvito bahulī-kato cattāro dhamme paripūreti,||<br />
					cattāro dhammā bhāvitā bahulī-katā satta dhamme paripūrenti,||<br />
					satta dhammā bhāvitā bahulī-katā dve dhamme paripūrentī" ti?|| ||</p>

					<p class="f4">Bhagava mūlakā no bhante dhammā,||<br />
					dhammā Bhagavānnettikā,||<br />
					Bhagavāmpaṭisaraṇā.|| ||</p>

					<p class="f4">Sādhu vata bhante,||<br />
					Bhagavāntaɱ yeva paṭibhātu etassa bhāsitassa attho,||<br />
					Bhagavāto sutvā bhikkhū dhāre-s-santī ti.|| ||</p>

					<p class="f4">"Atthi bhikkhave eko dhammā bhāvito bahulī-kato cattāro dhamme paripūreti,||<br />
					cattāro dhammā bhāvitā bahulī-katā satta <b>[<a id="p335">335</a>]</b> dhamme paripūrenti,||<br />
					satta dhammā bhāvitā bahulī-katā dve dhamme paripūrentī" ti.|| ||</p>

					<p class="f4">Katamo pana bhikkhave, eko dhammo bhāvito bahulī-kato cattāro dhamme paripūrenti,||<br />
					cattāro dhammā bhāvitā bahulī-katā satta dhamme paripūrenti,||<br />
					satta dhammā bhāvitā bahulī-katā dve dhamme paripūrenti:|| ||</p>

					<p class="f4">Ānāpāna-satisamādhi kho bhikkhave eko dhammo bhāvito bahulī-kato cattāro sati-paṭṭhāne paripūreti,||<br />
					cattāro sati-paṭṭhānā bhāvitā bahulī-katā satta bojjhaŋge paripūrenti,||<br />
					satta bojjhaŋgā bhāvitā bahulī-katā vijajāvimuttiɱ paripūrenti.|| ||</p>

					<p>&nbsp;</p>

					<p class="f4 ctr c">i</p>

					<p>&nbsp;</p>

					<p class="f4">Kathaɱ bhāvito ca bhikkhave, ānāpāna-sati-samādhi kathaɱ bahulī-kato cattāro sati-paṭṭhāne paripūreti:|| ||</p>

					<p class="f4">Idha, bhikkhave, bhikkhū araññagato vā rukkha-mūla-gato vā suññāragato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā so sato va assa-sati sato va passa-sati.|| ||</p>

					<p class="f4">Dīghaɱ vā assa-santo dīghaɱ assasāmīti pajānāti.||<br />
					Dīghaɱ vā passa-santo dīghaɱ passasāmīti pajānāti.|| ||</p>

					<p class="f4">Rassaɱ vā assa-santo rassaɱ assasāmīti pajānāti.||<br />
					Rassaɱ vā passa-santo rassaɱ passasāmīti pajānāti.|| ||</p>

					<p class="f4">Sabba-kāyapaṭisaŋvedī assasi-s-sāmīti sikkhati.||<br />
					Sabba-kāyapaṭisaŋvedī passissāmīti sikkhati.|| ||</p>

					<p class="f4">Passam-bhayaɱ kāya-sankhāraɱ assasi-s-sāmīti sikkhati.||<br />
					Passam-bhayaɱ kāya-sankhāraɱ passasi-s-sāmīti sikkhati.|| ||</p>

					<p class="f4">Pīti-paṭisaŋvedī assasi-s-sāmīti sikkhati.||<br />
					Pīti-paṭisaŋvedī passasi-s-sāmīti sikkhati.|| ||</p>

					<p class="f4">Sukha-paṭisaŋvedī assasi-s-sāmīti sikkhati.||<br />
					Sukha-paṭisaŋvedī passasi-s-sāmīti sikkhati.|| ||</p>

					<p class="f4">Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4">Citta-paṭisaŋvedī assasi-s-sāmīti sikkhati.||<br />
					Citta-paṭisaŋvedī passasi-s-sāmīti sikkhati.|| ||</p>

					<p class="f4">Abhi-p-pamodayaɱ cittaɱ assasi-s-sāmīti sikkhati.||<br />
					Abhi-p-pamodayaɱ cittaɱ passasi-s-sāmīti sikkhati.|| ||</p>

					<p class="f4">Samādahaɱ cittaɱ assasi-s-sāmīti sikkhati.||<br />
					Samādahaɱ cittaɱ passasi-s-sāmīti sikkhati.|| ||</p>

					<p class="f4">Vimocayaɱ cittaɱ assasi-s-sāmīti sikkhati.||<br />
					Vimocayaɱ cittaɱ passasi-s-sāmīti sikkhati.|| ||</p>

					<p class="f4">Anicc-ā-nupassī assasi-s-sāmīti sikkhati.||<br />
					Anicc-ā-nupassī passasi-s-sāmīti sikkhati.|| ||</p>

					<p class="f4">Virāg-ā-nupassī assasi-s-sāmīti sikkhati.||<br />
					Virāg-ā-nupassī passasi-s-sāmīti sikkhati.|| ||</p>

					<p class="f4">Nirodh-ā-nupassī assasi-s-sāmīti sikkhati.||<br />
					Nirodh-ā-nupassī passasi-s-sāmīti sikkhati.|| ||</p>

					<p class="f4">Paṭinissagg-ā-nupassī passasi-s-sāmīti sikkhati.||<br />
					Paṭinissagg-ā-nupassī passasi-s-sāmīti sikkhati.|| ||</p>

					<p class="f4">Yasmiɱ samaye bhikkhave bhikkhū dīghaɱ vā assa-santo dīghaɱ assasāmīti pajānāti,||<br />
					dīghaɱ vā passa-santo dīghaɱ passasāmī ti pajānāti.||<br />
					Rassaɱ vā assa-santo rassaɱ assasāmīti pajānāti,||<br />
					rassaɱ vā passa-santo rassaɱ passasāmīti pajānāti.||<br />
					Sabba-kāyapaṭisaŋvedī assasi-s-sāmīti sikkhati,||<br />
					sabba-kāyapaṭisaŋvedī passasi-s-sāmīti sikkhati.||<br />
					Passam-bhayaɱ kāya-sankhāraɱ assasi-s-sāmīti sikkhati,||<br />
					passam-bhayaɱ kāya-sankhāraɱ passasi-s-sāmīti sikkhati.||<br />
					Kāye kāy'ānupassī bhikkhave, bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.||<br />
					Taɱ kissa hetu?|| ||</p>

					<p class="f4">Kāyaññatarāhaɱ bhikkhave etaɱ vadāmi, yad idaɱ assāsapassāsaɱ.||<br />
					Tasmā ti h'bhikkhave, kāye kāy'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Yasmiɱ samaye bhikkhave, bhikkhū pīti-paṭisaŋvedī assasi-s-sāmīti sikkhati,||<br />
					pīti-paṭisaŋvedī passasissāmiti sikkhati.||<br />
					Sukha-paṭisaŋvedī assasi-s-sāmīti sikkhati,||<br />
					sukha-paṭiɱvedī passasissāmiti sikkhati.||<br />
					Citta-sankhāra-paṭisaŋvedī assasi-s-sāmīti sikkhati,||<br />
					citta-sankhāra-paṭisaŋvedī passasi-s-sāmīti sikkhati.||<br />
					Passam-bhayaɱ citta-sankhāraɱ assasi-s-sāmīti sikkhati,||<br />
					passam-bhayaɱ citta-sankhāraɱ passasi-s-sāmīti sikkhati.||<br />
					Vedanāsu vedan'ānupassī bhikkhave, bhikkhū tasmiɱ samaye viharati ātāpī sampajāno satimā vineyaya loke abhijjhā-domanassaɱ.||<br />
					Taɱ kissa hetu?|| ||</p>

					<p class="f4">Vedanaññatarāhaɱ bhikkhave, etaɱ vadāmi yad idaɱ assāsa-passāsānaɱ sādhukaɱ mana-sikāraɱ.||<br />
					Tasmā ti ha bhikkhave, vedanāsu vedan'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Yasmiɱ samaye bhikkhave, bhikkhū citta-paṭisaŋvedī assasi-s-sāmīti sikkhati,||<br />
					citta-paṭisaŋvedī passasi-s-sāmīti sikkhati.||<br />
					Abhi-p-pamodayaɱ cittaɱ assasi-s-sāmīti sikkhati,||<br />
					abhippamodayaɱ cittaɱ passasi-s-sāmīti sikkhati.||<br />
					Samādahaɱ cittaɱ assasi-s-sāmīti sikkhati,||<br />
					samādahaɱ cittaɱ passasi-s-sāmīti sikkhati.||<br />
					Vimocayaɱ cittaɱ assasi-s-sāmīti sikkhati,||<br />
					vimocayaɱ cittaɱ passasi-s-sāmīti sikkhati.||<br />
					Citte citt'ānupassī bhikkhave, bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.||<br />
					Taɱ kissa hetu?|| ||</p>

					<p class="f4">Nāhaɱ bhikkhave, muṭṭha-s-satissa asampajānassa ānāpāna-sati-samādhibhāvanaɱ vadāmi.||<br />
					Tasmā ti ha bhikkhave, citte citt'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Yasmiɱ samaye bhikkhave, bhikkhū anicc'ānupassī||<br />
					assasi-s-sāmīti sikkhati,||<br />
					anicc'ānupassī passasi-s-sāmīti sikkhati.||<br />
					Virāg-ā-nupassī assasi-s-sāmīti sikkhati,||<br />
					virāgānupassi passasi-s-sāmīti sikkhati.||<br />
					Nirodh-ā-nupassī assasi-s-sāmīti sikkhati,||<br />
					nirodh-ā-nupassī passasi-s-sāmīti sikkhati.||<br />
					Paṭinissagg-ā-nupassī assasi-s-sāmīti sikkhati,||<br />
					paṭinissagg-ā-nupassī passasi-s-sāmīti sikkhati.||<br />
					Dhammesu Dhamm'ānupassī bhikkhave, bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">So yaɱ taɱ hoti abhijjhā-domanassānaɱ pahānaɱ taɱ paññāya disvā sādhukaɱ ajjh'upekkhitā hoti.||<br />
					Tasmā ti h'bhikkhave, dhammesu Dhamm'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Evaɱ bhāvito kho bhikkhave ānāpāna-sati-samādhi evaɱ bahulī-kato cattāro sati-paṭṭhāne paripūreti.|| ||</p>

					<p>&nbsp;</p>

					<p class="f4 ctr c">ii</p>

					<p>&nbsp;</p>

					<p class="f4">Kathaɱ bhāvitā ca bhikkhave cattāro sati-paṭṭhānā kathaɱ bahulī-katā satta sambojjhaŋge paripūrenti.|| ||</p>

					<p class="f4">Yasmiɱ samaye bhikkhave bhikkhū kāye kāy'ānupassī viharati upaṭṭhitāsati tasmiɱ samaye bhikkhave bhikkhuno sati hoti asammuṭṭhā.||<br />
					Yasmiɱ samaye bhikkhave bhikkhūno upaṭṭhitā sati asammuṭṭhā sati-sambojjhaŋgo tasmiɱ samaye bhikkhūno āraddho hoti.||<br />
					Satisambojjh-a-ŋgaɱ tasmiɱ samaye bhikkhave bhikkhū bhāveti.||<br />
					Sati-sambojjhaŋgo tasmiɱ samaye bhikkhūno bhāvanā-pāripūriɱ gacchati.||<br />
					So tathā sato viharanto taɱ dhammaɱ paññāya pavicinati pavicarati parivīmaɱsam āpajjati.|| ||</p>

					<p class="f4">Yasmiɱ samaye bhikkhave, bhikkhū tathā sato viharanto taɱ dhammaɱ paññāya pavicināti parivīmaɱsam āpajjati.||<br />
					Dhammavicayasambojjhaŋgo tasmiɱ samaye bhikkhūno āraddho hoti.||<br />
					Dhammavicayasambojjh-a-ŋgaɱ tasmiɱ samaye bhikkhū bhāveti.||<br />
					Dhammavicayasambojjhaŋgo tasmiɱ samaye bhikkhūno bhāvanāpāripūriɱ gacchati.||<br />
					Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye bhikkhave, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjhaŋgo tasmiɱ samaye bhikkhūno āraddho hoti.||<br />
					Viriyasambojjh-a-ŋgaɱ tasmiɱ samaye bhikkhū bhāveti.||<br />
					Viriyasambojjhaŋgo tasmiɱ samaye bhikkhūno bhāvanāpāripūriɱ gacchati.||<br />
					Āraddha-viriyassa uppajjati pīti nirāmisā.|| ||</p>

					<p class="f4">Yasmiɱ samaye bhikkhave, bhikkhūno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhūno āraddho hoti.||<br />
					Pītisambojjh-a-ŋgaɱ tasmiɱ samaye bhikkhū bhāveti.||<br />
					Pītisambojjhaŋgo tasmiɱ samaye bhikkhūno bhāvanāpāripūriɱ gacchati.||<br />
					Pītimanassa kāyopi passambhati. Cittampi passambhati.|| ||</p>

					<p class="f4">Yasmiɱ samaye bhikkhave bhikkhūno pītimanassa kāyo pi passambhati,||<br />
					cittam pi passambhati,||<br />
					passaddhi-sambojjhaŋgo tasmiɱ samaye bhikkhūno āraddho hoti.||<br />
					Passaddhisambojjh-a-ŋgaɱ tasmiɱ samaye bhikkhū bhāveti.||<br />
					Passaddhisambojjhaŋgo tasmiɱ samaye bhikkhūno bhāvanāpāripūriɱ gacchati.||<br />
					Passaddhakāyassa sukhino cittaɱ samādhiyati.|| ||</p>

					<p class="f4">Yasmiɱ samaye bhikkhave bhikkhūno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhūno āraddho hoti.||<br />
					Samādhisambojjh-a-ŋgaɱ tasmiɱ samayo bhikkhū bhāveti.||<br />
					Samādhisambojjhaŋgo tasmiɱ samaye bhikkhūno bhāvanāpāripūriɱ gacchati.||<br />
					So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye bhikkhave bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhāsambojjhaŋgo tasmiɱ samaye bhikkhūno āraddho hoti.||<br />
					Upekhāsambojjh-a-ŋgaɱ tasmiɱ samaye bhikkhū bhāveti.||<br />
					Upekhāsambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Yasmiɱ samaye bhikkhave bhikkhū vedanāsu vedan'ānupassī...||<br />
					Citte citt'ānupassī...||<br />
					Dhammesu Dhamm'ānupassī viharati upaṭṭhitāsati tasmiɱ samaye bhikkhave bhikkhuno sati hoti asammuṭṭhā.|| ||</p>

					<p class="f4">Yasmiɱ samaye bhikkhave bhikkhūno upaṭṭhitā sati hoti asammuṭṭhā,||<br />
					sati-sambojjhaŋgo tasmiɱ samaye bhikkhūno āraddho hoti.||<br />
					Satisbojjh-a-ŋgaɱ tasmiɱ samaye bhikkhū bhāveti.||<br />
					Sati-sambojjhaŋgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="f4">Yathā pathamaɱ sati-paṭṭhānam evaɱ vitthāretabbaɱ|| ||</p>

					<p class="f4">So tathā sato viharanto taɱ dhammaɱ paññāya pavicanati pavicarati parivīmaɱsamāpajjati.|| ||</p>

					<p class="f4">Yasmiɱ samaye bhikkhave bhikkhū tathā sato viharanto taɱ dhammaɱ paññāya pavicanāti.|| ||</p>

					<p class="f4">Pavicarati parivīmaɱsamāpajjati.|| ||</p>

					<p class="f4">Dhammavicayasambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Dhammavicayasambojjh-a-ŋgaɱ tasmiɱ samaye bhikkhūno bhāveti.|| ||</p>

					<p class="f4">Dhammavicayasambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Tassa taɱ dhammaɱ paññāya pavicanato pavicarato parivīmaɱsamāpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye bhikkhave bhikkhūno taɱ dhammaɱ paññāya pavicanato pavicarato parivīmaɱsamāpajjato āraddhaɱ hoti viriyaɱ asallīnaɱ,||<br />
					viriya-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Viriyasambojjh-a-ŋgaɱ tasmiɱ samaye bhikkhū bhāveti.|| ||</p>

					<p class="f4">Viriyasambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Āraddha-viriyassa uppajjati pīti nirāmisā.|| ||</p>

					<p class="f4">Yasmiɱ samaye bhikkhave bhikkhūno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Pitisambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Pītimanassa kāyopi passambhati.|| ||</p>

					<p class="f4">Cittampi passambhati.|| ||</p>

					<p class="f4">Yasmiɱ samaye bhikkhave bhikkhūno pītimanassa kāyo pi passambhati,||<br />
					cittampi passambhati,||<br />
					passaddhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Passaddhisambojjh-a-ŋgaɱ tasmiɱ samaye bhikkhū bhāveti.|| ||</p>

					<p class="f4">Passaddhisambijjheŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Passaddhakāyassa sukhino cittaɱ samādhiyati.|| ||</p>

					<p class="f4">Yasmiɱ samaye bhikkhave, bhikkhūno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Samādhisambojjh-a-ŋgaɱ tasmiɱ samaye bhikkhū bhāveti.|| ||</p>

					<p class="f4">Samādhisambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye bhikkhave, bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhāsambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Upekhāsambojjh-a-ŋgaɱ tasmiɱ samaye bhikkhū bhāveti.|| ||</p>

					<p class="f4">Upekhāsambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Evaɱ bhāvitā kho bhikkhave cattāro sati-paṭṭhānā evaɱ bahulī-katā satta bojjhaŋge paripūrenti.|| ||</p>

					<p>&nbsp;</p>

					<p class="f4 ctr c">iii</p>

					<p>&nbsp;</p>

					<p class="f4">Kathaɱ bhāvitā ca bhikkhave satta bojjhaŋgā kathaɱ bahulī-katā vijjā-vimuttiɱ paripūrenti:|| ||</p>

					<p class="f4">Idh'bhikkhave, bhikkhū sati-sambojjh-a-ŋgaɱ bhāveti viveka-nissitaɱ||<br />
					virāga-nissitaɱ nirodha-nissitaɱ vossagga-pariṇāmi.|| ||</p>

					<p class="f4">Dhammavicayasambojjh-a-ŋgaɱ bhāveti vivekanisissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Viriyasambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Pītisambojjhagaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmi.|| ||</p>

					<p class="f4">Passaddhisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Samādhisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Upekkhāsambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Evaɱ bhāvitā kho bhikkhave, satta bojjhaŋgā evaɱ bahulī-katā vijjā-vimuttiɱ paripūrentī ti.|| ||</p>

					<p class="f4">Yathā purimasuttanto evam vitthāretabbaɱ|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>