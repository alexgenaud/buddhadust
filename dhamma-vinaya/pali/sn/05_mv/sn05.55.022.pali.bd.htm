<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 22." />
<title>SN 5 55 22: Dutiya Mahānāma Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					V. Mahā Vagga<br />
					55. Sot'āpatti Saɱyutta<br />
					III. Saraṇāni Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p22">Sutta 22</a></h4>

					<h1>Dutiya Mahānāma Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg371"><span class="f2 g"><b>[371]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.022.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.022.than.ati.htm#p1">than</a>][<a href="../../../../dhamma-vinaya/bd/sn/05_mv/sn05.55.022.olds.bd.htm#p1">olds</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">2. Atha kho Mahānāmo Sakko yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:|| ||</p>

					<p class="f4">3. "Idaɱ bhante, Kapilavatthu iddhañ c'eva phītañ ca bāhu-jaññaɱ ākiṇṇa-manussaɱ sambādha-vyuhaɱ.|| ||</p>

					<p class="f4">So khvāhaɱ bhante, Bhagavantaɱ payirupāsitvā mano-bhāvanīyaɱ vā bhikkhuɱ,||<br />
					sāyaṇha-samayaɱ Kapilavatthuɱ pavisanto,||<br />
					bhantena pi hatthinā samāgacchāmi,||<br />
					bhantena pi assena samāgacchāmi,||<br />
					bhantena pi rathena samāgacchāmi,||<br />
					bhantena pi sakaṭena samāgacchāmi,||<br />
					bhantena pi purisena samāgacchāmi.|| ||</p>

					<p class="f4">Tassa mayhaɱ bhante, tasmiɱ samaye||<br />
					mussat'eva Bhagavantaɱ ārabbha sati||<br />
					mussati dhammaɱ ārabbha sati||<br />
					mussati Sanghaɱ ārabbha sati.|| ||</p>

					<p class="f4">Tassa mayhaɱ bhante, evaɱ hoti:|| ||</p>

					<p class="f4">'Imehi c'āhaɱ samaye kālaɱ kareyyaɱ kā mayhaɱ gati,||<br />
					ko abhisamparāyo'" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Mā bhāyi Mahānāma.|| ||</p>

					<p class="f4">Mā bhāyi, Mahānāma,||<br />
					apāpakaɱ te maraṇaɱ bhavissati,||<br />
					apāpikā kāla-kiriyā.|| ||</p>

					<p class="f4">Catūhi bho Mahānāma,||<br />
					dhammehi samannāgato ariya-sāvako||<br />
					Nibbāna-ninno hoti||<br />
					Nibbāna-poṇo||<br />
					Nibbāna-pabbāro.|| ||</p>

					<p class="f4">Katamehi catūhi?|| ||</p>

					<p class="f4">Idha Mahānāma,||<br />
					ariya-sāvako Buddhe avecca-p-pasādena samannāgato hoti:</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Dhamme avecca-p-pasādena samannāgato hoti:</p>

					<p class="f4">'Svākkhāto Bhagavatā Dhammā||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ||<br />
					veditabbo||<br />
					viññūhī' ti.|| ||</p>

					<p class="f4">Saŋghe avecca-p-pasādena samannāgato hoti:</p>

					<p class="f4">'Su-paṭi-panno Bhagavato sāvaka-saŋgho,||<br />
					uju-paṭi-panno Bhagavato sāvaka-saŋgho||<br />
					ñāya-paṭi-panno Bhagavato sāvaka-saŋgho,||<br />
					sāmīci-paṭi-panno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā||<br />
					esa Bhagavato sāvaka-saŋgho||<br />
					āhuneyyo pāhuneyyo dakkhiṇeyyo||<br />
					añjali-karaṇīyo||<br />
					anuttaraɱ puñña-k-khettaɱ lokassā' ti.|| ||</p>

					<p class="f4">Ariyakantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi viññ'uppasatthehi aparām-aṭṭhehi samādhi-saŋvatta-nikehi.|| ||</p>

					<p class="ctr c">&#9632;</p>

					<p class="f4">Seyyathā pi Mahānāma, rukkho||<br />
					pācīna-ninno||<br />
					pācīna-poṇo||<br />
					pācīna-pabbhāro,||<br />
					so mūle chinno katamena papateyyā" ti?|| ||</p>

					<p class="ctr c">&#9632;</p>

					<p class="f4">"Yena bhante, ninno||<br />
					yena poṇo||<br />
					yena pabbhāro" ti.|| ||</p>

					<p class="f4">"Evam eva kho Mahānāma,||<br />
					imehi catūhi dhammehi samannāgato ariya-sāvako Nibbāna-ninno hoti Nibbāna-poṇo Nibbānapabbhāro" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>