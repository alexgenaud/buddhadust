<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 2." />
<title>SN 5 55 2: Ogadha or Saṭayhaṃ Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					1. Veḷu-Dvāra Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p2">Sutta 2</a></h4>

					<h1>Ogadha or Saṭayhaṃ Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg343"><span class="f2 g"><b>[343]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.002.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Catūhi bhikkhave, dhammehi||<br />
					samannāgato ariya-sāvako sot'āpanno hoti||<br />
					avinipāta-dhammo||<br />
					niyato sambodhi-parāyaṇo.|| ||</p>

					<p class="f4">Katamehi catūhi?|| ||</p>

					<p class="f4">4. Idha, bhikkhave, ariya-sāvako Buddhe||<br />
					avecca-p-pasādena samannāgato hoti:</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu anuttaro||<br />
					purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā" ti.|| ||</p>

					<p class="f4">5. Dhamme avecca-p-pasādena samannāgato hoti:|| ||</p>

					<p class="f4">"Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ||<br />
					veditabbo viññūhī" ti.|| ||</p>

					<p class="f4">6. Saṅghe avecca-p-pasādena samannāgato hoti:|| ||</p>

					<p class="f4">"Su-paṭipanno Bhagavato sāvaka-saṅgho uju-paṭipanno Bhagavato sāvaka-saṅgho.|| ||</p>

					<p class="f4">Ñāya-paṭipanno Bhagavato sāvaka-saṅgho.|| ||</p>

					<p class="f4">Sāmīci-paṭipanno Bhagavato sāvaka-saṅgho.|| ||</p>

					<p class="f4">Yad idaṃ cattāri purisa-yugāni aṭṭha purisa-puggalā esa Bhagavato sāvaka-saṅgho.|| ||</p>

					<p class="f4">Āhuneyyo pāhuṇeyyo dakkhiṇeyyo añjali-karaṇīyo anuttaraṃ puñña-k-khettaṃ lokassā" ti.|| ||</p>

					<p class="f4">7. Ariya-kantehi sīlehi samannāgato hoti akhaṇḍehi.|| ||</p>

					<p class="f4">Acchiddehi asabalehi akammāsehi bhujissehi viññ'uppasatthehi aparām-aṭṭhehi samādhi-saṃvaṭṭanikehi.|| ||</p>

					<p class="f4"><a id="pg344"><span class="f2 g"><b>[344]</b></span></a> 8. Imehi kho bhikkhave, catūhi dhammehi samannāgato ariya-sāvako sot'āpanno hoti avinipāta-dhammo niyato sambodhi-parāyaṇo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">9. Idam avoca Bhagavā, idaṃ vatvā Sugato athāparaṃ etad avoca Satthā:|| ||</p>

					      <p class="f4 in2">Yesaṇ saddhā ca sīlañ ca pasādo Dhamma-dassanaṃ||<br />
							Te ve kāle na paccanti brahma-cariyogadhaṃ sukhan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>