<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, Sutta 3. The Buddha states that whoever in the past, future or present leaves the household life for the homeless life, if done in the consummate way, does so with the idea of seeing as they are, and attaining deeper comprehension of the Four Truths." />
<title>SN 5 56 3: Paṭhama Kulaputta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					1. Samādhi Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p3">Sutta 3</a></h4>

					<h1>Paṭhama Kulaputta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg415"><span class="f2 g"><b>[415]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.003.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.003.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci bhikkhave,||<br />
					atītam addhānaṃ kula-puttā sammā agārasmā anagāriyaṃ pabbajiṃsu,||<br />
					sabbe te catunnaṃ ariya-saccānaṃ yathā-bhūtaṃ abhisamayāya.|| ||</p>

					<p class="f4">Ye hi keci, bhikkhave,||<br />
					anāgatam addhānaṃ kula-puttā sammā agārasmā anagāriyaṃ pabbajissanti,||<br />
					sabbe te catunnaṃ ariya-saccānaṃ yathā-bhūtaṃ abhisamayāya.|| ||</p>

					<p class="f4">Ye hi keci, bhikkhave,||<br />
					etarahi kula-puttā sammā agārasmā anagāriyaṃ pabbajanti,||<br />
					sabbe te catunnaṃ ariya-saccānaṃ yathā-bhūtaṃ abhisamayāya.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa,||<br />
					dukkha-samudayassa ariya-saccassa,||<br />
					dukkha-nirodhassa ariya-saccassa,||<br />
					dukkha-nirodha-gāminiyā paṭipadāya ariya-saccassa.|| ||</p>

					<p class="f4">"Ye hi keci bhikkhave,||<br />
					atītam addhānaṃ kula-puttā sammā agārasmā anagāriyaṃ pabbajiṃsu,||<br />
					sabbe te catunnaṃ ariya-saccānaṃ yathā-bhūtaṃ abhisamayāya.|| ||</p>

					<p class="f4">Ye hi keci, bhikkhave,||<br />
					anāgatam addhānaṃ kula-puttā sammā agārasmā anagāriyaṃ pabbajissanti,||<br />
					sabbe te catunnaṃ ariya-saccānaṃ yathā-bhūtaṃ abhisamayāya.|| ||</p>

					<p class="f4">Ye hi keci, bhikkhave,||<br />
					etarahi kula-puttā sammā agārasmā anagāriyaṃ pabbajanti,||<br />
					sabbe te catunnaṃ ariya-saccānaṃ yathā-bhūtaṃ abhisamayāya.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
