<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 23. The Buddha tells the bhikkhus that it is because of understanding the four truths that he is called The Arahant, The Consummately Self-Awakened One." />
<title>SN 5 56 23: Samma SamBuddho Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					III. Koṭigāma Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p23">Sutta 23</a></h4>

					<h1>Sammā SamBuddho Suttaɱ</h1>

						<div class="nobdr wpc80">
							<p class="just f1">Adapted from the 2008 <b>Pali Text Society</b> <span class="mozp"><i>Saɱyutta-Nikaya</i></span>, edited by M. Leon Feer</p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.023.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.023.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattār'imāni bhikkhave, ariya-saccāni.|| ||</p>

					<p class="f4">Katamāni cattāri?|| ||</p>

					<p class="f4">Dukkhaɱ ariya-saccaɱ,||<br />
					dukkha-samudayo ariya-saccaɱ||<br />
					dukkha-nirodho ariya-saccaɱ||<br />
					dukkha-nirodha-gāminī paṭipadā ariya-saccaɱ.|| ||</p>

					<p class="f4">Imāni kho bhikkhave, cattāri ariya-saccāni.|| ||</p>

					<p class="f4">Imesaɱ kho bhikkhave, catunnaɱ ariya-saccānaɱ yathā-bhūtaɱ abhisambuddhattā Tathāgato||<br />
					'arahaɱ Sammā-Sam-Buddho' ti vuccati.|| ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāmin paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>