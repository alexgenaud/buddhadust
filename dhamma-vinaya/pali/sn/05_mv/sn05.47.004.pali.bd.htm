<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 4. The Buddha instructs the bhikkhus in how to instruct the novices in developing the four settings-up of memory." />
<title>SN 5 47 4: Sālā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					47. Satipaṭṭhana Saɱyutta<br />
					1. Ambapāli Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p4">Sutta 4</a></h4>

					<h1>Sālā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg144"><span class="f2 g"><b>[144]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.004.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.004.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.47.004.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.47.004.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Kosalesu viharati Sālāyaɱ brāhmaṇa-gāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Ye te bhikkhave, bhikkhū navā||<br />
					acira-pabba-jitā||<br />
					adhunā-gatā||<br />
					imaɱ Dhamma-Vinayaɱ,||<br />
					te vo bhikkhave, bhikkhū catunnaɱ sati-paṭṭhānānaɱ bhāvanāya||<br />
					sam-ā-dapetabbā,||<br />
					nivesetabbā||<br />
					patipaṭṭhāpetabbā.|| ||</p>

					<p class="f4">Katamesaŋ catunnaɱ?|| ||</p>

					<p class="f4">'Etha tumhe āvuso, kāye kāy'ānupassino viharatha,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					kāyassa yathā-bhūtaɱ ñāṇāya.|| ||</p>

					<p class="f4">Vedanāsu vedan'ānupassino viharatha,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					vedanānaɱ yathā-bhūtaɱ ñāṇāya.|| ||</p>

					<p class="f4">Citte citt'ānupassino viharatha,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					cittassa yathā-bhūtaɱ ñāṇāya.|| ||</p>

					<p class="f4">Dhammesu Dhamm'ānupassino viharatha,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					dhammānaɱ yathā-bhūtaɱ ñāṇāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg145"><span class="f2 g"><b>[145]</b></span></a> Ye pi te bhikkhave, bhikkhū sekhā||<br />
					appattamānasā anuttaraɱ yoga-k-khemaɱ patthayamānā viharanti.|| ||</p>

					<p class="f4">Te pi kāye kāy'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					kāyassa pariññāya.|| ||</p>

					<p class="f4">Vedanāsu vedan'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					vedanānaɱ pariññāya.|| ||</p>

					<p class="f4">Citte citt'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					cittassa pariññāya.|| ||</p>

					<p class="f4">Dhammesu Dhamm'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					dhammānaɱ pariññāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye pi te bhikkhave, bhikkhu arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma-d-aññā-vimuttā.|| ||</p>

					<p class="f4">Te pi kāye kāy'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					kāyena visaŋyuttā.|| ||</p>

					<p class="f4">Vedanāsu vedan'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					vedanāhi visaŋyuttā.|| ||</p>

					<p class="f4">Citte citt'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					cittena visaŋyuttā.|| ||</p>

					<p class="f4">Dhammesu Dhamm'ānupassino viharanti,||<br />
					ātāpino||<br />
					sampajānā||<br />
					ekodibhūtā||<br />
					vi-p-pasanna-cittā||<br />
					samāhitā||<br />
					ek'agga-cittā||<br />
					dhammehi visaŋyuttā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye pi te bhikkhave, bhikkhu navā||<br />
					acira-pabba-jitā||<br />
					adhunā-gatā||<br />
					imaɱ Dhamma-Vinayaɱ,||<br />
					te vo bhikkhave, bhikkhū||<br />
					imesaŋ catunnaɱ sati-paṭṭhānaɱ bhāvanāya||<br />
					sam-ā-dapetabbā||<br />
					nivesetabbā||<br />
					patiṭṭhāpetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>