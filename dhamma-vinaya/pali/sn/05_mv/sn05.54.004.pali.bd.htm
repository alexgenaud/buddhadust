<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 14. Minding the respiration yields one of two fruits: Arahantship or non-returning." />
<title>SN 5 54 4: Paṭhama Phalā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					1. Eka-Dhamma Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p4">Sutta 4</a></h4>

					<h1>Paṭhama Phalā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg313"><span class="f2 g"><b>[313]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.004.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.004.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.004.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ānāpāna-sati bhikkhave||<br />
					bhāvitā||<br />
					bahulī-katā||<br />
					maha-p-phalā hoti||<br />
					mahā-nisaṃsā.|| ||</p>

					<p class="f4">Kathaṃ bhāvitā ca bhikkhave ānāpāna-sati||<br />
					kathaṃ bahulī-katā||<br />
					maha-p-phalā hoti||<br />
					mahā-nisaṃsā.|| ||</p>

					<p class="f4"><span class="f3">[<a id="p4">4</a>]</span> Idha, bhikkhave, bhikkhū arañña-gato vā||<br />
					rukkha-mūla-gato vā||<br />
					suññāta-gato vā||<br />
					nisīdati pallaṇkaṃ ābhujitvā ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā||<br />
					so sato va assasati||<br />
					sato va passasati.|| ||</p>

					<p class="f4"><span class="f3">[<a id="p5">5</a>]</span> 'Dīghaṃ vā assasanto dīghaṃ assasāmī' ti pajānāti.|| ||</p>

					<p class="f4">'Dīghaṃ vā passasanto dīghaṃ passasāmī' ti pajānāti.|| ||</p>

					<p class="f4">'Rassaṃ vā assasanto rassaṃ assasāmī' ti pajānāti.|| ||</p>

					<p class="f4">'Rassaṃ vā passasanto rassaṃ passasāmī' ti pajānāti.|| ||</p>

					<p class="f4"><span class="f3">[<a id="p6">6</a>]</span> 'Sabba-kāya-paṭisaṃvedī assasissāmī' ti sikkhati.|| ||</p>

					<p class="f4">'Sabba-kāya-paṭisaṃvedī passissāmī' ti sikkhati.|| ||</p>

					<p class="f4">'Passam-bhayaṃ kāya-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ kāya-saṇkhāraṃ passasissāmī' ti sikkhati.|| ||</p>

					<p class="f4"><span class="f3">[<a id="p7">7</a>]</span> 'Pīti-paṭisaṃvedī assasissāmī' ti sikkhati.|| ||</p>

					<p class="f4">'Pīti-paṭisaṃvedī passasissāmī' ti sikkhati.|| ||</p>

					<p class="f4">'Sukha-paṭisaṃvedī assasissāmī' ti sikkhati.|| ||</p>

					<p class="f4">'Sukha-paṭisaṃvedī passasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ passasissāmī' ti sikkhati.|| ||</p>

					<p class="f4"><span class="f3">[<a id="p8">8</a>]</span> 'Citta-saṇkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ passasissāmī' ti sikkhati.|| ||</p>

					<p class="f4">'Citta-paṭisaṃvedī assasissāmī' ti sikkhati.|| ||</p>

					<p class="f4">'Citta-paṭisaṃvedī passasissāmī' ti sikkhati.|| ||</p>

					<p class="f4"><span class="f3">[<a id="p9">9</a>]</span> 'Abhi-p-pamodayaṃ cittaṃ assasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ passasissāmī' ti sikkhati.|| ||</p>

					<p class="f4">'Samādahaṃ cittaṃ assasissāmī' ti sikkhati.</p>

					<p class="f4">'Samādahaṃ cittaṃ passasissāmī' ti sikkhati.|| ||</p>

					<p class="f4">'Vimocayaṃ cittaṃ assasissāmī' ti sikkhati.|| ||</p>

					<p class="f4">'Vimocayaṃ cittaṃ passasissāmī' ti sikkhati.|| ||</p>

					<p class="f4"><span class="f3">[<a id="p10">10</a>]</span> 'Anicc-ā-nupassī assasissāmī' ti sikkhati.|| ||</p>

					<p class="f4">'Anicc-ā-nupassī passasissāmī' ti sikkhati.|| ||</p>

					<p class="f4">'Virāg-ā-nupassī assasissāmī' ti sikkhati.|| ||</p>

					<p class="f4">'Virāg-ā-nupassī passasissāmī' ti sikkhati.|| ||</p>

					<p class="f4">'Nirodh-ā-nupassī assasissāmī' ti sikkhati.|| ||</p>

					<p class="f4">'Nirodh-ā-nupassī passasissāmī' ti sikkhati.|| ||</p>

					<p class="f4">'Paṭinissagg-ā-nupassī passasissāmī' ti sikkhati.|| ||</p>

					<p class="f4">'Paṭinissagg-ā-nupassī passasissāmī' ti sikkhati.|| ||</p>

					<p class="f4"><span class="f3">[<a id="p11">11</a>]</span> Evaṃ bhāvitā kho bhikkhave,||<br />
					ānāpāna-sati||<br />
					evaṃ bahulī-katā||<br />
					maha-p-phalā hoti||<br />
					mahā-nisaṃsā.|| ||</p>

					<p class="f4"><a id="pg314"><span class="f2 g"><b>[314]</b></span></a> <span class="f3">[<a id="p13">13</a>]</span> Evaṃ bhāvitāya kho bhikkhave,||<br />
					ānāpāna-satiyā||<br />
					evaṃ bahulī-katāya||<br />
					dvinnaṃ phalānaṃ aññataraṃ phalaṃ pāṭikaṇkhaṃ,||<br />
					diṭṭhe'va dhamme aññā,||<br />
					sati vā upādisese Anāgāmitā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>