<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 11. The Buddha lives in retreat for half a month living in a way similar to the way he did when first achieving awakening. When he emerges he relates his insights concerning the phenomena of experience to the bhikkhus." />
<title>SN 5 45 11: Paṭhama Vihāra Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					45. Magga Saṃyutta<br />
					2. Vihāra Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p11">Sutta 11</a></h4>

					<h1>Paṭhama Vihāra Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.011.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.011.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.45.011.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ||<br />
					Bhagavā etad avoca:|| ||</p>

					<p class="f4">"Icchām'ahaṃ bhikkhave, aḍḍhamāsaṇ paṭisallīyituṃ.|| ||</p>

					<p class="f4">Namhi kenaci upasaṅkamitabbo aññatra ekena piṇḍa-pāta-nīhārakenā" ti.|| ||</p>

					<p class="f4">"Evaṃ bhante" ti kho te bhikkhū Bhagavato paṭi-s-sutvā||<br />
					nāssudha koci Bhagavantaṃ upasaṅkamati aññatra ekena piṇḍa-pāta-nīhārakena.|| ||</p>

					<p class="f4">Atha kho Bhagavā tassa aḍḍhamāsassa accayena paṭisallāṇā vuṭṭhito bhikkhū āmantesi:|| ||</p>

					<p class="f4">"Yena svāhaṃ bhikkhave, vihārena paṭham-ā-bhisambuddho viharāmi,||<br />
					tassa padesena vihāsiṃ.|| ||</p>

					<p class="f4">So evaṃ pajānāmi:|| ||</p>

					<p class="f4">Micchā-diṭṭhi-paccayā pi vedayitaṃ,||<br />
					sammā-diṭṭhi-paccayā pi vedayitaṃ,||<br />
					micchā-saṅkappa-paccayā pi vedayitaṃ,||<br />
					sammā-saṅkappa-paccayā pi vedayitaṃ,||<br />
					micchā-vācā-paccayā pi vedayitaṃ,||<br />
					sammā-vācā-pacchayā pi vedayitaṃ,||<br />
					micchā-kammanta-paccayā pi vedayitaṃ,||<br />
					sammā-kammanta-paccayā pi vedayitaṃ,||<br />
					micchā-ājīva-paccayā pi vedayitaṃ,||<br />
					sammā-ājīva-paccayā pi vedayitaṃ,||<br />
					micchā-vāyāma-paccayā pi vedayitaṃ,||<br />
					sammā-vāyāma-paccayā pi vedayitaṃ,||<br />
					micchā-sati-paccayā pi vedayitaṃ,||<br />
					sammā-sati-paccayā pi vedayitaṃ,||<br />
					micchā-samādhi-paccayā pi vedayitaṃ,||<br />
					sammā-samādhi-paccayā pi vedayitaṃ,|| ||</p>

					<p class="f4">chanda-paccayā pi vedayitaṃ,||<br />
					vitakka-paccayā pi vedayitaṃ,||<br />
					saññā-paccayā pi vedayitaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Chando ca avūpasanto hoti,||<br />
					vitakko ca avūpasanto hoti,||<br />
					saññā ca avūpasantā hoti.|| ||</p>

					<p class="f4">Ta-p-paccayā pi vedayitaṃ.|| ||</p>

					<p class="ctr c">&#9632;</p>

					<p class="f4">Chando ca vūpasanto hoti||<br />
					vitakkā ca avūpasantā honti,||<br />
					<a id="pg13"><span class="f2 g"><b>[13]</b></span></a> saññā ca avūpasantā honti.|| ||</p>

					<p class="f4">Ta-p-paccayā pi vedayitaṃ.|| ||</p>

					<p class="ctr c">&#9632;</p>

					<p class="f4">Chando ca vūpasanto hoti,||<br />
					vitakkā ca vūpasantā honti,||<br />
					saññā ca avūpasantā honti.|| ||</p>

					<p class="f4">Ta-p-paccayā pi vedayitaṃ.|| ||</p>

					<p class="ctr c">&#9632;</p>

					<p class="f4">Chando ca vūpasanto hoti,||<br />
					vitakko ca vūpasanto honti,||<br />
					saññā ca vūpasantā hoti.|| ||</p>

					<p class="f4">Ta-p-paccayā pi vedayitaṃ.|| ||</p>

					<p class="ctr c">&#9632;</p>

					<p class="f4">Appattassa pattiyā||<br />
					atthi āyāmam,||<br />
					tasmim ṭhāne anuppatte.|| ||</p>

					<p class="f4">Ta-p-paccayā pi vedayitaṃ" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>