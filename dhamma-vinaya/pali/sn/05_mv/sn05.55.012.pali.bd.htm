<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 12. The Buddha contrasts his four criteria for attaining stream entry with a Brahmin doctrine for attaining a heavonly rebirth." />
<title>SN 5 55 12: Brāhmaṇā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					2. Sahassaka or Rājakārama Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p12">Sutta 12</a></h4>

					<h1>Brāhmaṇā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg361"><span class="f2 g"><b>[361]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.012.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Brāhmaṇā bhikkhave, udayagāminiṃ nāma paṭipadaṃ paññāpenti.|| ||</p>

					<p class="f4">Te sāvakaṃ evaṃ sam-ā-dapeti:|| ||</p>

					<p class="f4">'Ehi tvaṃ ambho purisa, kālasseva uṭṭhāya pācīnamukho yāhi.|| ||</p>

					<p class="f4">So tvaṃ mā sobbhaṃ parivajjehi,||<br />
					mā papātaṃ,||<br />
					mā khāṇuṃ,||<br />
					mā kaṇṭakādhānaṃ,||<br />
					mā candanikaṃ,||<br />
					mā oligallaṃ.|| ||</p>

					<p class="f4">Yattha pateyyāsi,||<br />
					tatth'eva māraṇaṃ āgaccheyyāsi.|| ||</p>

					<p class="f4">Evaṃ tvaṃ ambho purisa,||<br />
					kāyassa bhedā param māraṇā sugatiṃ saggaṃ lokaṃ uppajjissasī' ti.|| ||</p>

					<p class="f4">Taṃ kho pan'etaṃ bhikkhave,||<br />
					brāhmaṇānaṃ bāla gamaname taṃ.|| ||</p>

					<p class="f4">Mūḷhagamaname taṃ,||<br />
					na nibbidāya,||<br />
					na virāgāya,||<br />
					na nirodhāya,||<br />
					na upasamāya,||<br />
					na abhiññāya,||<br />
					na sambodhāya,||<br />
					na Nibbānāya saṃvaṭṭati.|| ||</p>

					<p class="f4">Ahañ ca kho bhikkhave, ariyassa vinaye udayagāminiṃ paṭipadaṃ paññā-pemi,||<br />
					yā ekanta-nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati.|| ||</p>

					<p class="f4">Katamā ca sā bhikkhave,||<br />
					udayagāminī paṭipadā||<br />
					yā ekanta-nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati?|| ||</p>

					<p class="f4"><a id="pg362"><span class="f2 g"><b>[362]</b></span></a> Idha bhikkhave, ariya-sāvako Buddhe avecca pasādena samannāgato hoti:</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi.|| ||</p>

					<p class="f4">Ayaṃ kho sā bhikkhave,||<br />
					udayagāminī paṭipadā,||<br />
					yā ekanta-nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭatī" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>