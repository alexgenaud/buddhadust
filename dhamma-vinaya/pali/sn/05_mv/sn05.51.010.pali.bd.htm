<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 1, Sutta 10. The tenth sutta of the Iddhipada Samyutta, suttas connected with the development of magic powers." />
<title>SN 5 51 10: Cetiya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					1. Cāpāla Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p10">Sutta 10</a></h4>

					<h1>Cetiya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg258"><span class="f2 g"><b>[258]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.010.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.010.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Evam me sutaṃ ekaṃ samayam Bhagavā Vesāliyaṃ viharati Mahāvane Kūṭāgārasālāuaṃ.|| ||</p>

					<p class="f4"><a id="pg259"><span class="f2 g"><b>[259]</b></span></a> 2. Atha kho Bhagavā pubbaṇha-samayaṃ nīvāsetvā patta-cīvaram ādāya Vesāliyaṃ piṇḍāya pāvisi.|| ||</p>

					<p class="f4">Vesāliyaṃ piṇḍāya caritvā pacchā-bhattaṃ piṇḍa-pāta-paṭikkanto āyasmantaṃ Ānandam āmantesi:|| ||</p>

					<p class="f4">"Gaṇhāhi Ānanda, nisīdanaṃ yena Cāpālaṃ cetiyaṃ ten'upasaṅkamissāmi divā-vihārāya." ti.|| ||</p>

					<p class="f4">"Evaṃ bhante" ti kho āyasmā Ānando Bhagavato paṭi-s-sutvā nisīdanaṃ ādāya Bhagavantaṃ piṭṭhito piṭṭhito anubandhi.|| ||</p>

					<p class="f4">3. Atha kho Bhagavā yena Cāpālaṃ cetiyaṃ ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Āyasmā pi kho Ānando Bhagavantaṃ abhivādetvā eka-m-antaṃ nisīdi.|| ||</p>

					<p class="f4">4. Eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">"Ramaṇīyā Ānanda, Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Sattambaṃ cetiyaṃ,||<br />
					ramanīyaṃ Bahuputtaṃ cetiyaṃ,||<br />
					ramaṇīyaṃ Sārandadaṃ cetiyaṃ,||<br />
					ramaṇīyaṃ Cāpālaṃ cetiyaṃ.|| ||</p>

					<p class="f4">Yassa kassaci Ānanda,||<br />
					cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṇ vā.|| ||</p>

					<p class="f4">Tathāgatassa kho Ānanda,||<br />
					cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susāmāraddhā.|| ||</p>

					<p class="f4">Ākaṅkha-māno Ānanda,||<br />
					Tathāgato kappaṃ vā tiṭṭheyya kappāvasesaṇ vā" ti.|| ||</p>

					<p class="ctr c">&#9632;</p>

					<p class="f4">5. Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">"Na Bhagavantaṃ yāci tiṭṭhatu bhante, Bhagavā kappaṃ,||<br />
					tiṭṭhatu Sugato kappavasesam,||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan" ti.|| ||</p>

					<p class="f4">Yathā taṃ mārena pariyuṭṭhita-citto.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Dutiyam pi kho Bhagavā āyasmantaṃ Ānandaṃ etad avoca:|| ||</p>

					<p class="f4">"Ramaṇīyā Ānanda, Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Sattambaṃ cetiyaṃ,||<br />
					ramanīyaṃ Bahuputtaṃ cetiyaṃ,||<br />
					ramaṇīyaṃ Sārandadaṃ cetiyaṃ,||<br />
					ramaṇīyaṃ Cāpālaṃ cetiyaṃ.|| ||</p>

					<p class="f4">Yassa kassaci Ānanda,||<br />
					cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṇ vā.|| ||</p>

					<p class="f4">Tathāgatassa kho Ānanda,||<br />
					cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susāmāraddhā.|| ||</p>

					<p class="f4">Ākaṅkha-māno Ānanda,||<br />
					Tathāgato kappaṃ vā tiṭṭheyya kappāvasesaṇ vā" ti.|| ||</p>

					<p class="ctr c">&#9632;</p>

					<p class="f4">7. Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">"Na Bhagavantaṃ yāci tiṭṭhatu bhante, Bhagavā kappaṃ,||<br />
					tiṭṭhatu Sugato kappavasesam,||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan" ti.|| ||</p>

					<p class="f4">Yathā taṃ mārena pariyuṭṭhita-citto.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg260"><span class="f2 g"><b>[260]</b></span></a> 8. Tatiyam pi kho Bhagavā āyasmantaṃ Ānandaṃ etad avoca:|| ||</p>

					<p class="f4">"Ramaṇīyā Ānanda, Vesālī,||<br />
					ramaṇīyaṃ Udenaṃ cetiyaṃ,||<br />
					ramaṇīyaṃ Gotamakaṃ cetiyaṃ,||<br />
					ramaṇīyaṃ Sattambaṃ cetiyaṃ,||<br />
					ramanīyaṃ Bahuputtaṃ cetiyaṃ,||<br />
					ramaṇīyaṃ Sārandadaṃ cetiyaṃ,||<br />
					ramaṇīyaṃ Cāpālaṃ cetiyaṃ.|| ||</p>

					<p class="f4">Yassa kassaci Ānanda,||<br />
					cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">So ākaṅkha-māno kappaṃ vā tiṭṭheyya kappāvasesaṇ vā.|| ||</p>

					<p class="f4">Tathāgatassa kho Ānanda,||<br />
					cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susāmāraddhā.|| ||</p>

					<p class="f4">Ākaṅkha-māno Ānanda,||<br />
					Tathāgato kappaṃ vā tiṭṭheyya kappāvasesaṇ vā" ti.|| ||</p>

					<p class="ctr c">&#9632;</p>

					<p class="f4">9. Evam pi kho āyasmā Ānando Bhagavatā oḷārike nimitte kayiramāne oḷārike obhāse kayiramāne nāsakkhi paṭivijjhituṃ.|| ||</p>

					<p class="f4">"Na Bhagavantaṃ yāci tiṭṭhatu bhante, Bhagavā kappaṃ,||<br />
					tiṭṭhatu Sugato kappavasesam,||<br />
					bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānan" ti.|| ||</p>

					<p class="f4">Yathā taṃ mārena pariyuṭṭhita-citto.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Atha kho Bhagavā āyasmantaṃ Ānandaṃ āmantesi.|| ||</p>

					<p class="f4">"Gaccha kho tvaṃ Ānanda,||<br />
					yassa dāni tvaṃ kālaṃ maññasī" ti.|| ||</p>

					<p class="f4">"Evaṃ bhante" ti āyasmā Ānando Bhagavato paṭi-s-sutvā uṭṭhāy'āsanā Bhagavantaṃ abhivādetvā padakkhinaṃ katvā avidūre aññatarasmiṃ rukkha-mūle nisīdi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">11. Atha kho Māro pāpimā acīrapakkante āyasmante Ānande yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ etad avoca:|| ||</p>

					<p class="f4">"Parinibbātu dāni bhante,||<br />
					Bhagavā, parinibbātu dāni Sugato,||<br />
					pari-Nibbānakālo' dāni bhante Bhagavato.|| ||</p>

					<p class="f4">Bhāsitā kho panesā bhante,||<br />
					Bhagavatā vācā:|| ||</p>

					<p class="f4"><a id="pg261"><span class="f2 g"><b>[261]</b></span></a> 'Na tāvāhaṃ pāpīma,||<br />
					parinibbāyissāmi yāva me bhikkhū na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānīkarissanti uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Santi kho pana bhante,||<br />
					etarahi bhikkhū Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭinnā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhanti desenti paññāpenti vivaranti vibhajanti uttānīkaronti.|| ||</p>

					<p class="f4">Uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">12. Parinibbātu dāni bhante,||<br />
					Bhagavā parinibbātu dāni Sugato,||<br />
					pari-Nibbānakālo dāni bhante, Bhagavato.|| ||</p>

					<p class="f4">Bhāsitā kho panesā bhante,||<br />
					Bhagavatā vācā:|| ||</p>

					<p class="f4">'Na tāvāhaṃ pāpīma,||<br />
					parinibbāyissāmi yāva me bhikkhūni na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārino sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānīkarissanti uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Santi kho pana bhante,||<br />
					etarahi bhikkhūni Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭinnā sāmīci-paṭipannā anu-Dhammacārino,||<br />
					sakaṃ ācariyakaṃ uggahetvā ācikkhanti desenti paññāpenti vivaranti vibhajanti uttānīkaronti.|| ||</p>

					<p class="f4">Uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">13. Yāva me upāsakā na sāvakā bhavissanti.|| ||</p>

					<p class="f4">'Yāva me upāsakā na sāvakā bhavissanti viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā sāmīci-paṭipannā anu-Dhammacārinyo.|| ||</p>

					<p class="f4">Sakaṃ ācariyakaṃ uggahetvā ācikkhissanti desissanti paññāpessanti paṭṭhapessanti vivarissanti vibhajissanti uttānīkarissanti uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desissantī' ti.|| ||</p>

					<p class="f4">Santi kho pana bhante,||<br />
					etarahi upāsakā.|| ||</p>

					<p class="f4">Upāsakā Bhagavato sāvakā viyattā vinītā visāradā pattayoga-k-khemā bahu-s-sutā dhamma-dharā Dhamm-ā-nu-Dhamma-paṭipannā <a id="pg262"><span class="f2 g"><b>[262]</b></span></a> sāmīci-paṭipannā anu-Dhammacārinyo,||<br />
					sakaṃ ācariyakaṃ uggahetvā ācikkhanti desenti paññāpenti paṭṭhapenti vivaranti vibhajanti uttānīkaronti.|| ||</p>

					<p class="f4">Uppannaṃ parappavādaṃ saha-dhammena suniggahītaṃ niggahetvā sappāṭihāriyaṃ dhammaṃ desenti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">14. Parinibbātu dāni bhante,||<br />
					Bhagavā parinibbātu dāni Sugato.|| ||</p>

					<p class="f4">Parinibbānakālo dāni bhante, Bhagavato.|| ||</p>

					<p class="f4">Bhāsitā kho panesā bhante,||<br />
					Bhagavatā vācā:|| ||</p>

					<p class="f4">'Na tāvāhaṃ pāpīma,||<br />
					parinibbāyissāmi yāva me idaṃ Brahma-cariyaṃ na iddhaṃ c'eva bhavissati,||<br />
					phītaṃ ca vitthāritaṃ bāhu-jaññaṃ puthubhūtaṃ yāva-d-eva-manussehi suppakāsitan' ti.|| ||</p>

					<p class="f4">Ta-y-idam bhante Bhagavato Brahma-cariyam iddhaṃ c'eva phitañ ca vitthāritam bahujaññam puthubhūtaṃ yāva-d-eva manussehi supakāsitam.|| ||</p>

					<p class="f4">Parinibbātu'dāni bhante,||<br />
					Bhagavā parinibbātu Sugato,||<br />
					pari-Nibbānakālo'dāni bhante, Bhagavato" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">15. Evaṃ vutte Bhagavā Māraṃ pāpimantaṃ etad avoca:|| ||</p>

					<p class="f4">"Appo-s-sukko tvaṃ pāpima hohi.|| ||</p>

					<p class="f4">Na ciraṃ Tathāgatassa pari-Nibbānaṃ bhavissati.|| ||</p>

					<p class="f4">Ito tiṇṇaṃ māsānaṃ accayena Tathāgato parinibbāyissatī" ti.|| ||</p>

					<p class="f4">16. Atha kho Bhagavā cāpāle cetiye sato samapjāno āyusaṅkhāraṃ ossaji.|| ||</p>

					<p class="f4">Ossaṭṭhe pana Bhagavatā āyusaṅkhāre mahābhumi-cālo ahosi bhiṃsanako lomahaṃso.|| ||</p>

					<p class="f4">Devadundubhiyo ca caliṃsu.|| ||</p>

					<p class="f4">17. Atha kho Bhagavā etam atthaṃ viditvā tāyaṃ velāyaṃ imaṃ udānaṃ udānesi.|| ||</p>

					<p class="f4">"Tulamatulañca sambhavaṃ||<br />
					bhava-saṅkhāramavassajī muni||<br />
					ajjhattarato samāhito||<br />
					abhidā kavacamivattasambhavan" ti.|| ||</p>

					<p class="ctr">Cāpāla Vagga</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>