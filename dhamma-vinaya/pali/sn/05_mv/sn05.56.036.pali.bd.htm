<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 36. The Buddha provides a simile for the vast scope of the degeneration that has come about in living beings in just the sea in this world." />
<title>SN 5 56 36: Pana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					IV. Siŋsapā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p36">Sutta 36</a></h4>

					<h1>Pāṇā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.036.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.036.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.036.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, puriso yaɱ imasmiɱ Jambudīpe tiṇakaṭṭhasākhāpalāsaɱ tam chetvā ekajjhaɱ saɱhareyya.|| ||</p>

					<p class="f4">Ekajjhaɱ saɱharitvā sūlaɱ kareyya.|| ||</p>

					<p class="f4">Sūlaɱ karitvā ye mahā-samudde mahantakā pāṇā te mahantakesu sūlesu āvuṇeyya.|| ||</p>

					<p class="f4">Ye mahā-samudde majjhimakā pāṇā te majjhimakesu sūlesu āvuṇeyya.|| ||</p>

					<p class="f4">Ye mahā-samudde sukhumakā pāṇā te subumakesu sūlesu āvuṇeyya.|| ||</p>

					<p class="f4">Apariyādinnā ca bhikkhave, mahā-samudde oḷārikā pāṇā assu.|| ||</p>

					<p class="f4">Atha te imasmiɱ Jambudīpe tiṇakaṭṭhasākhāpalāsaɱ parikkhayaɱ pariyādānaɱ gaccheyya.|| ||</p>

					<p class="f4">Ito bahutarā kho bhikkhave, mahā-samudde sukhumakā pāṇā,||<br />
					ye na sukarā sūlesu āvuṇituɱ.|| ||</p>

					<p class="f4">Taɱ kissa hetu?|| ||</p>

					<p class="f4"><a id="pg442"><span class="f2 g"><b>[442]</b></span></a> Sukhumattā bhikkhave, atta-bhāvassa.|| ||</p>

					<p class="f4">Evaɱ mahā kho bhikkhave, apāyo.|| ||</p>

					<p class="f4">Evaɱ mahantasmā kho bhikkhave,||<br />
					apāyasmā parimutto diṭṭhi-sampanno puggalo yo "idaɱ dukkhanti" ti yathā-bhūtaɱ pajānāti.||<br />
					"Ayaɱ dukkha-samudayo" ti yathā-bhūtaɱ pajānāti.||<br />
					"Ayaɱ dukkha-nirodho" ti yathā-bhūtaɱ pajānāti.||<br />
					"Ayaɱ dukkha-nirodha-gāminī paṭipadā" ti yathā-bhūtaɱ pajānāti.|| ||</p>

					<p class="f4">4.  Tasmā ti ha bhikkhave, "idaɱ dukkhan" ti yogo karaṇīyo,||<br />
					"ayaɱ dukkha-samudayo" ti yogo karaṇīyo,||<br />
					"ayaɱ dukkha-nirodha-gāminī paṭipadā" ti yogo karaṇīyo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>