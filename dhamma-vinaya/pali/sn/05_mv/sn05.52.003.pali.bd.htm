<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V. Maha-Vagga, 52. Anuruddha Samyutta, Sutta 3. Anuruddha explains the practice that has brought him great magic powers, that is making a big thing of the four settings-up of memory." />
<title>SN 5 52 3: Sutanu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					52. Anuruddha Saṃyutta<br />
					1. Raho-Gata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p3">Sutta 3</a></h4>

					<h1>Sutanu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg297"><span class="f2 g"><b>[297]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.52.003.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayaṃ āyasmā Anuruddho Sāvatthiyaṃ viharati||<br />
					Sutanu-tīre.|| ||</p>

					<p class="f4">Atha kho sambahulā bhikkhū yen'āyasmā Anuruddho ten'upasaṅkamiṃsu.|| ||</p>

					<p class="f4">Upasaṅkamitvā āyasmatā anuruddhena saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4"><a id="pg298"><span class="f2 g"><b>[298]</b></span></a> Eka-m-antaṃ nisinnā kho te bhikkhu āyasmantaṃ Anuruddhaṃ etad avocuṃ:|| ||</p>

					<p class="f4">"Katamesaṇ āyasmā Anuruddho dhammānaṃ||<br />
					bhāvitattā||<br />
					bahulī-katattā||<br />
					mahābhiññataṃ patto" ti?|| ||</p>

					<p class="ctr c">&#9632;</p>

					<p class="f4">"Catunnaṃ kho ahaṃ āvuso, sati-paṭṭhānānaṃ||<br />
					bhāvitattā||<br />
					bahulī-katattā||<br />
					mahābhiññataṃ patto.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Idh'āhaṃ āvuso kāye kāy'ānupassī viharāmi,||<br />
					ātāpī sampajāno satimā||<br />
					vineyya loke abhijjhā domanassaṇ,|| ||</p>

					<p class="f4">Vedanāsu vedan'ānupassī viharāmi,||<br />
					ātāpī sampajāno satimā||<br />
					vineyya loke abhijjhā domanassaṃ.|| ||</p>

					<p class="f4">Citte citt'ānupassī viharāmi,||<br />
					ātāpī sampajāno satimā||<br />
					vineyya loke abhijjhā domanassaṃ.|| ||</p>

					<p class="f4">Dhammesu Dhamm'ānupassī viharāmi,||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Imesaṃ kho ahaṃ āvuso, catunnaṃ sati-paṭṭhānānaṃ||<br />
					bhāvitattā||<br />
					bahulī-katattā||<br />
					mahābhiññataṃ patto.|| ||</p>

					<p class="f4">Imesañ ca panāhaṃ āvuso,||<br />
					catunnaṃ sati-paṭṭhānānaṃ||<br />
					bhāvitattā||<br />
					bahulī-katattā||<br />
					hīnaṃ dhammaṃ||<br />
					hīnato abbhaññāsiṃ,||<br />
					majjhimaṃ dhammaṃ majjhimato abbhaññāsiṃ,||<br />
					paṇītaṃ dhammaṃ paṇītato abbhaññāsin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>