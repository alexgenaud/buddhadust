<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 21. The Buddha tells the bhikkhus that it is because of not having knowledge of, not penetrating the four truths that beings have been wandering round this round-and-round so very very long." />
<title>SN 5 56 21: Pathama Vijja Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					III. Koṭigāma Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p21">Sutta 21</a></h4>

					<h1>Paṭhama Vijjā Suttaɱ</h1>

						<div class="nobdr wpc80">
							<p class="just f1">Adapted from the 2008 <b>Pali Text Society</b> <span class="mozp"><i>Saɱyutta-Nikaya</i></span>, edited by M. Leon Feer</p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.021.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.021.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Evaɱ me sutaɱ ekaɱ samayaɱ Bhagavā Vajjīsu viharati Koṭigāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Catunnaɱ bhikkhave,||<br />
					ariya-saccānaɱ ananubodhā||<br />
					appaṭivedhā||<br />
					evam idaɱ dīgham addhānaɱ||<br />
					sandhāvitaɱ||<br />
					saŋsaritaɱ||<br />
					mamañ c'eva||<br />
					tumhākañ ca.|| ||</p>

					<p class="f4">Katamesaŋ catunnaɱ?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Dukkhassa bhikkhave, ariya-saccassa ananubodhā||<br />
					appaṭivedhā||<br />
					evam idaɱ dīgham addhānaɱ||<br />
					sandhāvitaɱ||<br />
					saŋsaritaɱ||<br />
					mamañ c'eva||<br />
					tumhākañ ca.|| ||</p>

					<p class="ctr c">&#9632;</p>

					<p class="f4">Dukkha-samudayassa ariya-saccassa ananubodhā||<br />
					appaṭivedhā||<br />
					evam idaɱ dīgham addhānaɱ||<br />
					sandhāvitaɱ||<br />
					saŋsaritaɱ||<br />
					mamañ c'eva||<br />
					tumhākañ ca.|| ||</p>

					<p class="ctr c">&#9632;</p>

					<p class="f4">Dukkhanirodhassa ariya-saccassa ananubodhā||<br />
					appaṭivedhā||<br />
					evam idaɱ dīgham addhānaɱ||<br />
					sandhāvitaɱ||<br />
					saŋsaritaɱ||<br />
					mamañ c'eva||<br />
					tumhākañ ca.|| ||</p>

					<p class="ctr c">&#9632;</p>

					<p class="f4">Dukkhanirodha-gāminiyā paṭipadāya ariya-saccassa ananubodhā||<br />
					<a id="pg432"><span class="f2 g"><b>[432]</b></span></a> appaṭivedhā||<br />
					evam idaɱ dīgham addhānaɱ||<br />
					sandhāvitaɱ||<br />
					saŋsaritaɱ||<br />
					mamañ c'eva||<br />
					tumhākañ ca.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ta-y-idaɱ, bhikkhave, dukkhaɱ ariya-saccaɱ anu-Buddhaɱ||<br />
					paṭividdhaɱ.|| ||</p>

					<p class="f4">Dukkhasamudayo ariya-saccaɱ anu-Buddhaɱ||<br />
					paṭividdhaɱ.|| ||</p>

					<p class="f4">Dukkhanirodho ariya-saccaɱ anu-Buddhaɱ||<br />
					paṭividdhaɱ.|| ||</p>

					<p class="f4">Dukkhanirodha-gāminī paṭipadā ariya-saccaɱ anu-Buddhaɱ||<br />
					paṭividdhaɱ.|| ||</p>

					<p class="f4">Ucchinnā bhava-taṇhā||<br />
					khīṇā bhavanetti||<br />
					n'atthi dāni puna-b-bhavo" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">"Catunnaɱ ariya-saccānaɱ yathā-bhūtaɱ adassanā,||<br />
							saŋsaraɱ dīgham addhānaɱ tāsu tāsv eva jātisu.||<br />
							yāni etāni diṭṭhāni. Bhavanetti samuhatā.||<br />
							Ucchinnaɱ mūlaɱ dukkhassa. N'atthi dāni puna-b-bhavo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>