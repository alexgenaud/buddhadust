<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 30. The Buddha gives an inspiring talk to Nandaka the minister of the Licchavi on Stream Entry." />
<title>SN 5 55 30: Licchavi or Nandaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					3. Saraṇāni (or Sarakāni) Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p30">Sutta 30</a></h4>

					<h1>Licchavi or Nandaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg389"><span class="f2 g"><b>[389]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.030.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.030.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Nandako Licchavī mahāmatto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Nandakaɱ Licchavī mahāmattaɱ Bhagavā etad avoca:|| ||</p>

					<p class="f4">"Catūhi kho Nandaka, dhammehi samannāgato ariya-sāvako Sot'āpanno <a id="pg390"><span class="f2 g"><b>[390]</b></span></a> hoti avinipāta-dhammo niyato sambodhi-parāyaṇo.|| ||</p>

					<p class="f4">Katamehi catūhi?|| ||</p>

					<p class="f4">Idha Nandaka, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="ctr c">&#9632;</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="ctr c">&#9632;</p>

					<p class="f4">Saṅghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="ctr c">&#9632;</p>

					<p class="f4">Ariya-kantehi sīlehi samannāgato hoti:|| ||</p>

					<p class="f4">Akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saɱvaṭṭa-nikehi.|| ||</p>

					<p class="f4">Imehi kho Nandaka, catūhi dhammehi samannāgato ariya-sāvako Sot'āpanno hoti||<br />
					avinipāta-dhammo||<br />
					niyato||<br />
					sambodhi-parāyaṇo.|| ||</p>

					<p class="f4">Imehi ca pana Nandaka,||<br />
					catūhi dhammehi samannāgato ariya-sāvako āyunā saɱyutto hoti||<br />
					dibbena pi||<br />
					mānusene pi.|| ||</p>

					<p class="f4">Vaṇṇena saɱyutto hoti||<br />
					dibbena pi||<br />
					mānusena pi.|| ||</p>

					<p class="f4">Sukhena saɱyutto hoti||<br />
					dibbena pi||<br />
					mānuse pi.|| ||</p>

					<p class="f4">Yasena saɱyutto hoti||<br />
					dibbena pi||<br />
					mānusena pi.|| ||</p>

					<p class="f4">Ādhipateyyena saɱyutto hoti||<br />
					dibbena pi||<br />
					mānusena pi.|| ||</p>

					<p class="f4">Taɱ kho panāhaɱ Nandaka,||<br />
					nāññassa samaṇassa vā brāhmaṇassa vā sutvā vadāmi.|| ||</p>

					<p class="f4">Api ca yad eva mayā sāmaɱ ñātaɱ sāmaɱ diṭṭhaɱ sāmaɱ viditaɱ tadevāhaɱ vadāmī" ti.|| ||</p>

					<p class="f4">Evaɱ vutte aññataro puriso Nandakaɱ Licchavī mahāmantaɱ etad avoca:|| ||</p>

					<p class="f4">"Nahānakālo bhante," ti.|| ||</p>

					<p class="f4">"Alaɱ dāni bhaṇe,||<br />
					etena bāhirena nahānena.|| ||</p>

					<p class="f4">Alam idaɱ ajjhattaɱ nahānaɱ.|| ||</p>

					<p class="f4">Bhavissati yad idaɱ Bhagavati-p-pasādo" ti.|| ||</p>

					<p>&nbsp;</p>

					<p class="f4 ctr">Sarakāni Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>