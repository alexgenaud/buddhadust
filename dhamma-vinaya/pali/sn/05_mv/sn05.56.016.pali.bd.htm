<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 16. The Buddha urges the bhikkhus to bear in mind the Four Aristocratic Truths." />
<title>SN 5 56 16: Dutiya Dharana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					II Dhamma-Cakka-Pavattana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p16">Sutta 16</a></h4>

					<h1>Dutiya Dhāraṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.016.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.016.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Dhāretha no tumhe bhikkhave,||<br />
					'mayā cattāri ariya-saccāni desitānī' ti.|| ||</p>

					<p class="f4">Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Ahaɱ kho bhante, dhāremi||<br />
					Bhagavatā cattāri ariya-saccāni desitānī" ti.|| ||</p>

					<p class="f4">"Yathā kathaɱ pana tvaɱ bhikkhu dhāresi mayā cattāri ariya-saccāni desitānī"  ti?|| ||</p>

					<p class="f4"><a id="pg428"><span class="f2 g"><b>[428]</b></span></a> "Dukkhaɱ khvāhaɱ bhante, Bhagavatā||<br />
					paṭhamaɱ ariya-saccaɱ desitaɱ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'N'etaɱ dukkhaɱ paṭhamaɱ ariya-saccaɱ samaṇena Gotamena desitaɱ,||<br />
					aham etaɱ dukkhaɱ paṭhamaɱ ariya-saccaɱ pacca-k-khāya||<br />
					aññaɱ dukkhaɱ paṭhamaɱ ariya-saccaɱ paññāpessāmī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Dukkhasamudayo khvāhaɱ bhante, Bhagavatā||<br />
					dutiyaɱ ariya-saccaɱ desitaɱ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'N'etaɱ dukkha-samudayo ariya-saccaɱ samaṇena Gotamena desitaɱ,||<br />
					aham etaɱ dukkha-samudayaɱ dutiyaɱ ariya-saccaɱ pacca-k-khāya||<br />
					aññaɱ dukkha-samudayaɱ dutiyaɱ ariya-saccaɱ paññā passāmī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Dukkhanirodho khvāhaɱ bhante, Bhagavatā||<br />
					tatiyaɱ ariya-saccaɱ desitaɱ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'N'etaɱ dukkha-nirodho tatiyaɱ ariyaccaɱ samaṇena Gotamena desitaɱ,||<br />
					aham etaɱ dukkha-nirodhaɱ tatiyaɱ ariya-saccaɱ pacca-k-khāya||<br />
					aññaɱ dukkha-nirodhaɱ tatiyaɱ ariya-saccaɱ paññāpessāmī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Dukkhanirodha-gāminī paṭipadā khvāhaɱ bhante Bhagavatā||<br />
					catutthaɱ ariya-saccaɱ desitaɱ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'n'etaɱ dukkha-nirodha-gāminī-paṭipadā catutthaɱ ariya-saccaɱ samaṇena Gotamena desitaɱ,||<br />
					aham etaɱ dukkha-nirodha-gāminiɱ paṭipadaɱ catutthaɱ ariya-saccaɱ pacca-k-khāya||<br />
					aññaɱ dukkha-nirodha-gāminiɱ paṭipadaɱ catutthaɱ ariya-saccaɱ paññāpessāmī' ti||<br />
					n'etaɱ ṭhānaɱ vijjati.|| ||</p>

					<p class="f4">Evaɱ khvāhaɱ bhante dhāremi Bhagavatā||<br />
					cattāri ariya-saccāni desitānī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sādhu sādhu bhikkhu,||<br />
					sādhu kho tvaɱ bhikkhu,||<br />
					dhāresi mayā cattāri ariya-saccāni desitāni.|| ||</p>

					<p class="f4">Dukkhaɱ kho bhikkhu||<br />
					mayā paṭhamaɱ ariya-saccaɱ desitaɱ,||<br />
					tathā naɱ dhārehi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'N'etaɱ dukkhaɱ paṭhamaɱ ariya-saccaɱ samaṇena Gotamena desitaɱ,||<br />
					aham etaɱ dukkhaɱ paṭhamaɱ ariya-saccaɱ pacca-k-khāya||<br />
					aññaɱ dukkhaɱ paṭhamaɱ ariya-saccaɱ paññāpessāmī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Dukkha-samudayo kho bhikkhu||<br />
					mayā dutiyaɱ ariya-saccaɱ desitaɱ,||<br />
					tathā naɱ dhārehi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'N'etaɱ dukkha-samudayo ariya-saccaɱ samaṇena Gotamena desitaɱ,||<br />
					aham etaɱ dukkha-samudayaɱ dutiyaɱ ariya-saccaɱ pacca-k-khāya||<br />
					aññaɱ dukkha-samudayaɱ dutiyaɱ ariya-saccaɱ paññā passāmī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Dukkha-nirodho kho bhikkhu||<br />
					mayā tatiyaɱ ariya-saccaɱ desitaɱ||<br />
					tathā naɱ dhārehi.|| ||</p>

					<p class="f4">Dukkhanirodho khvāhaɱ bhante, Bhagavatā||<br />
					tatiyaɱ ariya-saccaɱ desitaɱ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'N'etaɱ dukkha-nirodho tatiyaɱ ariyaccaɱ samaṇena Gotamena desitaɱ,||<br />
					aham etaɱ dukkha-nirodhaɱ tatiyaɱ ariya-saccaɱ pacca-k-khāya||<br />
					aññaɱ dukkha-nirodhaɱ tatiyaɱ ariya-saccaɱ paññāpessāmī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Dukkha-nirodha-gāminī paṭipadā kho bhikkhu||<br />
					mayā catutthaɱ ariya-saccaɱ desitaɱ||<br />
					tathā naɱ dhārehi.|| ||</p>

					<p class="f4">Yo hi koci bhante, samaṇo vā brāhmaṇo vā evaɱ vadeyya:|| ||</p>

					<p class="f4">'n'etaɱ dukkha-nirodha-gāminī-paṭipadā catutthaɱ ariya-saccaɱ samaṇena Gotamena desitaɱ,||<br />
					aham etaɱ dukkha-nirodha-gāminiɱ paṭipadaɱ catutthaɱ ariya-saccaɱ pacca-k-khāya||<br />
					aññaɱ dukkha-nirodha-gāminiɱ paṭipadaɱ catutthaɱ ariya-saccaɱ paññāpessāmī' ti||<br />
					n'etaɱ ṭhānaɱ vijjati.|| ||</p>

					<p class="f4">Evaɱ kho bhikkhu, dhārehi mayā cattāri ariya-saccāni desitāni.|| ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāmin paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>