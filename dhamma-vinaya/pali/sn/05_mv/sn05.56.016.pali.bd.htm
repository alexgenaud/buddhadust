<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 16. The Buddha urges the bhikkhus to bear in mind the Four Aristocratic Truths." />
<title>SN 5 56 16: Dutiya Dharana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					2. Dhamma-Cakka-Pavattana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p16">Sutta 16</a></h4>

					<h1>Dutiya Dhāraṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg427"><span class="f2 g"><b>[427]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.016.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.016.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dhāretha no tumhe bhikkhave,||<br />
					mayā cattāri ariya-saccāni desitānī" ti?|| ||</p>

					<p class="f4">Evaṃ vutte aññataro bhikkhu Bhagavantaṃ etad avoca:|| ||</p>

					<p class="f4">"Ahaṃ kho bhante, dhāremi||<br />
					Bhagavatā cattāri ariya-saccāni desitānī" ti.|| ||</p>

					<p class="f4">"Yathā kathaṃ pana tvaṃ bhikkhu dhāresi mayā cattāri ariya-saccāni desitānī" ti?|| ||</p>

					<p class="f4"><a id="pg428"><span class="f2 g"><b>[428]</b></span></a> "Dukkhaṃ khv'āhaṃ bhante, Bhagavatā||<br />
					paṭhamaṃ ariya-saccaṃ desitaṃ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkhaṃ paṭhamaṃ ariya-saccaṃ samaṇena Gotamena desitaṃ,||<br />
					aham etaṃ dukkhaṃ paṭhamaṃ ariya-saccaṃ paccakkhāya||<br />
					aññaṃ dukkhaṃ paṭhamaṃ ariya-saccaṃ paññāpessāmī' ti||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dukkha-samudayo khv'āhaṃ bhante, Bhagavatā||<br />
					dutiyaṃ ariya-saccaṃ desitaṃ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkha-samudayo ariya-saccaṃ samaṇena Gotamena desitaṃ,||<br />
					aham etaṃ dukkha-samudayaṃ dutiyaṃ ariya-saccaṃ paccakkhāya||<br />
					aññaṃ dukkha-samudayaṃ dutiyaṃ ariya-saccaṃ paññā passāmī' ti||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dukkha-nirodho khv'āhaṃ bhante, Bhagavatā||<br />
					tatiyaṃ ariya-saccaṃ desitaṃ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkha-nirodho tatiyaṃ ariyaccaṃ samaṇena Gotamena desitaṃ,||<br />
					aham etaṃ dukkha-nirodhaṃ tatiyaṃ ariya-saccaṃ paccakkhāya||<br />
					aññaṃ dukkha-nirodhaṃ tatiyaṃ ariya-saccaṃ paññāpessāmī' ti||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dukkha-nirodha-gāminī paṭipadā khv'āhaṃ bhante Bhagavatā||<br />
					catutthaṃ ariya-saccaṃ desitaṃ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkha-nirodha-gāminī-paṭipadā catutthaṃ ariya-saccaṃ samaṇena Gotamena desitaṃ,||<br />
					aham etaṃ dukkha-nirodha-gāminiṃ paṭipadaṃ catutthaṃ ariya-saccaṃ paccakkhāya||<br />
					aññaṃ dukkha-nirodha-gāminiṃ paṭipadaṃ catutthaṃ ariya-saccaṃ paññāpessāmī' ti||<br />
					n'etaṃ ṭhānaṃ vijjati.|| ||</p>

					<p class="f4">Evaṃ khv'āhaṃ bhante dhāremi Bhagavatā||<br />
					cattāri ariya-saccāni desitānī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Sādhu sādhu bhikkhu,||<br />
					sādhu kho tvaṃ bhikkhu,||<br />
					dhāresi mayā cattāri ariya-saccāni desitāni.|| ||</p>

					<p class="f4">Dukkhaṃ kho bhikkhu||<br />
					mayā paṭhamaṃ ariya-saccaṃ desitaṃ,||<br />
					tathā naṃ dhārehi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkhaṃ paṭhamaṃ ariya-saccaṃ samaṇena Gotamena desitaṃ,||<br />
					aham etaṃ dukkhaṃ paṭhamaṃ ariya-saccaṃ paccakkhāya||<br />
					aññaṃ dukkhaṃ paṭhamaṃ ariya-saccaṃ paññāpessāmī' ti||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dukkha-samudayo kho bhikkhu||<br />
					mayā dutiyaṃ ariya-saccaṃ desitaṃ,||<br />
					tathā naṃ dhārehi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkha-samudayo ariya-saccaṃ samaṇena Gotamena desitaṃ,||<br />
					aham etaṃ dukkha-samudayaṃ dutiyaṃ ariya-saccaṃ paccakkhāya||<br />
					aññaṃ dukkha-samudayaṃ dutiyaṃ ariya-saccaṃ paññā passāmī' ti||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dukkha-nirodho kho bhikkhu||<br />
					mayā tatiyaṃ ariya-saccaṃ desitaṃ||<br />
					tathā naṃ dhārehi.|| ||</p>

					<p class="f4">Dukkha-nirodho khv'āhaṃ bhante, Bhagavatā||<br />
					tatiyaṃ ariya-saccaṃ desitaṃ dhāremi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4">'N'etaṃ dukkha-nirodho tatiyaṃ ariyaccaṃ samaṇena Gotamena desitaṃ,||<br />
					aham etaṃ dukkha-nirodhaṃ tatiyaṃ ariya-saccaṃ paccakkhāya||<br />
					aññaṃ dukkha-nirodhaṃ tatiyaṃ ariya-saccaṃ paññāpessāmī' ti||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dukkha-nirodha-gāminī paṭipadā kho bhikkhu||<br />
					mayā catutthaṃ ariya-saccaṃ desitaṃ||<br />
					tathā naṃ dhārehi.|| ||</p>

					<p class="f4">Yo hi koci bhante, samaṇo vā brāhmaṇo vā evaṃ vadeyya:|| ||</p>

					<p class="f4"><a id="pg429"><span class="f2 g"><b>[429]</b></span></a> 'N'etaṃ dukkha-nirodha-gāminī-paṭipadā catutthaṃ ariya-saccaṃ samaṇena Gotamena desitaṃ,||<br />
					aham etaṃ dukkha-nirodha-gāminiṃ paṭipadaṃ catutthaṃ ariya-saccaṃ paccakkhāya||<br />
					aññaṃ dukkha-nirodha-gāminiṃ paṭipadaṃ catutthaṃ ariya-saccaṃ paññāpessāmī' ti||<br />
					n'etaṃ ṭhānaṃ vijjati.|| ||</p>

					<p class="f4">Evaṃ kho bhikkhu, dhārehi mayā cattāri ariya-saccāni desitāni.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāmin paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>