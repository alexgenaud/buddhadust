<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 37. Mahanama receives answers to his qestions about what constitutes a disciple, faith, ethical conduct, generosity and wisdom." />
<title>SN 5 55 37: Mahānāma Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					4. Puññ-ā-bhisanda Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p37">Sutta 37</a></h4>

					<h1>Mahānāma Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg395"><span class="f2 g"><b>[395]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.037.wood.pts.htm#p1">pts</a>]]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Atha kho Mahānāmo Sakko yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:|| ||</p>

					<p class="f4">"Kittāvatā nu kho bhante, upāsako hotī" ti?|| ||</p>

					<p class="f4">"Yato kho Mahānāma, Buddhaɱ saraṇaɱ gato hoti,||<br />
					dhammaɱ saraṇaɱ gato hoti,||<br />
					Saṅghaɱ saraṇaɱ gato hoti,||<br />
					ettāvatā kho Mahānāma, upāsako hotī" ti.|| ||</p>

					<p class="f4">"Kittāvatā nu kho bhante, upāsako sīla-sampanno hotī" ti?|| ||</p>

					<p class="f4">"Yato kho Mahānāma upāsako pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti,||<br />
					ettāvatā kho Mahānāma, upāsako sīla-sampanno hotī" ti.|| ||</p>

					<p class="f4">"Kittāvatā pana bhante, upāsako saddhā-sampanno hotī" ti?|| ||</p>

					<p class="f4">"Idha Mahānāma, upāsako saddho hoti, sadda-hati Tathāgatassa bodhiɱ:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Ettāvatā kho Mahānāma, upāsako saddhā-sampanno hotī" ti.|| ||</p>

					<p class="f4">"Kittāvatā pana bhante, upāsako cāga-sampanno hotī" ti?|| ||</p>

					<p class="f4">"Idha pana Mahānāma, upāsako vigata-mala-maccherena cetasā agāraɱ ajjhā-vasati,||<br />
					mutta-cāgo payatapāṇi vossagga-rato yā cayogo dānasaṅvibhāgarato.|| ||</p>

					<p class="f4">Ettāvatā kho Mahānāma, upāsako cāga-sampanno hotī" ti.|| ||</p>

					<p class="f4">Kittāvatā pana bhante, upāsako paññā-sampanno hotī" ti?|| ||</p>

					<p class="f4">"Idha Mahānāma upāsako paññavā hoti,||<br />
					uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.</p>

					<p class="f4">Ettāvatā kho Mahānāma, upāsako paññā-sampanno hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>