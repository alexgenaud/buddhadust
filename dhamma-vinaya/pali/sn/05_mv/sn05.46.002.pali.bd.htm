<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 2. The buddha teaches the bhikkhus about the diversions and the things that help in the development of the dimensions of awakening." />
<title>SN 5 46 2: Kaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					I. Pabbata-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p2">Sutta 2</a></h4>

					<h1>Kāya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.002.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.002.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.46.002.olds.bd.htm">olds</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, ayaɱ kāyo āhāraṭṭhiko||<br />
					āhāraɱ paṭicca tiṭṭhati,||<br />
					an-āhāro no tiṭṭhati.|| ||</p>

					<p class="f4">Evam eva kho bhikkhave,||<br />
					pañca nīvaraṇā āhāraṭṭhitikā||<br />
					āhāraɱ paṭicca tiṭṭhanti,||<br />
					an-āhārā no tiṭṭhanti.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyobhāvāya vepullāya?|| ||</p>

					<p class="f4">Atthi bhikkhave subha-nimittaɱ.|| ||</p>

					<p class="f4">Tattha ayoniso-mana-sikāra-bahulī-kāro ayam āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyobhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyobhāvāya vepullāya?|| ||</p>

					<p class="f4">Atthi bhikkhave paṭighanimittaɱ.|| ||</p>

					<p class="f4">Tattha ayoniso-mana-sikāra-bahulī-kāro,||<br />
					ayam āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyobhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					thīna-middhassa uppādāya, uppannassa vā||<br />
					thīna-middhassa bhiyyobhāvāya vepullāya?|| ||</p>

					<p class="f4">Atthi bhikkhave arati||<br />
					tandi||<br />
					vijambhikā||<br />
					bhatta-sammado||<br />
					cetaso līnattaɱ.|| ||</p>

					<p class="f4">Tattha ayoniso <a id="pg65"><span class="f2 g"><b>[65]</b></span></a> mana-sikārabahulī-kāro,||<br />
					ayam āhāro anuppannassa vā||<br />
					thīna-middhassa uppādāya uppannassa vā||<br />
					thīna-middhassa bhiyyobhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					uddhacca-kukkucca uppādāya uppannassa vā||<br />
					uddhacca-kukkuccassa bhiyyobhāvāya vepullāya?|| ||</p>

					<p class="f4">Atthi bhikkhave cetaso avupasamo.|| ||</p>

					<p class="f4">Tattha ayoniso-mana-sikāra-bahulī-kāro ayam āhāro anuppannassa vā||<br />
					uddhacca-kukkuccassa uppādāya uppannassa vā||<br />
					uddhacca-kukkuccassa bhiyyobhāvāya vepullāya.|| ||</p>

					<p class="f4">Ko ca bhikkhave āhāro anuppannāya vā||<br />
					vicikicchāya uppādāya uppannāya vā||<br />
					vicikicchāya bhiyyobhāvāya vepullāya?|| ||</p>

					<p class="f4">Atthi bhikkhave vicikicchā-ṭhāniyā dhammā.|| ||</p>

					<p class="f4">Tattha ayoniso-mana-sikāra-bahulī-kāro ayam āhāro anuppannāya vā||<br />
					vicikicchāya uppādāya uppannāya vā||<br />
					vicikicchāya bhiyyobhāvāya vepullāya.|| ||</p>

					<p class="f4">Seyyathā pi bhikkhave, ayaɱ kāyo āhāraṭṭhitiko āhāraɱ paṭicca tiṭṭhati.|| ||</p>

					<p class="f4">Anāhāro no tiṭṭhati.|| ||</p>

					<p class="f4">Evam eva kho bhikkhave ime pañca nīvaraṇā āhāraṭṭhitikā āhāraɱ paṭicca tiṭṭhanti||<br />
					an-āhārā no tiṭṭhanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Seyyathā pi bhikkhave, ayaɱ kāyo āhāraṭṭhitiko āhāraɱ paṭicca tiṭṭhati||<br />
					an-āhāro no tiṭṭhati.|| ||</p>

					<p class="f4">Evam eva kho bhikkhave satta bojjhaŋgā āhāraṭṭhitikā āhāraɱ paṭicca tiṭṭhanti||<br />
					an-āhārā no tiṭṭhanti.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					sati-sambojjh-a-ŋgassa uppādāya uppannassa vā||<br />
					sati-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave sati-sambojjh-a-ŋgaṭṭhānīyā dhammā.|| ||</p>

					<p class="f4">Tattha yoniso-mana-sikāra-bahulī-kāro, ayam āhāro anuppannassa vā||<br />
					sati-sambojjh-a-ŋgassa uppādāya uppannassa vā||<br />
					sati-sambojjh-a-ŋgassa bhāvanāya pāripuriyā.|| ||</p>

					<p class="ctr c">&#9632;</p>

					<p class="f4"><a id="pg66"><span class="f2 g"><b>[66]</b></span></a>
					Ko ca bhikkhave āhāro anuppannassa vā||<br />
					dhamma-vicaya-sambojjh-a-ŋgassa uppādāya uppannassa vā||<br />
					dhamma-vicaya-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave kusalākusalā dhammā||<br />
					sāvajjānavajjā dhammā||<br />
					hīna-p-paṇītā dhammā||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha yoniso-mana-sikāra-bahulī-kāro ayam āhāro anuppannassa vā||<br />
					dhamma-vicaya-sambojjh-a-ŋgassa uppādāya uppannassa vā||<br />
					dhamma-vicaya-sambojjh-a-ŋgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					viriya-sambojjh-a-ŋgassa uppādāya uppannassa vā||<br />
					viriya-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave ārambha-dhātu||<br />
					nikkama-dhātu||<br />
					parakkama-dhātu.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					viriya-sambojjh-a-ŋgassa uppādāya uppannassa vā||<br />
					viriya-sambojjh-a-ŋgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					pīti-sambojjh-a-ŋgassa uppādāya uppannassa vā||<br />
					pīti-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave pīti-sambojjh-a-ŋgaṭṭhāniyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					pīti-sambojjh-a-ŋgassa uppādāya, uppannassa vā||<br />
					pīti-sambojjh-a-ŋgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					passaddhi-sambojjh-a-ŋgassa uppādāya, uppannassa vā||<br />
					passaddhi-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave kāyapassaddhi,||<br />
					cittapassaddhi.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					passaddhi-sambojjh-a-ŋgassa uppādāya,||<br />
					uppannassa vā||<br />
					passaddhi-sambojjh-a-ŋgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					samādhi-sambojjh-a-ŋgassa uppādāya uppannassa vā||<br />
					samādhi-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave samatha-nimittaɱ avyagga-nimittaɱ.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					samādhi-sambojjh-a-ŋgassa uppādāya,||<br />
					uppannassa vā||<br />
					samādhi-sambojjh-a-ŋgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4"><a id="pg67"><span class="f2 g"><b>[67]</b></span></a>
					Ko ca bhikkhave āhāro anuppannassa vā||<br />
					upekhā-sambojjh-a-ŋgassa uppādāya uppannassa vā||<br />
					upekhā-sambojjh-a-ŋgassa bhāvanāya pāripūriyā?|| ||</p>

					<p class="f4">Atthi bhikkhave upekhā-sambojjh-a-ŋgaṭṭhānīyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					upekhā-sambojjh-a-ŋgassa uppādāya,||<br />
					uppannassa vā||<br />
					upekhā-sambojjh-a-ŋgassa bhāvanāya pāripūriyā.|| ||</p>

					<p class="f4">Seyyathā pi bhikkhave, ayaɱ kāyo āhāraṭṭhitiko āhāraɱ paṭicca tiṭṭhati||<br />
					an-āhāro no tiṭṭhati.|| ||</p>

					<p class="f4">Evam eva kho bhikkhave ime satta bojjhaŋgā āhāraṭṭhitikā āhāraɱ paṭicca tiṭṭhanti||<br />
					an-āhārā no tiṭṭhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>