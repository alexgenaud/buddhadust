<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 2. The buddha teaches the bhikkhus about the diversions and the things that help in the development of the dimensions of awakening." />
<title>SN 5 46 2: Kāya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					1. Pabbata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p2">Sutta 2</a></h4>

					<h1>Kāya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg64"><span class="f2 g"><b>[64]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.002.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.002.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.46.002.olds.bd.htm">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, ayaṃ kāyo āhāra-ṭ-ṭhiko||<br />
					āhāraṃ paṭicca tiṭṭhati,||<br />
					an-āhāro no tiṭṭhati.|| ||</p>

					<p class="f4">Evam eva kho bhikkhave,||<br />
					pañca nīvaraṇā āhāra-ṭ-ṭhitikā||<br />
					āhāraṃ paṭicca tiṭṭhanti,||<br />
					an-āhārā no tiṭṭhanti.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyo-bhāvāya vepullāya?|| ||</p>

					<p class="f4">Atthi bhikkhave subha-nimittaṃ.|| ||</p>

					<p class="f4">Tattha a-yoniso-mana-sikāra-bahulī-kāro||<br />
					ayam āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyo-bhāvāya vepullāya?|| ||</p>

					<p class="f4">Atthi bhikkhave paṭigha-nimittaṃ.|| ||</p>

					<p class="f4">Tattha a-yoniso-mana-sikāra-bahulī-kāro,||<br />
					ayam āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					thīna-middhassa uppādāya, uppannassa vā||<br />
					thīna-middhassa bhiyyo-bhāvāya vepullāya?|| ||</p>

					<p class="f4">Atthi bhikkhave arati||<br />
					tandi||<br />
					vijambhikā||<br />
					bhatta-sammado||<br />
					cetaso līnattaṃ.|| ||</p>

					<p class="f4">Tattha a-yoniso <a id="pg65"><span class="f2 g"><b>[65]</b></span></a> mana-sikāra-bahulī-kāro,||<br />
					ayam āhāro anuppannassa vā||<br />
					thīna-middhassa uppādāya uppannassa vā||<br />
					thīna-middhassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					uddhacca-kukkucca uppādāya uppannassa vā||<br />
					uddhacca-kukkuccassa bhiyyo-bhāvāya vepullāya?|| ||</p>

					<p class="f4">Atthi bhikkhave cetaso avūpasamo.|| ||</p>

					<p class="f4">Tattha a-yoniso-mana-sikāra-bahulī-kāro ayam āhāro anuppannassa vā||<br />
					uddhacca-kukkuccassa uppādāya uppannassa vā||<br />
					uddhacca-kukkuccassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannāya vā||<br />
					vicikicchāya uppādāya uppannāya vā||<br />
					vicikicchāya bhiyyo-bhāvāya vepullāya?|| ||</p>

					<p class="f4">Atthi bhikkhave vicikicchā-ṭhāniyā dhammā.|| ||</p>

					<p class="f4">Tattha a-yoniso-mana-sikāra-bahulī-kāro ayam āhāro anuppannāya vā||<br />
					vicikicchāya uppādāya uppannāya vā||<br />
					vicikicchāya bhiyyo-bhāvāya vepullāya.|| ||</p>

					<p class="f4">Seyyathā pi bhikkhave, ayaṃ kāyo āhāra-ṭ-ṭhitiko āhāraṃ paṭicca tiṭṭhati||<br />
					anāhāro no tiṭṭhati.|| ||</p>

					<p class="f4">Evam eva kho bhikkhave ime pañca nīvaraṇā āhāra-ṭ-ṭhitikā āhāraṃ paṭicca tiṭṭhanti||<br />
					an-āhārā no tiṭṭhanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Seyyathā pi bhikkhave, ayaṃ kāyo āhāra-ṭ-ṭhitiko āhāraṃ paṭicca tiṭṭhati||<br />
					an-āhāro no tiṭṭhati.|| ||</p>

					<p class="f4">Evam eva kho bhikkhave satta bojjh'aṅgā āhāra-ṭ-ṭhitikā āhāraṃ paṭicca tiṭṭhanti||<br />
					an-āhārā no tiṭṭhanti.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					sati-sambojjh'aṅgassa uppādāya uppannassa vā||<br />
					sati-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave sati-sambojjh'aṅga-ṭ-ṭhānīyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					sati-sambojjh'aṅgassa uppādāya uppannassa vā||<br />
					sati-sambojjh'aṅgassa bhāvanāya pāripuriyā.|| ||</p>

					<p class="ctr c">&#9632;</p>

					<p class="f4"><a id="pg66"><span class="f2 g"><b>[66]</b></span></a>
					Ko ca bhikkhave āhāro anuppannassa vā||<br />
					dhamma-vicaya-sambojjh'aṅgassa uppādāya uppannassa vā||<br />
					dhamma-vicaya-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave kusal-ā-kusalā dhammā||<br />
					sāvajjānavajjā dhammā||<br />
					hīna-p-paṇītā dhammā||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha yoniso-mana-sikāra-bahulī-kāro||<br />
					ayam āhāro anuppannassa vā||<br />
					dhamma-vicaya-sambojjh'aṅgassa uppādāya uppannassa vā||<br />
					dhamma-vicaya-sambojjh'aṅgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					viriya-sambojjh'aṅgassa uppādāya uppannassa vā||<br />
					viriya-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave ārambha-dhātu||<br />
					nikkama-dhātu||<br />
					parakkama-dhātu.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					viriya-sambojjh'aṅgassa uppādāya uppannassa vā||<br />
					viriya-sambojjh'aṅgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					pīti-sambojjh'aṅgassa uppādāya uppannassa vā||<br />
					pīti-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave pīti-sambojjh'aṅga-ṭ-ṭhāniyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					pīti-sambojjh'aṅgassa uppādāya, uppannassa vā||<br />
					pīti-sambojjh'aṅgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					passaddhi-sambojjh'aṅgassa uppādāya, uppannassa vā||<br />
					passaddhi-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave kāya-passaddhi,||<br />
					citta-passaddhi.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					passaddhi-sambojjh'aṅgassa uppādāya,||<br />
					uppannassa vā||<br />
					passaddhi-sambojjh'aṅgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave āhāro anuppannassa vā||<br />
					samādhi-sambojjh'aṅgassa uppādāya uppannassa vā||<br />
					samādhi-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave samatha-nimittaṃ avyagga-nimittaṃ.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					samādhi-sambojjh'aṅgassa uppādāya,||<br />
					uppannassa vā||<br />
					samādhi-sambojjh'aṅgassa bhāvanāya pāripūriyā.|| ||</p>

					<p class="ctr c">&#9632;</p>

					<p class="f4"><a id="pg67"><span class="f2 g"><b>[67]</b></span></a> Ko ca bhikkhave āhāro anuppannassa vā||<br />
					upekhā-sambojjh'aṅgassa uppādāya uppannassa vā||<br />
					upekhā-sambojjh'aṅgassa bhāvanāya pāripūriyā?|| ||</p>

					<p class="f4">Atthi bhikkhave upekhā-sambojjh'aṅga-ṭ-ṭhānīyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					upekhā-sambojjh'aṅgassa uppādāya,||<br />
					uppannassa vā||<br />
					upekhā-sambojjh'aṅgassa bhāvanāya pāripūriyā.|| ||</p>

					<p class="f4">Seyyathā pi bhikkhave, ayaṃ kāyo āhāra-ṭ-ṭhitiko āhāraṃ paṭicca tiṭṭhati||<br />
					an-āhāro no tiṭṭhati.|| ||</p>

					<p class="f4">Evam eva kho bhikkhave ime satta bojjh'aṅgā āhāra-ṭ-ṭhitikā āhāraṃ paṭicca tiṭṭhanti||<br />
					an-āhārā no tiṭṭhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>