<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 27. Ānanda visits Anāthapiṇḍika when he is sick and reviews with him the four dimensions of streamwinning." />
<title>SN 5 55 27: Dutiya Dussīlya or Anāthapiṇḍika Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					3. Saraṇāni (or Sarakāni) Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p27">Sutta 27</a></h4>

					<h1>Dutiya Dussīlya or Anāthapiṇḍika Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg385"><span class="f2 g"><b>[385]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.027.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.027.than.ati.htm#p1">than</a>]</span> Evam me sutaṃ:</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Anāthapiṇḍiko gahapati ābādhiko hoti dukkhito bāḷha-gilāno.|| ||</p>

					<p class="f4">Atha kho Anāthapiṇḍiko gahapati aññataraṃ purisaṇ āmantesi:|| ||</p>

					<p class="f4">"Ehi tvaṃ ambho purisa, yen'āyasmā Ānando ten'upasaṇkama.|| ||</p>

					<p class="f4">Upasaṇkamitvā mama vacanena āyasmato Ānandassa pāde sirasā vanda:|| ||</p>

					<p class="f4">'Anāthapiṇḍiko bhante, gahapati ābādhiko hoti dukkhito bāḷha-gilāko,||<br />
					so āyasmato Ānando pāde sirasā vandatī' ti.|| ||</p>

					<p class="f4">Evañ ca vadehi:|| ||</p>

					<p class="f4">'Sādhu kira bhante, āyasmā Ānando yena Anāthapiṇḍikassa gahapatissa nivesanaṃ ten'upasaṇkamatu anukampaṃ upādāyā'" ti.|| ||</p>

					<p class="f4">"Evaṃ bhante" ti kho so puriso Anāthapiṇḍikassa gahapatissa paṭi-s-sutvā yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmantaṃ Ānandaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so puriso āyasmantaṃ Ānandaṃ etad avoca:|| ||</p>

					<p class="f4">"Anāthapiṇḍiko bhante, gahapati ābādhiko hoti dukkhito bāḷhagipāno.|| ||</p>

					<p class="f4">So āyasmato Ānandassa pāde sirasā vandati, evañ ca vadeti:|| ||</p>

					<p class="f4">'Sādhukira bhante, āyasmā Ānando yena aṇāthapiṇḍikassa gahapatissa nivesanaṃ ten'upasaṇkamatu anukampaṃ upādāyā' ti" ti.|| ||</p>

					<p class="f4">Adhivāsesi kho āyasmā Ānando tuṇhī-bhāvena.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaram,||<br />
					pacjāsamaṇena yena Anāthapiṇḍikassa gahapatissa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Nisajja kho āyasmā Ānando Anāthapiṇḍikaṃ gahapatiṃ etad avoca:|| ||</p>

					<p class="f4">"Kacci te gahapati, khamanīyaṃ||<br />
					kacci yāpanīyaṃ||<br />
					kacci dukkhā vedanā paṭi-k-kamanti||<br />
					no abhi-k-kamanti?|| ||</p>

					<p class="f4">Paṭikkamosānaṃ paññāyati no abhi-k-kamo" ti?|| ||</p>

					<p class="f4">"Na me bhante, khamanīyaṃ na yāpanīyaṃ||<br />
					bāḷhā me dukkhā vedanā abhi-k-kamanti||<br />
					no paṭi-k-kamanti||<br />
					abhi-k-kam'osānaṃ paññāyati||<br />
					no paṭikkamo" ti.|| ||</p>

					<p class="f4"><a id="pg386"><span class="f2 g"><b>[386]</b></span></a> Catūhi kho gahapati, dhammehi samannāgatassa a-s-sutavato puthu-j-janassa hoti||<br />
					uttāso1 hoti||<br />
					chambhitattaṃ hoti samaparāyikaṃ māraṇa-bhayaṃ.|| ||</p>

					<p class="f4">Katamehi catūhi?|| ||</p>

					<p class="f4">Idha gahapati, a-s-sutavā puthujjano||<br />
					Buddhe appasādena samannāgato hoti.|| ||</p>

					<p class="f4">Tañ ca panassa Buddhe a-p-pasādaṃ attani samanupassato hoti uttāso||<br />
					hoti chambhitattaṃ||<br />
					hoti samparāyikaṃ||<br />
					māraṇa-bhayaṃ.|| ||</p>

					<p class="ctr c">&#9632;</p>

					<p class="f4">Puna ca'paraṃ gahapati, a-s-sutavā puthujjano dhamme appasādena samannāgato hoti.|| ||</p>

					<p class="f4">Tañ ca panassa dhamme a-p-pasādaṃ attani samanupassato hoti uttāso||<br />
					hoti chambhitattaṃ||<br />
					hoti samparāyikaṃ||<br />
					māraṇa-bhayaṃ.|| ||</p>

					<p class="ctr c">&#9632;</p>

					<p class="f4">Puna ca'paraṃ gahapati, a-s-sutavā puthujjano saṇghe appasādena samannāgato hoti.|| ||</p>

					<p class="f4">Tañ ca panassa saṇghe a-p-pasādaṃ attani samanupassato hoti uttāso||<br />
					hoti chambhitattaṃ||<br />
					hoti samparāyikaṃ||<br />
					māraṇa-bhayaṃ.|| ||</p>

					<p class="ctr c">&#9632;</p>

					<p class="f4">Puna ca'paraṃ gahapati, a-s-sutavā puthujjano du-s-sīlyena samannāgato hoti.|| ||</p>

					<p class="f4">Tañ ca panassa du-s-sīlyaṃ attani samanupassato hoti uttāso,||<br />
					hoti chambhitattaṃ,||<br />
					hoti samparāyikaṃ||<br />
					māraṇa-bhayaṃ.|| ||</p>

					<p class="f4">Imehi kho gahapati, catūhi dhammehi samannāgatassa a-s-sutavato puthu-j-janassa hoti uttāso,||<br />
					hoti chambhitattaṃ,||<br />
					hoti samparāyikaṃ||<br />
					māraṇa-bhayaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Catūhi kho gahapati, dhammehi samannāgatassa sutavato ariya-sāvakassa||<br />
					na hoti uttāso,||<br />
					na hoti chambhitattaṃ,||<br />
					na hoti samparāyikaṃ||<br />
					māraṇa-bhayaṃ.|| ||</p>

					<p class="f4">Katamehi catūhi?|| ||</p>

					<p class="f4">Idha gahapati, sutavā ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Tañ ca panassa Buddhe avecca-p-pasādaṃ attani samanupassato na hoti uttāso,||<br />
					na hoti chambhitattaṃ,||<br />
					na hoti samparāyikaṃ||<br />
					māraṇa-bhayaṃ.|| ||</p>

					<p class="ctr c">&#9632;</p>

					<p class="f4">Puna ca'paraṃ gahapati, sutavā ariya-sāvako dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Tañ ca panassa dhamme avecca-p-pasādaṃ attani samanupassato na hoti uttāso,||<br />
					na hoti chambhitattaṃ,||<br />
					na hoti samparāyikaṃ||<br />
					māraṇa-bhayaṃ.|| ||</p>

					<p class="ctr c">&#9632;</p>

					<p class="f4">Puna ca'paraṃ gahapati sutavā ariya-sāvako saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Tañ ca panassa saṇghe avecca-p-pasādaṃ attani samanupassato na hoti uttāso,||<br />
					na hoti chambhitattaṃ,||<br />
					na hoti samparāyikaṃ||<br />
					māraṇa-bhayaṃ.|| ||</p>

					<p class="ctr c">&#9632;</p>

					<p class="f4">Puna ca'paraṃ gahapati sutavā ariya-sāvako ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi.|| ||</p>

					<p class="f4">Tāni ca panassa ariya-kantāni sīlāni attani samanupassato <a id="pg387"><span class="f2 g"><b>[387]</b></span></a> na hoti uttāso||<br />
					na hoti chambhitattaṃ,||<br />
					na hoti samparāyikaṃ||<br />
					māraṇa-bhayaṃ.|| ||</p>

					<p class="f4">Imehi kho gahapati, catūhi dhammehi samannāgatassa sutavato ariya-sāvakassa na hoti uttāso,||<br />
					na hoti chambhitattaṃ,||<br />
					na hoti samparāyikaṃ||<br />
					māraṇa-bhayan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Nāhaṃ bhante, Ānanda, bhāyāmi.|| ||</p>

					<p class="f4">Kyāhaṃ bhāyissāmi.|| ||</p>

					<p class="f4">Ahaṃ hi bhante Buddhe avecca pasādena samannāgato:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṇghe avecca pasādena samannāgato:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Yān imāni bhante, Bhagavatā gihīsāmīcikāni sikkhā-padāni paññattāni,||<br />
					n-ā-haṃ tesaṇ kiñci attani khaṇḍaṃ samanupassāmī" ti.|| ||</p>

					<p class="f4">"Lābhā te gahapati,||<br />
					su-laddhaṃ te gahapati,||<br />
					sot'āpatti-phalaṃ gahapati,||<br />
					vyākatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>