<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 25. The Buddha tells the bhikkhus that it is one who knows and sees the Four Aristocratic Truths that is able to destroy the corrupting influences, not one who does not know and see." />
<title>SN 5 56 25: Āsava-k-Khayo Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					3. Koṭigāma Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p25">Sutta 25</a></h4>

					<h1>Āsava-k-Khayo Suttaṃ</h1>

						<div class="nobdr wpc80">
							<p class="f1 ctr">Adapted from the 2008 <b>Pali Text Society</b> <i>Saṃyutta-Nikaya,</i> edited by M. Leon Feer</p>
						</div>

					<p>&nbsp;</p>

					<hr />

					<p><a id="pg434"><span class="f2 g"><b>[434]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.025.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.025.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Jānato ahaṃ bhikkhave,||<br />
					passato āsavānaṃ khayaṃ vadāmi.|| ||</p>

					<p class="f4">No ajānato||<br />
					no apassato.|| ||</p>

					<p class="f4">Kiñ ca bhikkhave, jānato||<br />
					kiṃ passato||<br />
					āsavānaṃ khayo hoti?|| ||</p>

					<p class="f4">'Idaṃ dukkhan' ti bhikkhave,||<br />
					jānato āsavānaṃ khayo hoti;|| ||</p>

					<p class="f4">'Ayaṃ dukkha-samudayo' ti||<br />
					jānato passato āsavānaṃ khayo hoti;|| ||</p>

					<p class="f4">'Ayaṃ dukkha-nirodho' ti||<br />
					jānato passato āsavānaṃ khayo hoti;|| ||</p>

					<p class="f4">'Ayaṃ dukkha-nirodha-gāminī paṭipadā' ti||<br />
					jānato passato āsavānaṃ khayo hoti.|| ||</p>

					<p class="f4">Evaṃ kho bhikkhave,||<br />
					jānato evaṃ passato||<br />
					āsavānaṃ khayo hoti. || ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāmin paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>