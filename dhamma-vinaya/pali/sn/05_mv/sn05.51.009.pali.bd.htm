<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 1, Sutta 9. The ninth sutta of the Iddhipada Samyutta, suttas connected with the development of magic powers." />
<title>SN 5 51 9: Nana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					51. Iddhipāda Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p9">Sutta 9</a></h4>

					<h1>Ñāṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.009.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.009.olds.bd.htm#p1">olds</a>]</span> Evam me sutaɱ:|| ||</p>

					<p class="f4">Evam me sutaɱ ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">2.  Cattāro me bhikkhave, iddhi-pādā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Ime kho bhikkhave, cattāro iddhi-pādā.|| ||</p>

					<p class="f4">3. Imesaŋ kho bhikkhave, catunnaɱ iddhi-pādānaɱ bhāvitattā bahulī-katattā Tathāgato arahaɱ Sammā-Sam-Buddho ti vuccatī ti.|| ||</p>

					<p class="f4">4. Ayaɱ chanda-samādhi-padhāna-sankhāra-samannāgato iddhi-pādo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ chanda-samādhi-padhāna-sankhāra-samannāgato iddhi-pādo bhāvetabbo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ chanda-samādhi-padhāna-sankhāra-samannāgato iddhi-pādo bhāvito ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">5. Ayaɱ viriya-samādhi-padhāna-sankhāra-samannāgataɱ iddhi-pādo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ viriya-samādhi-padhāna-sankhāra-samannāgataɱ iddhi-pādo bhāvetabbo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ viriya-samādhi-padhāna-sankhāra-samannāgataɱ iddhi-pādo bhāvito ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">6. Ayaɱ citta-samādhi-padhāna-sankhāra-samannāgataɱ iddhi-pādo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ citta-samādhi-padhāna-sankhāra-samannāgataɱ iddhi-pādo bhāvetabbo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ citta-samādhi-padhāna-sankhāra-samannāgataɱ iddhi-pādo bhāvito ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">7. Ayaɱ vīmaɱsā-samādhi-padhāna-sankhāra-samannāgataɱ iddhi-pādo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ vīmaɱsā-samādhi-padhāna-sankhāra-samannāgataɱ iddhi-pādo bhāvetabbo ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

					<p class="f4">So kho panāyaɱ vīmaɱsā-samādhi-padhāna-sankhāra-samannāgataɱ iddhi-pādo bhāvito ti me bhikkhave,||<br />
					pubbe ananussutesu dhammesu cakkhuɱ udapādi.|| ||</p>

					<p class="f4">Ñāṇaɱ udapādi.|| ||</p>

					<p class="f4">Paññā udapādi.|| ||</p>

					<p class="f4">Vijjā udapādi.|| ||</p>

					<p class="f4">Āloko udapādi.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>