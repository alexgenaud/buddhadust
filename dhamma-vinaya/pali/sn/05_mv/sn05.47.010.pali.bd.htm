<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya V: Maha Vagga: 47: Satipatthana Samyuttam: Sutta 10. The Buddha explains the approach to the four settings-up of memory for the learner and for one who has attained the goal." />
<title>SN 5 47 10: Bhikkhuni-Vāsaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					47. Sati-Paṭṭhāna Saɱyutta<br />
					1. Ambapāli Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p10">Sutta 10</a></h4>

					<h1>Bhikkhuni-Vāsaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg154"><span class="f2 g"><b>[154]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.010.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.010.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.010.olen.ati.htm#p1">olen</a>][<a href="../../../../dhamma-vinaya/bd/sn/05_mv/sn05.47.010.olds.bd.htm#p1">olds</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati||<br />
					Jetavane Anāthapindikassa ārāme.|| ||</p>

					<p class="f4">Atha kho āyasmā Ānando pubbaṇha-samayaɱ nivāsetvā patta-cīvaram ādāya yena aññataro bhikkhun'ūpassayo ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho sambahulā bhikkhuniyo yen'āyasmā Ānando ten'upasankamiɱsu.|| ||</p>

					<p class="f4">Upasaŋkamitvā āyasmattaɱ Ānandaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho tā bhikkhuniyo āyasmantaɱ Ānandaɱ etad avocuɱ:|| ||</p>

					<p class="f4">"Idha bhante, Ānanda, sambahulā bhikkhuniyo catusu sati-paṭṭhānesu sūpatiṭṭhita-cittā viharantiyo||<br />
					uḷāraɱ pubbenāparaɱ visesaɱ sañpajānantī" ti.|| ||</p>

					<p class="f4"><a id="pg155"><span class="f2 g"><b>[155]</b></span></a> "Evam etaɱ bhaginiyo!|| ||</p>

					<p class="f4">Evam etaɱ bhaginiyo!|| ||</p>

					<p class="f4">Yo hi koci bhaginiyo,||<br />
					bhikkhu vā bhikkhunī vā||<br />
					catusu sati-paṭṭhānesu||<br />
					sūpatiṭṭhita-citto viharati,||<br />
					tass'etaɱ pāṭikaŋkhaɱ||<br />
					uḷāraɱ pubbenāparaɱ visesaɱ sañjānissatī" ti.|| ||</p>

					<p class="f4">Atha kho āyasmā Ānando tā bhikkhuniyo dhammiyā kathāya sanda-s-setvā samāda-petvā samutte-chetvā sampahaɱ-setvā uṭṭhāy'āsanā pakkami.|| ||</p>

					<p class="f4">Atha kho āyasmā Ānando Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkanto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Idh'āhaɱ bhante, pubbaṇha-samayaɱ nivāsetvā patta-cīvaram ādāya yena aññataro bhikkhun'ūpassayo ten'upasankamiɱ.|| ||</p>

					<p class="f4">Upasaŋkamitvā paññatena āsane nisīdiɱ.|| ||</p>

					<p class="f4">Atha kho bhante, sambahulā bhikkhuniyo yen'āhaɱ ten'upasankamiɱsu.|| ||</p>

					<p class="f4">Upasaŋkamitvā maɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho bhante, tā bhikkhuniyo maɱ etad avocuɱ:|| ||</p>

					<p class="f4">'Idha bhante Ānanda, sambahulā bhikkhuniyo catusu sati-paṭṭhānesu sūpatiṭṭhita-cittā viharantiyo uḷāraɱ pubbenāparaɱ visesaɱ sañjānantī' ti.|| ||</p>

					<p class="f4">Evaɱ vuttāhaɱ bhante, tā bhikkhuniyo etad avocaɱ:|| ||</p>

					<p class="f4">'Evam etaɱ bhaginiyo!|| ||</p>

					<p class="f4">Evam etaɱ bhaginiyo!|| ||</p>

					<p class="f4">Yo hi koci bhaginiyo,||<br />
					bhikkhu vā bhikkhunī vā||<br />
					catusu sati-paṭṭhānesu sūpatiṭṭhita-citto viharati,||<br />
					tass'etaɱ pāṭikaŋkhaɱ||<br />
					uḷāraɱ pubbenāparaɱ visesaɱ sañjānissatī'" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Evam etaɱ Ānanda.|| ||</p>

					<p class="f4">Evam etaɱ Ānanda.|| ||</p>

					<p class="f4">Yo hi koci Ānanda,||<br />
					bhikkhu vā bhikkhunī vā||<br />
					catusu sati-paṭṭhānesu sūpatiṭṭhita-citto viharati,||<br />
					tass'etaɱ pāṭikaŋkhaɱ||<br />
					uḷāraɱ pubbenāparaɱ visesaɱ sañjānissatī.|| ||</p>

					<p class="f4">Katamesu catusu?|| ||</p>

					<p class="f4">Idh'Ānanda, bhikkhu||<br />
					kāye kāy'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4"><a id="pg156"><span class="f2 g"><b>[156]</b></span></a> Tassa kāye kāy'ānupassino viharato||<br />
					kāyārammaṇo vā||<br />
					uppajjati kāyasmiɱ||<br />
					pariḷāho cetaso vā||<br />
					līnattaɱ bahiddhā vā cittaɱ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaɱ paṇidahitabbaɱ.|| ||</p>

					<p class="f4">Tassa kismiñci'd'eva pasādanīye nimitte cittaɱ paṇidahato pāmujjaɱ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Passaddha-kāyo sukhaɱ vedayati.|| ||</p>

					<p class="f4">Sukhino cittaɱ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khvāhaɱ atthāya cittaɱ paṇidahiɱ||<br />
					so me attho abhinipphanno.|| ||</p>

					<p class="f4">Handa dāni paṭisaŋharāmī' ti.|| ||</p>

					<p class="f4">So paṭisaŋharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaɱ satimā sukhitasmī' ti pajānāti.|| ||</p>

					<p class="ctr c">&#9632;</p>

					<p class="f4">Puna ca paraɱ Ānanda, bhikkhu||<br />
					vedanāsu vedan'ānupassī viharati,||<br />
					ātāpī||<br />
					sampajāno||<br />
					satimā,||<br />
					vineyya loke abhijjhā-domanassaɱ.|| ||</p>

					<p class="f4">Tassa vedanāsu vedan'ānupassino viharato||<br />
					vedanārammaṇo vā||<br />
					uppajjati kāyasmiɱ||<br />
					pariḷāho cetaso vā||<br />
					līnattaɱ bahiddhā vā cittaɱ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaɱ paṇidahitabbaɱ.|| ||</p>

					<p class="f4">Tassa kismiñci'd'eva pasādanīye nimitte cittaɱ paṇidahato pāmujjaɱ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Passaddha-kāyo sukhaɱ vedayati.|| ||</p>

					<p class="f4">Sukhino cittaɱ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khvāhaɱ atthāya cittaɱ paṇidahiɱ||<br />
					so me attho abhinipphanno.|| ||</p>

					<p class="f4">Handa dāni paṭisaŋharāmī' ti.|| ||</p>

					<p class="f4">So paṭisaŋharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaɱ satimā sukhitasmī' ti pajānāti.|| ||</p>

					<p class="ctr c">&#9632;</p>

					<p class="f4">Puna ca paraɱ Ānanda, bhikkhu citte citt'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Tassa citte citt'ānupassino viharato||<br />
					cittārammaṇo vā||<br />
					uppajjati kāyasmiɱ||<br />
					pariḷāho cetaso vā||<br />
					līnattaɱ bahiddhā vā cittaɱ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaɱ paṇidahitabbaɱ.|| ||</p>

					<p class="f4">Tassa kismiñci'd'eva pasādanīye nimitte cittaɱ paṇidahato pāmujjaɱ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Passaddha-kāyo sukhaɱ vedayati.|| ||</p>

					<p class="f4">Sukhino cittaɱ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khvāhaɱ atthāya cittaɱ paṇidahiɱ||<br />
					so me attho abhinipphanno.|| ||</p>

					<p class="f4">Handa dāni paṭisaŋharāmī' ti.|| ||</p>

					<p class="f4">So paṭisaŋharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaɱ satimā sukhitasmī' ti pajānāti.|| ||</p>

					<p class="ctr c">&#9632;</p>

					<p class="f4">Puna ca paraɱ Ānanda, bhikkhu dhammesu Dhamm'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Tassa dhammesu Dhamm'ānupassino viharato||<br />
					dhammārammaṇo vā||<br />
					uppajjati kāyasmiɱ||<br />
					pariḷāho cetaso vā||<br />
					līnattaɱ bahiddhā vā cittaɱ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaɱ paṇidahitabbaɱ.|| ||</p>

					<p class="f4">Tassa kismiñci'd'eva pasādanīye nimitte cittaɱ paṇidahato pāmujjaɱ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Passaddha-kāyo sukhaɱ vedayati.|| ||</p>

					<p class="f4">Sukhino cittaɱ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khvāhaɱ atthāya cittaɱ paṇidahiɱ||<br />
					so me attho abhinipphanno.|| ||</p>

					<p class="f4">Handa dāni paṭisaŋharāmī' ti.|| ||</p>

					<p class="f4">So paṭisaŋharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaɱ satimā sukhitasmī' ti pajānāti.|| ||</p>

					<p class="f4">Evaɱ kho Ānanda paṇidhāya bhāvanā hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ c'Ānanda, appaṇidhāya bhāvanā hoti?|| ||</p>

					<p class="f4"><a id="pg157"><span class="f2 g"><b>[157]</b></span></a> Bahiddhā Ānanda, bhikkhu cittaɱ appaṇidhāya,|| ||</p>

					<p class="f4">'Appaṇihitaɱ me bahiddhā cittan' ti pajānāti.|| ||</p>

					<p class="f4">'Atha pacchāpure asankhittaɱ vimuttaɱ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Kāye kāy'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="ctr c">&#9632;</p>

					<p class="f4">Bahiddhā Ānanda, bhikkhu cittaɱ appaṇihāya|| ||</p>

					<p class="f4">'Appaṇihitaɱ me bahiddhā cittan' ti pajānāti.|| ||</p>

					<p class="f4">'Atha pacchāpure asankhittaɱ vimuttaɱ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Vedanāsu vedan'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="ctr c">&#9632;</p>

					<p class="f4">Bahiddhā Ānanda, bhikkhu cittaɱ appaṇihāya|| ||</p>

					<p class="f4">'Appaṇihitaɱ me bahiddhā cittan' ti pajānāti.|| ||</p>

					<p class="f4">'Atha pacchāpure asankhittaɱ vimuttaɱ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Cittesu citt'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="ctr c">&#9632;</p>

					<p class="f4">Bahiddhā Ānanda, bhikkhu cittaɱ appaṇihāya|| ||</p>

					<p class="f4">'Appaṇihitaɱ me bahiddhā cittan' ti pajānāti.|| ||</p>

					<p class="f4">'Atha pacchāpure asankhittaɱ vimuttaɱ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Dhammesu Dhamm'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="f4">Evaɱ kho Ānanda, appaṇidhāya bhāvanā hoti.|| ||</p>

					<p class="f4">Iti kho Ānanda, desitā mayā paṇidhāya bhāvanā,||<br />
					desitā appaṇidhāya bhāvanā.|| ||</p>

					<p class="f4">Yaɱ Ānanda, Satthārā karaṇīyaɱ sāvakānaɱ||<br />
					hitesinā||<br />
					anukampa-kena||<br />
					anukampaɱ||<br />
					upādāya.|| ||</p>

					<p class="f4">Kataɱ vo taɱ mayā.|| ||</p>

					<p class="f4">Etāni Ānanda, rukkha-mūlāni,||<br />
					etāni suññ-ā-gārāni,||<br />
					nijjhāyath Ānanda,||<br />
					mā pamādattha,||<br />
					mā pacchā-vippaṭi-sārino ahuvattha.|| ||</p>

					<p class="f4">Ayaɱ vo amhākaɱ anusāsanī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitam abhinandi.|| ||</p>

					<p>&nbsp;</p>

					<p class="f4 ctr">Ambapāli Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>