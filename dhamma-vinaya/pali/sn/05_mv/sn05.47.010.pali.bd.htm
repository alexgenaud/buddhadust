<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya V: Maha Vagga: 47: Satipatthana Samyuttam: Sutta 10. The Buddha explains the approach to the four settings-up of memory for the learner and for one who has attained the goal." />
<title>SN 5 47 10: Bhikkhuni-Vāsaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					1. Ambapāli Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p10">Sutta 10</a></h4>

					<h1>Bhikkhuni-Vāsaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg154"><span class="f2 g"><b>[154]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.010.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.010.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.010.olen.ati.htm#p1">olen</a>][<a href="../../../../dhamma-vinaya/bd/sn/05_mv/sn05.47.010.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapindikassa ārāme.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaram ādāya yena aññataro bhikkhun'ūpassayo ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Atha kho sambahulā bhikkhuniyo yen'āyasmā Ānando ten'upasaṅkamiṃsu.|| ||</p>

					<p class="f4">Upasaṅkamitvā āyasmattaṃ Ānandaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho tā bhikkhuniyo āyasmantaṃ Ānandaṃ etad avocuṃ:|| ||</p>

					<p class="f4">"Idha bhante, Ānanda, sambahulā bhikkhuniyo catusu sati-paṭṭhānesu sūpati-ṭ-ṭhita-cittā viharantiyo||<br />
					uḷāraṃ pubbenāparaṃ visesaṃ sañpajānantī" ti.|| ||</p>

					<p class="f4"><a id="pg155"><span class="f2 g"><b>[155]</b></span></a> "Evam etaṃ bhaginiyo!|| ||</p>

					<p class="f4">Evam etaṃ bhaginiyo!|| ||</p>

					<p class="f4">Yo hi koci bhaginiyo,||<br />
					bhikkhu vā bhikkhunī vā||<br />
					catusu sati-paṭṭhānesu||<br />
					sūpati-ṭ-ṭhita-citto viharati,||<br />
					tass'etaṃ pāṭikaṅkhaṃ||<br />
					uḷāraṃ pubbenāparaṃ visesaṃ sañjānissatī" ti.|| ||</p>

					<p class="f4">Atha kho āyasmā Ānando tā bhikkhuniyo dhammiyā kathāya sanda-s-setvā samāda-petvā samutte-chetvā sampahaṃ-setvā uṭṭhāy'āsanā pakkami.|| ||</p>

					<p class="f4">Atha kho āyasmā Ānando Sāvatthiyaṃ piṇḍāya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Idh'āhaṃ bhante, pubbaṇha-samayaṃ nivāsetvā patta-cīvaram ādāya yena aññataro bhikkhun'ūpassayo ten'upasaṅkamiṃ.|| ||</p>

					<p class="f4">Upasaṅkamitvā paññatena āsane nisīdiṃ.|| ||</p>

					<p class="f4">Atha kho bhante, sambahulā bhikkhuniyo yenāhaṃ ten'upasaṅkamiṃsu.|| ||</p>

					<p class="f4">Upasaṅkamitvā maṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho bhante, tā bhikkhuniyo maṃ etad avocuṃ:|| ||</p>

					<p class="f4">'Idha bhante Ānanda, sambahulā bhikkhuniyo catusu sati-paṭṭhānesu sūpati-ṭ-ṭhita-cittā viharantiyo uḷāraṃ pubbenāparaṃ visesaṃ sañjānantī' ti.|| ||</p>

					<p class="f4">Evaṃ vuttāhaṃ bhante, tā bhikkhuniyo etad avocaṃ:|| ||</p>

					<p class="f4">'Evam etaṃ bhaginiyo!|| ||</p>

					<p class="f4">Evam etaṃ bhaginiyo!|| ||</p>

					<p class="f4">Yo hi koci bhaginiyo,||<br />
					bhikkhu vā bhikkhunī vā||<br />
					catusu sati-paṭṭhānesu sūpati-ṭ-ṭhita-citto viharati,||<br />
					tass'etaṃ pāṭikaṅkhaṃ||<br />
					uḷāraṃ pubbenāparaṃ visesaṃ sañjānissatī'" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Evam etaṃ Ānanda.|| ||</p>

					<p class="f4">Evam etaṃ Ānanda.|| ||</p>

					<p class="f4">Yo hi koci Ānanda,||<br />
					bhikkhu vā bhikkhunī vā||<br />
					catusu sati-paṭṭhānesu sūpati-ṭ-ṭhita-citto viharati,||<br />
					tass'etaṃ pāṭikaṅkhaṃ||<br />
					uḷāraṃ pubbenāparaṃ visesaṃ sañjānissatī.|| ||</p>

					<p class="f4">Katamesu catusu?|| ||</p>

					<p class="f4">Idh'Ānanda, bhikkhu||<br />
					kāye kāy'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4"><a id="pg156"><span class="f2 g"><b>[156]</b></span></a> Tassa kāye kāy'ānupassino viharato||<br />
					kāyārammaṇo vā||<br />
					uppajjati kāyasmiṃ||<br />
					pariḷāho cetaso vā||<br />
					līnattaṃ bahiddhā vā cittaṃ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaṃ paṇidahitabbaṃ.|| ||</p>

					<p class="f4">Tassa kismiñci'd'eva pasādanīye nimitte cittaṃ paṇidahato pāmujjaṃ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Pa-s-saddha-kāyo sukhaṃ vedayati.|| ||</p>

					<p class="f4">Sukhino cittaṃ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khv'āhaṃ atthāya cittaṃ paṇidahiṃ||<br />
					so me attho abhinipphanno.|| ||</p>

					<p class="f4">Handa dāni paṭisaṃharāmī' ti.|| ||</p>

					<p class="f4">So paṭisaṃharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaṃ satimā sukhitasmī' ti pajānāti.|| ||</p>

					<p class="ctr c">&#9632;</p>

					<p class="f4">Puna ca paraṃ Ānanda, bhikkhu||<br />
					vedanāsu vedan'ānupassī viharati,||<br />
					ātāpī||<br />
					sampajāno||<br />
					satimā,||<br />
					vineyya loke abhijjhā-domanassaṃ.|| ||</p>

					<p class="f4">Tassa vedanāsu vedan'ānupassino viharato||<br />
					vedanārammaṇo vā||<br />
					uppajjati kāyasmiṃ||<br />
					pariḷāho cetaso vā||<br />
					līnattaṃ bahiddhā vā cittaṃ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaṃ paṇidahitabbaṃ.|| ||</p>

					<p class="f4">Tassa kismiñci'd'eva pasādanīye nimitte cittaṃ paṇidahato pāmujjaṃ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Pa-s-saddha-kāyo sukhaṃ vedayati.|| ||</p>

					<p class="f4">Sukhino cittaṃ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khv'āhaṃ atthāya cittaṃ paṇidahiṃ||<br />
					so me attho abhinipphanno.|| ||</p>

					<p class="f4">Handa dāni paṭisaṃharāmī' ti.|| ||</p>

					<p class="f4">So paṭisaṃharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaṃ satimā sukhitasmī' ti pajānāti.|| ||</p>

					<p class="ctr c">&#9632;</p>

					<p class="f4">Puna ca paraṃ Ānanda, bhikkhu citte citt'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Tassa citte citt'ānupassino viharato||<br />
					cittārammaṇo vā||<br />
					uppajjati kāyasmiṃ||<br />
					pariḷāho cetaso vā||<br />
					līnattaṃ bahiddhā vā cittaṃ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaṃ paṇidahitabbaṃ.|| ||</p>

					<p class="f4">Tassa kismiñci'd'eva pasādanīye nimitte cittaṃ paṇidahato pāmujjaṃ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Pa-s-saddha-kāyo sukhaṃ vedayati.|| ||</p>

					<p class="f4">Sukhino cittaṃ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khv'āhaṃ atthāya cittaṃ paṇidahiṃ||<br />
					so me attho abhinipphanno.|| ||</p>

					<p class="f4">Handa dāni paṭisaṃharāmī' ti.|| ||</p>

					<p class="f4">So paṭisaṃharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaṃ satimā sukhitasmī' ti pajānāti.|| ||</p>

					<p class="ctr c">&#9632;</p>

					<p class="f4">Puna ca paraṃ Ānanda, bhikkhu dhammesu Dhamm'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Tassa dhammesu Dhamm'ānupassino viharato||<br />
					dhammārammaṇo vā||<br />
					uppajjati kāyasmiṃ||<br />
					pariḷāho cetaso vā||<br />
					līnattaṃ bahiddhā vā cittaṃ vikkhipati.|| ||</p>

					<p class="f4">Ten'Ānanda, bhikkhunā kismiñci'd'eva pasādanīye nimitte cittaṃ paṇidahitabbaṃ.|| ||</p>

					<p class="f4">Tassa kismiñci'd'eva pasādanīye nimitte cittaṃ paṇidahato pāmujjaṃ jāyati.|| ||</p>

					<p class="f4">Pamuditassa pīti jāyati.|| ||</p>

					<p class="f4">Pīti-manassa kāyo passambhati.|| ||</p>

					<p class="f4">Pa-s-saddha-kāyo sukhaṃ vedayati.|| ||</p>

					<p class="f4">Sukhino cittaṃ samādhiyati.|| ||</p>

					<p class="f4">So iti paṭisañcikkhati.|| ||</p>

					<p class="f4">'Yassa khv'āhaṃ atthāya cittaṃ paṇidahiṃ||<br />
					so me attho abhinipphanno.|| ||</p>

					<p class="f4">Handa dāni paṭisaṃharāmī' ti.|| ||</p>

					<p class="f4">So paṭisaṃharati c'eva||<br />
					na ca vitakketi,||<br />
					na ca vicāreti.|| ||</p>

					<p class="f4">'Avitakkho'mhi||<br />
					avicāro||<br />
					ajjhattaṃ satimā sukhitasmī' ti pajānāti.|| ||</p>

					<p class="f4">Evaṃ kho Ānanda paṇidhāya bhāvanā hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ c'Ānanda, appaṇidhāya bhāvanā hoti?|| ||</p>

					<p class="f4"><a id="pg157"><span class="f2 g"><b>[157]</b></span></a> Bahiddhā Ānanda, bhikkhu cittaṃ appaṇidhāya,|| ||</p>

					<p class="f4">'Appaṇihitaṃ me bahiddhā cittan' ti pajānāti.|| ||</p>

					<p class="f4">'Atha pacchāpure asaṅkhittaṃ vimuttaṃ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Kāye kāy'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="ctr c">&#9632;</p>

					<p class="f4">Bahiddhā Ānanda, bhikkhu cittaṃ appaṇihāya|| ||</p>

					<p class="f4">'Appaṇihitaṃ me bahiddhā cittan' ti pajānāti.|| ||</p>

					<p class="f4">'Atha pacchāpure asaṅkhittaṃ vimuttaṃ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Vedanāsu vedan'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="ctr c">&#9632;</p>

					<p class="f4">Bahiddhā Ānanda, bhikkhu cittaṃ appaṇihāya|| ||</p>

					<p class="f4">'Appaṇihitaṃ me bahiddhā cittan' ti pajānāti.|| ||</p>

					<p class="f4">'Atha pacchāpure asaṅkhittaṃ vimuttaṃ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Cittesu citt'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="ctr c">&#9632;</p>

					<p class="f4">Bahiddhā Ānanda, bhikkhu cittaṃ appaṇihāya|| ||</p>

					<p class="f4">'Appaṇihitaṃ me bahiddhā cittan' ti pajānāti.|| ||</p>

					<p class="f4">'Atha pacchāpure asaṅkhittaṃ vimuttaṃ,||<br />
					appaṇihitan' ti pajānāti.|| ||</p>

					<p class="f4">Atha ca pana|| ||</p>

					<p class="f4">'Dhammesu Dhamm'ānupassī viharāmi||<br />
					ātāpī||<br />
					sampajāno||<br />
					satimā||<br />
					sukham'asmī' ti pajānāti.|| ||</p>

					<p class="f4">Evaṃ kho Ānanda, appaṇidhāya bhāvanā hoti.|| ||</p>

					<p class="f4">Iti kho Ānanda, desitā mayā paṇidhāya bhāvanā,||<br />
					desitā appaṇidhāya bhāvanā.|| ||</p>

					<p class="f4">Yaṃ Ānanda, Satthārā karaṇīyaṃ sāvakānaṃ||<br />
					hitesinā||<br />
					anukampa-kena||<br />
					anukampaṃ||<br />
					upādāya.|| ||</p>

					<p class="f4">Kataṃ vo taṃ mayā.|| ||</p>

					<p class="f4">Etāni Ānanda, rukkha-mūlāni,||<br />
					etāni suññ-ā-gārāni,||<br />
					nijjhāyath Ānanda,||<br />
					mā pamādattha,||<br />
					mā pacchā-vippaṭi-sārino ahuvattha.|| ||</p>

					<p class="f4">Ayaṃ vo amhākaṃ anusāsanī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitam abhinandi.|| ||</p>

					<p>&nbsp;</p>

					<p class="f4 ctr">Ambapāli Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>