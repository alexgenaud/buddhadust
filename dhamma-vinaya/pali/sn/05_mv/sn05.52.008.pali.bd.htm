<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V.: Maha Vagga. 52. Anuruddha Samyutta, II: Sutta 8. Venerable Anuruddha compares the difficulty of those who would try to persuade a long-time practitioner of the four settings-up of memory to give up his practice to the difficulty of trying to change the direction of the Ganges from flowing east to flowing west." />
<title>SN 5 52 8: Salalagara Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā Vagga<br />
					52. Anuruddha Saɱyutta<br />
					I. Rahogata Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p8">Sutta 8</a></h4>

					<h1>Salaḷāgāra Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.52.008.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā Anuruddho Sāvatthiyaɱ viharati salaḷāgāre.|| ||</p>

					<p class="f4">2. Tatra kho āyasmā Anuruddho bhikkhū amantesi:|| ||</p>

					<p class="f4">'Āvuso bhikkhavo' ti.|| ||</p>

					<p class="f4">Āvuso ti kho te bhikkhū āyasmato Anuruddhassa paccassosuɱ.|| ||</p>

					<p class="f4">Āyasmā Anuruddho etad avoca:</p>

					<p class="f4">3. Seyyathā pi āvuso, Gaŋgā nadī pācīna-ninnā pācīna-poṇā pācīna-pabbhārā.|| ||</p>

					<p class="f4">Atha mahā-jana-kāyo āgaccheyya kuddā piṭakaɱ ādāya "mayaɱ imaɱ Gaŋgā nadiɱ||<br />
					pacchāninnaɱ karissāma||<br />
					pacchāpoṇaɱ||<br />
					pacchāpabbhāran" ti.|| ||</p>

					<p class="f4">Taɱ kiɱ maññathāvuso?|| ||</p>

					<p class="f4">Api nu so mahā-jana-kāyo Gaŋgā nadiɱ||<br />
					pacchāninnaɱ kareyya||<br />
					pacchāpoṇaɱ||<br />
					pacchāpabbhāran' ti?|| ||</p>

					<p class="f4">'No h'etaɱ āvuso.|| ||</p>

					<p class="f4">Taɱ kissa hetu?|| ||</p>

					<p class="f4">Gaŋgā āvuso nadī pācīna-ninnā pācīna-poṇā pācīna-pabbhārā||<br />
					sā na sukarā||<br />
					pacchāninnaɱ kātuɱ||<br />
					pacchāpoṇaɱ||<br />
					pacchāpabbhāraɱ.|| ||</p>

					<p class="f4">Yāvad eva ca pana so mahā-jana-kāyo kilamathassa vighātassa bhāgī assā' ti.|| ||</p>

					<p class="f4">4. Evam eva kho āvuso, bhikkhuɱ cattāro sati-paṭṭhāne bhāventaɱ cattāro sati-paṭṭhāne bahulī-karontaɱ||<br />
					rājāno vā||<br />
					rāja-mahā-matto vā||<br />
					mittā vā||<br />
					amaccā vā||<br />
					ñātisā-lohitā <a id="pg301"><span class="f2 g"><b>[301]</b></span></a> vā||<br />
					bhogehi abhihaṭṭhuɱ pavāreyyuɱ:|| ||</p>

					<p class="f4">"Eh'ambho purisa,||<br />
					kiɱ te ime kāsāvā anudahanti?|| ||</p>

					<p class="f4">Kiɱ muṇḍo kapālam anusañcarasi?|| ||</p>

					<p class="f4">Ehi hīnāy'āvattitvā bhoge bhuñjassu puññāni ca karohī" ti.|| ||</p>

					<p class="f4">So vata āvuso bhikkhu cattāro sati-paṭṭhāne bhāvento cattāro sati-paṭṭhāne bahulī-karonto sikkhaɱ pacca-k-khāya hīnāy'āvattissatī ti,||<br />
					n'etaɱ ṭhānaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Yaɱ hi taɱ āvuso cittaɱ dīgha-rattaɱ||<br />
					viveka-ninnaɱ||<br />
					viveka-poṇaɱ||<br />
					viveka-pabbhāraɱ.|| ||</p>

					<p class="f4">Taɱ tathā hīnāy'āvattissatī" ti||<br />
					n'etaɱ ṭhānaɱ vijjati.|| ||</p>

					<p class="f4">Kathañ c'āvuso, bhikkhu cattāro sati-paṭṭhāne bhāveti cattāro sati-paṭṭhāne bahulī-karoti?|| ||</p>

					<p class="f4">Idh'āvuso, bhikkhu kāye kāy'ānupassī viharati||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Evaɱ kho āvuso, bhikkhu cattāro sati-paṭṭhāne bhāveti,||<br />
					cattāro sati-paṭṭhāne bahulī-karotī' ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>