<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 37. In the same way as the dawn is the first sign of the sunrise, so the first sign of comprehension of the Four Aristocratic Truths is Consummate View." />
<title>SN 5 56 37: Paṭhama Suriy'Upamā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					4. Siṃsapā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p37">Sutta 37</a></h4>

					<h1>Paṭhama Suriy'Upamā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg442"><span class="f2 g"><b>[442]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.037.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.037.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Suriyassa bhikkhave, udayato||<br />
					etaṃ pubbaṇ-gamaṃ||<br />
					etaṃ pubba-nimittaṃ||<br />
					yad idaṃ aruṇaggaṃ.|| ||</p>

					<p class="f4">Evam eva kho bhikkhave, bhikkhuno catunnaṃ ariya-saccānaṃ yathā-bhūtaṃ abhisamayāya||<br />
					etaṃ pubbaṇ-gamaṃ||<br />
					etaṃ pubba-nimittaṃ||<br />
					yad idaṃ sammā-diṭṭhi.|| ||</p>

					<p class="f4">Sammā-diṭṭhi-kass'etaṃ bhikkhave, bhikkhuno pāṭikaṇkhaṃ||<br />
					'idaṃ dukkhan' ti yathā-bhūtaṃ pajānissati||<br />
					'ayaṃ dukkha-samudayo' ti yathā-bhūtaṃ pajānissati||<br />
					'ayaṃ dukkha-nirodho' ti yathā-bhūtaṃ pajānissati||<br />
					'ayaṃ dukkha-nirodha-gāminī paṭipadā' ti yathā-bhūtaṃ pajānissati.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>