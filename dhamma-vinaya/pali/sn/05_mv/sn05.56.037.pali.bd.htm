<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 37. In the same way as the dawn is the first sign of the sunrise, so the first sign of comprehension of the Four Aristocratic Truths is Consummate View." />
<title>SN 5 56 37: Paṭhama Suriy'Upamā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					56. Sacca Saɱyutta<br />
					4. Siɱsapā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p37">Sutta 37</a></h4>

					<h1>Paṭhama Suriy'Upamā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg442"><span class="f2 g"><b>[442]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.037.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.037.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Suriyassa bhikkhave, udayato||<br />
					etaɱ pubbaṅ-gamaɱ||<br />
					etaɱ pubba-nimittaɱ||<br />
					yad idaɱ aruṇaggaɱ.|| ||</p>

					<p class="f4">Evam eva kho bhikkhave, bhikkhuno catunnaɱ ariya-saccānaɱ yathā-bhūtaɱ abhisamayāya||<br />
					etaɱ pubbaṅ-gamaɱ||<br />
					etaɱ pubba-nimittaɱ||<br />
					yad idaɱ sammā-diṭṭhi.|| ||</p>

					<p class="f4">Sammā-diṭṭhi-kass'etaɱ bhikkhave, bhikkhuno pāṭikaṅkhaɱ||<br />
					'idaɱ dukkhan' ti yathā-bhūtaɱ pajānissati||<br />
					'ayaɱ dukkha-samudayo' ti yathā-bhūtaɱ pajānissati||<br />
					'ayaɱ dukkha-nirodho' ti yathā-bhūtaɱ pajānissati||<br />
					'ayaɱ dukkha-nirodha-gāminī paṭipadā' ti yathā-bhūtaɱ pajānissati.|| ||</p>

					<p class="f4">Tasmā'ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>