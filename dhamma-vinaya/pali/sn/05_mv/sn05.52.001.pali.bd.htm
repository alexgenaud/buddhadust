<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V. Maha-Vagga, 52. Anuruddha Samyutta, Sutta 1. Maha Moggallāna questions Anuruddha about his practice of the four settings-up of memory and Anuruddha explains." />
<title>SN 5 52 1: Pathama Rahogata Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā Vagga<br />
					52. Anuruddha Saɱyutta<br />
					I. Rahogata Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p1">Sutta 1</a></h4>

					<h1>Paṭhama Rahogata Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.52.001.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā Anuruddho Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Atha kho āyasmato Anuruddhassa raho-gatassa patisallīnassa evaɱ cetaso parivitakko udapādi:|| ||</p>

					<p class="f4">"Yesaŋ kesañci cattāro sati-paṭṭhānā viraddhā, viraddho tesaŋ ariyo Maggo sammā-dukkha-k-khayagāmī.|| ||</p>

					<p class="f4">Yesaŋ kesañci cattāro sati-paṭṭhānā āraddhā, āraddho tesaŋ ariyo Maggo sammā-dukkha-k-khayagāmī" ti.|| ||</p>

					<p class="f4">Atha kho āyasmā Mahā Moggallāno āyasmato Anuruddhassa cetasā ceto-parivitakkam-aññāya||<br />
					seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam evaɱ āyasmato Anuruddhassa pamukhe pātur ahosi.|| ||</p>

					<p class="f4">Atha kho āyasmā Mahā Moggallāno āyasmantaɱ Anuruddhaɱ etad avoca:|| ||</p>

					<p class="f4">"Kittāvatā nu kho āvuso Anuruddha bhikkhuno cattāro sati-paṭṭhānā āraddhā hontī" ti?|| ||</p>

					<p class="f4">"Idh'āvuso bhikkhu ajjhattaɱ kāye samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ kāye vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ kāye samudayavaya-Dhamm'ānupassī <a id="pg295"><span class="f2 g"><b>[295]</b></span></a> viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Bahiddhā kāye samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā kāye vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā kāye samudayavaya-Dhamm'ānupassī viharati||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Ajjhatta-bhiddhā kāye samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā kāye vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā kāye samudayavayadayadhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">So sace 'Ākankhati a-p-paṭikkūle paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūle ca paṭikkūle ca paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle ca a-p-paṭikkūle ca a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūlañca paṭikkūlañca tad ubhayaɱ abhini-vajchetvā upekkhako vihareyyaɱ sato sampajāno' ti,||<br />
					upekkhako tattha viharati sato sampajāno.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ajjhattaɱ vedanāsu samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ vedanāsu vayadammānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ vedanāsu samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā vedanāsu samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā vedanāsu vaya-Dhamm'ānupassi viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā vedanāsu samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā vedanāsu samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā vedanāsu vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā vedanāsu samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">So sace 'Ākankhati a-p-paṭikkūle paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūle ca paṭikkūle ca paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle ca a-p-paṭikkūle ca a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūlañca paṭikkūlañca tad ubhayaɱ abhini-vajchetvā upekkhako vihareyyaɱ sato sampajāno' ti,||<br />
					upekkhako tattha viharati sato sampajāno.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ajjhattaɱ citte samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ citte vayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ citte samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Bahiddhā citte samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā citte vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā citte samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Ajjhatta-bhiddhā citte samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā citte vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā citte samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">So sace 'Ākankhati a-p-paṭikkūle paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūle ca paṭikkūle ca paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle ca a-p-paṭikkūle ca a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūlañca paṭikkūlañca tad ubhayaɱ abhini-vajchetvā upekkhako vihareyyaɱ sato sampajāno' ti,||<br />
					upekkhako tattha viharati sato sampajāno.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ajjhattaɱ dhammesu samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ dhammesu vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhattaɱ dhammesu samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Bahiddhā dhammesu samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā dhammesu vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Bahiddhā dhammesu samudayavaya-Dhamm'ānupassī <a id="pg296"><span class="f2 g"><b>[296]</b></span></a> viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Ajjhatta-bhiddhā dhammesu samudaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā dhammesu vaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ajjhatta-bhiddhā dhammesu samudayavaya-Dhamm'ānupassī viharati,||<br />
					ātāpī sampajāno satimā vineyya loke abhijjhā-domanassaɱ.</p>

					<p class="ctr c">&#9632;</p>

					<p class="f4">So sace 'Ākankhati a-p-paṭikkūle paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūle ca paṭikkūle ca paṭi-k-kūla-saññī vihareyyan' ti||<br />
					paṭi-k-kūla-saññī tattha viharati.|| ||</p>

					<p class="f4">Sace 'Ākankhati paṭikkūle ca a-p-paṭikkūle ca a-p-paṭi-k-kūla-saññī vihareyyan' ti||<br />
					a-p-paṭi-k-kūla-saññī tattha viharati.|| ||</p>

					<p class="f4">Sace 'Ākankhati a-p-paṭikkūlañca paṭikkūlañca tad ubhayaɱ abhini-vajchetvā upekkhako vihareyyaɱ sato sampajāno' ti,||<br />
					upekkhako tattha viharati sato sampajāno." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>