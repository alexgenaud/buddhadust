<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 36. The Buddha tells the bhikkhus that the devas delight in the similarity to themselves of one who has the four dimensions of stream-entry." />
<title>SN 5 55 36: Sabhāgata Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					4. Puññ-ā-bhisanda Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p36">Sutta 36</a></h4>

					<h1>Sabhāgata Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg394"><span class="f2 g"><b>[394]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.036.wood.pts.htm#p1">pts</a>]]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Catūhi bhikkhave, dhammehi samannāgataṃ atta-manā devā sabhāgatā kathenti.|| ||</p>

					<p class="f4">Katamehi catūhi?|| ||</p>

					<p class="f4">Idha bhikkhave, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Yā tā devatā Buddhe avecca pasādena samannāgato ito cutā tatrūpapannā.|| ||</p>

					<p class="f4">Tāsaṇ evaṃ hoti:|| ||</p>

					<p class="f4">'Yathā-rūpena kho mayaṃ Buddhe avecca pasādena samannāgatā tato cutā idh'ūpapannā.|| ||</p>

					<p class="f4">Ariyasāvako pi tathā-rūpena Buddhe avecca pasādena samannāgato hoti ehiti<span class="f3"><sup>[<a id="edfn1" href="#edn1">ed1</a>]</sup></span> devānaṃ santike' ti.|| ||</p>

					<p class="ctr c">&#9632;</p>

					<p class="f4">Puna ca'paraṃ bhikkhave, ariya-sāvako dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Yā tā devatā dhamme avecca pasādena samannāgatā ito cutā tatrūpapannā.|| ||</p>

					<p class="f4">Tāsaṇ evaṃ hoti:|| ||</p>

					<p class="f4">'Yathā-rūpena kho mayaṃ dhamme avecca pasādena samannāgatā tato cutā idh'ūpapannā.|| ||</p>

					<p class="f4">Ariyasāvako pi tathā-rūpena dhamme avecca pasādena samannāgato hoti etiti devānaṃ santike" ti.|| ||</p>

					<p class="ctr c">&#9632;</p>

					<p class="f4">Puna ca'paraṃ bhikkhave, ariya-sāvako saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Yā tā devatā saṇghe avecca pasādena samannāgatā ito cutā tatrūpapannā.|| ||</p>

					<p class="f4">Tāsaṇ evaṃ hoti:|| ||</p>

					<p class="f4">'Yathā-rūpena kho mayaṃ saṇghe avecca pasādena samannāgatā tato cutā idh'ūpapannā.|| ||</p>

					<p class="f4">Ariyasāvako pi tathā-rūpena saṇghe avecca pasādena samannāgato etīti devānaṃ santike" ti.|| ||</p>

					<p class="ctr c">&#9632;</p>

					<p class="f4">Puna ca'paraṃ bhikkhave, ariya-sāvako ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭanikehi.|| ||</p>

					<p class="f4">Yā tā devatā ariya-kantehi sīlehi samannāgatā ito cutā tatrūpapannā.|| ||</p>

					<p class="f4">Tāsaṇ evaṃ hoti:|| ||</p>

					<p class="f4">'Yathā-rūpena kho mayaṃ ariya-kantehi sīlehi samannāgato tato cutā idhupapannā.|| ||</p>

					<p class="f4">Ariyasāvako pi tathā-rūpehi ariya-kantehi sīlehi samannāgato hoti etiti devānaṃ santike" ti.|| ||</p>

					<p class="f4">imehi kho bhikkhave, catūhi dhammehi samannāgataṃ atta-manā devā sabhāgatā kathentī" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> Bhk. Bodhi notes: <i>Be and Ee have </i>ehi ti,<i> presumably understood as an imperative, while Se has </i>etīti,<i> which seems hard to explain. I suggest reading the singular future.</i></p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>