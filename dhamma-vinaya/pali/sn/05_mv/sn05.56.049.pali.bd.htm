<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 49. Streamwinner compared to what has gone before is like comparing seven bits of gravel to Mount Sineru." />
<title>SN 5 56 49: Pathama Sineru Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					V. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p49">Sutta 49</a></h4>

					<h1>Paṭhama Sineru Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.049.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.049.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, puriso Sinerussa pabba-tarājassa||<br />
					satta mugga-mattiyo pāsāṇa-sakkharā upanikkhipeyya.|| ||</p>

					<p class="f4">Taɱ kim maññatha bhikkhave?|| ||</p>

					<p class="f4">Katamaɱ nu kho bahutaraɱ||<br />
					yā vā satta mugga-mattiyo pāsāṇa-sakkharā upanikkhittā||<br />
					yo ca Sineru-pabba-tarājā" ti?|| ||</p>

					<p class="f4">"Etad eva bhante, bahutaraɱ||<br />
					yad idaɱ Sineru-pabba-tarājā.|| ||</p>

					<p class="f4">Appamattikā satta mugga-mattiyo pāsāṇa-sakkharā upanikkhittā.|| ||</p>

					<p class="f4">Saŋkham pi na upenti||<br />
					upanidhim pi na upenti||<br />
					kalabhāgam pi na upenti||<br />
					Sineruɱ-pabba-tarājaɱ upanidhāya satta mugga-mattiyo pāsāṇa-sakkharā upanikkhittāya" ti.|| ||</p>

					<p class="f4"><a id="pg458"><span class="f2 g"><b>[458]</b></span></a> "Evam eva kho bhikkhave, ariya-sāvakassa diṭṭhi-sampannassa puggalassa abhisametāvino etad eva bahutaraɱ dukkhaɱ||<br />
					yad idaɱ parikkhīṇaɱ pariyādinnaɱ,||<br />
					appa-mattakaɱ avasiṭṭhaɱ saŋkhampi na upeti||<br />
					upanidhim pi na upeti||<br />
					kalabhāgam pi na upeti||<br />
					purimaɱ dukkha-k-khandhaɱ parikkhīṇaɱ pariyādinnaɱ upanidhāya||<br />
					yad idaɱ satta-k-khattum paramatā.|| ||</p>

					<p class="f4">Yo 'idaɱ dukkhan' ti||<br />
					yathā-bhūtaɱ pajānā' ti,||<br />
					'ayaɱ dukkha-samudayo' ti||<br />
					yathā-bhūtaɱ pajānāti,||<br />
					'ayaɱ dukkha-nirodho' ti||<br />
					yathā-bhūtaɱ pajānāti,||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānāti. || ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo||<br />
					'ayaɱ dukkha-samudayo' ti yogo karaṇīyo||<br />
					'ayaɱ dukkha-nirodho' ti yogo karaṇīyo||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>