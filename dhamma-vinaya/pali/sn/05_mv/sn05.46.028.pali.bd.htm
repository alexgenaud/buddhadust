<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 28. The Buddha teaches Venerable Udayi that the seven dimensions of awakening are part and parcel to extraction of lust, anger and blindness." />
<title>SN 5 46 28: Nibbedha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhanga Saɱyutta<br />
					3. Udāyi Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p28">Sutta 28</a></h4>

					<h1>Nibbedha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg87"><span class="f2 g"><b>[87]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.028.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.028.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Nibbedha-bhāgiyaɱ vo bhikkhave, Maggaɱ desissāmi.|| ||</p>

					<p class="f4">Taɱ suṇātha.|| ||</p>

					<p class="f4">Katamo ca bhikkhave, nibbedha-bhāgiyo Maggo?|| ||</p>

					<p class="f4">Yad idaɱ satta bojjh'aŋgā.|| ||</p>

					<p class="f4">Katame satta?|| ||</p>

					<p class="f4">Sati-sambojjh'aŋgo||<br />
					dhamma-vicaya-sambojjh'aŋgo||<br />
					viriya-sambojjh'aŋgo||<br />
					pīti-sambojjh'aŋgo||<br />
					passaddhi-sambojjh'aŋgo||<br />
					samādhi-sambojjh'aŋgo||<br />
					upekhā-sambojjh'aŋgo" ti.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaɱ vutte āyasmā Udāyi Bhagavantaɱ etad avoca:|| ||</p>

					<p class="f4">"Kathaɱ bhāvitā nu kho bhante, satta bojjh'aŋgā||<br />
					kathaɱ bahulī-katā||<br />
					nibbedhāya saŋvattantī" ti?|| ||</p>

					<p class="f4">"Idha Udāyi, Bhikkhu||<br />
					sati-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					<a id="pg88"><span class="f2 g"><b>[88]</b></span></a> appamāṇaɱ,||<br />
					avyāpajjhaɱ.|| ||</p>

					<p class="f4">So sati-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">So dhamma-vicaya-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="ctr c">&#9632;</p>

					<p class="f4">Viriya-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">So viriya-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="ctr c">&#9632;</p>

					<p class="f4">Pīti-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">So pīti-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="ctr c">&#9632;</p>

					<p class="f4">Passaddhi-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">So passaddhi-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="ctr c">&#9632;</p>

					<p class="f4">Samādhi-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">So samādhi-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="ctr c">&#9632;</p>

					<p class="f4">Upekkhā-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">So upekkhā-sambojjh'aŋgaɱ bhāvitena||<br />
					cittena anibbiddha-pubbaɱ||<br />
					appadālita-pubbaɱ||<br />
					lobha-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					dosa-k-khandhaɱ nibbijjhati padāleti.|| ||</p>

					<p class="f4">Anibbiddha-pubbaɱ||<br />
					appadālita-pubbaɱ||<br />
					moha-k-khandhaɱ nibbijjhati padāleti.|| ||</p>

					<p class="f4">Evaɱ bhāvitā kho Udāyi, satta bojjh'aŋgā||<br />
					evaɱ bahulī-katā nibbedhāya saŋvattantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>