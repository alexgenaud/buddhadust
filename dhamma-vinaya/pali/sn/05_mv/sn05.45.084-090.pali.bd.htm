<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V. 45 Sutta 84-90. Good friends, ethical culture, the wish to attain, self-knowledge, a view of the working hypothesis, being careful, tracing things back to their point of origin are all factors that herald the rise of the Aristocratic Eightfold Path." />
<title>SN 5 45 84-90: Eka-dhamma-Peyyalo II: ii. Raga-Vinaya-nissitam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					45. Magga Saṃyutta<br />
					4. Paṭipatti Vagga: Dutiya Eka-Dhamma Peyyāla<br />
					2. Rāga-Vinaya-Nissitaṃ</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p84">Suttas 84-90</a></h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg37"><span class="f2 g"><b>[37]</b></span></a></p>

					<h4 class="ctr"><a id="sn5.45.84" href="../../../../backmatter/indexes/sutta/sn/05_mv/idx_45_maggasamyutta.htm#p84">Sutta 84</a></h4>

					<h1>Kalyāṇa-Mitta Suttaṃ</h1>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.084-090.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Eka-dhammo bhikkhave, bahukāro ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ kalyāṇa-mittatā.|| ||</p>

					<p class="f4">Kalyāṇa-mittass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu kalyāṇa-mitto||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Evaṃ kho bhikkhave, bhikkhu kalyāṇa-mitto||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn5.45.85" href="../../../../backmatter/indexes/sutta/sn/05_mv/idx_45_maggasamyutta.htm#p85">Sutta 85</a></h4>

					<h1>Sīla Suttaṃ</h1>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p2">pts</a>][<a href="../../../../dhamma-vinaya/wp/sn/05_mv/sn05.45.084-090.bodh.wp.htm#p2">bodh</a>]</span> Eka-dhammo bhikkhave, bahukāro||<br />
					ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ sīla-sampadā.|| ||</p>

					<p class="f4">Sīla-sampannass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu sīla-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ;|| ||</p>

					<p class="f4">Evaṃ kho bhikkhave, bhikkhu sīla-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn5.45.86" href="../../../../backmatter/indexes/sutta/sn/05_mv/idx_45_maggasamyutta.htm#p86">Sutta 86</a></h4>

					<h1>Chanda Suttaṃ</h1>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p3">pts</a>]</span> Eka-dhammo bhikkhave, bahukāro||<br />
					ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ chanda-sampadā.|| ||</p>

					<p class="f4">Chanda-sampannass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu chanda-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ;|| ||</p>

					<p class="f4">Evaṃ kho bhikkhave, bhikkhu chanda-sampanno ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn5.45.87" href="../../../../backmatter/indexes/sutta/sn/05_mv/idx_45_maggasamyutta.htm#p87">Sutta 87</a></h4>

					<h1>Atta Suttaṃ</h1>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p4">pts</a>][</span> Eka-dhammo bhikkhave, bahukāro||<br />
					ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ atta-sampadā.|| ||</p>

					<p class="f4">Atta-sampannass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu atta-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ;|| ||</p>

					<p class="f4">Evaṃ kho bhikkhave, bhikkhu atta-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn5.45.88" href="../../../../backmatter/indexes/sutta/sn/05_mv/idx_45_maggasamyutta.htm#p88">Sutta 88</a></h4>

					<h1>Diṭṭhi Suttaṃ</h1>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p5">pts</a>][</span> Eka-dhammo bhikkhave, bahukāro||<br />
					ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ diṭṭhi-sampadā.|| ||</p>

					<p class="f4">Diṭṭhi-sampannass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu diṭṭhi-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ;|| ||</p>

					<p class="f4">Evaṃ kho bhikkhave, bhikkhu diṭṭhi-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn5.45.89" href="../../../../backmatter/indexes/sutta/sn/05_mv/idx_45_maggasamyutta.htm#p89">Sutta 89</a></h4>

					<h1>Appamāda Suttaṃ</h1>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p6">pts</a>][</span> Eka-dhammo bhikkhave, bahukāro||<br />
					ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ appamāda-sampadā.|| ||</p>

					<p class="f4">Appamāda-sampannass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu appamāda-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Evaṃ kho bhikkhave, bhikkhu appamāda-sampanno ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn5.45.90" href="../../../../backmatter/indexes/sutta/sn/05_mv/idx_45_maggasamyutta.htm#p90">Sutta 90</a></h4>

					<h1>Yoniso Suttaṃ</h1>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/05_mv/sn05.45.084-090.wood.pts.htm#p7">pts</a>][</span> Eka-dhammo bhikkhave, bahukāro||<br />
					ariyassa aṭṭhaṅgikassa Maggassa uppādāya.|| ||</p>

					<p class="f4">Katamo eka-dhammo?|| ||</p>

					<p class="f4">Yad idaṃ yoniso-mana-sikāra-sampadā.|| ||</p>

					<p class="f4">Yoniso-mana-sikāra-sampannass'etaṃ bhikkhave, bhikkhuno pāṭikaṅkhaṃ||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">Kathañ ca bhikkhave, bhikkhu yoniso-mana-sikāra-sampanno||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idha bhikkhave, bhikkhu||<br />
					sammā-diṭṭhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-saṅkappaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vācaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-kammantaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-ājīvaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-vāyāmaṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-satiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Sammā-samādhiṃ bhāveti||<br />
					rāga-vinaya-pariyosānaṃ||<br />
					dosa-vinaya-pariyosānaṃ||<br />
					moha-vinaya-pariyosānaṃ.|| ||</p>

					<p class="f4">Evaṃ kho bhikkhave, bhikkhu yoniso-mana-sikāra-sampanno ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>