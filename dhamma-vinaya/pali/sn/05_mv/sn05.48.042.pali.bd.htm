<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 42. The Buddha instructs Uddabha the Brahmin that mind is the home of the five senses, and seated in mind is the bringing to life of the five senses scope and pasturage; memory is the home of mind, and seated in memory is the bringing to life of the mind's scope and pasturage; freedom is the home of memory, and seated in freedom is the bringing to life of memory's scope and pasturage; Nibbāna is the home of freedom, and seated in Nibbāna is the bringing to life of freedom's scope and pasturage; and that to ask about the home of Nibbāna is beyond the possibility of answering, and the scope and pasturage of Nibbāna is beyond encompassing." />
<title>SN 5 48 42: Unnabho Brahmana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					V. Jarā-vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p42">Sutta 42</a></h4>

					<h1>Uṇṇābho Brāhmaṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.042.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.48.042.olds.bd.htm">olds</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Pubbārāme Migāra-mātu pāsāde.|| ||</p>

					<p class="f4">Atha kho uṇṇābho brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho uṇṇābho brāhmaṇo Bhagavantaɱ etad avoca:|| ||</p>

					<p class="f4">"Pañc'imāni bho Gotama, indriyāni||<br />
					nānā-visayāni||<br />
					nānā-gocarāni||<br />
					na aññam aññassa gocara-visayam pacc'anubhonti.|| ||</p>

					<p class="f4">Katamāni pañca?|| ||</p>

					<p class="f4">Cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ.|| ||</p>

					<p class="f4"><a id="pg218"><span class="f2 g"><b>[218]</b></span></a> Imesaŋ nu kho bho Gotama, pañcannaɱ indriyānaɱ||<br />
					nānā-visayānaɱ||<br />
					nānā-gocarānaɱ||<br />
					na aññam aññassa gocara-visayam pacc'anubhontānaɱ||<br />
					kiɱ paṭisaraṇaɱ||<br />
					ko ca nesaŋ gocara-visayaɱ pacc'anubhotī" ti?|| ||</p>

					<p class="ctr c">&#9632;</p>

					<p class="f4">"Pañc'imāni brāhmaṇa, indriyāni||<br />
					nānā-visayāni||<br />
					nānā-gocarāni||<br />
					na aññam aññassa gocara-visayaɱ pacc'anubhonti.|| ||</p>

					<p class="f4">Katamāni pañca?|| ||</p>

					<p class="f4">Cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ.|| ||</p>

					<p class="f4">Imesaɱ kho brāhmaṇa, pañcannaɱ indriyānaɱ||<br />
					nānā-visayānaɱ||<br />
					nānā-gocarānaɱ||<br />
					na aññam aññassa gocara-visayaɱ pacc'anubhontānaɱ||<br />
					mano paṭisaraṇaɱ||<br />
					mano ca nesaŋ gocara-visayaɱ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Manassa pana bho Gotama||<br />
					kiɱ paṭisaraṇaɱ||<br />
					ko ca nesaŋ gocara-visayaɱ pacc'anubhotī" ti?|| ||</p>

					<p class="f4">"Manassa kho brāhmaṇa,||<br />
					sati paṭisaraṇan||<br />
					sati ca nesaŋ gocara-visayaɱ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Satiyā pana bho Gotama,||<br />
					kiɱ paṭisaraṇaɱ||<br />
					ko ca nesaŋ gocara-visayaɱ pacc'anubhotī" ti?|| ||</p>

					<p class="f4">"Satiyā kho brāhmaṇa,||<br />
					vimutti paṭisaraṇan||<br />
					vimutti ca nesaŋ gocara-visayaɱ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Vimuttiyā pana bho Gotama||<br />
					kiɱ paṭisaraṇaɱ||<br />
					ko ca nesaŋ gocara-visayaɱ pacc'anubhotī" ti?|| ||</p>

					<p class="f4">"Vimuttiyā kho brāhmaṇa,||<br />
					Nibbānaɱ paṭisaraṇan||<br />
					Nibbānaɱ ca nesaŋ gocara-visayaɱ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Nibbānassa pana bho Gotama,||<br />
					kiɱ paṭisaraṇaɱ||<br />
					ko ca nesaŋ gocara-visayaɱ pacc'anubhotī" ti?|| ||</p>

					<p class="f4">"Accasarā brāhmaṇa, pañhaɱ.|| ||</p>

					<p class="f4">Nāsakkhi pañhassa pariyan taɱ gahetuɱ.</p>

					<p class="f4">Nibbān'ogadhaɱ hi brāhmaṇa Brahma-cariyaɱ vussati||<br />
					Nibbāna-parāyaṇaɱ||<br />
					Nibbāna-pariyosānan" ti.|| ||</p>

					<p class="ctr c">&#9632;</p>

					<p class="f4">Atha kho Uṇṇābho brāhmaṇo Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkami.|| ||</p>

					<p class="f4">Atha kho Bhagavā acira-pakkante Uṇṇābhe brāhmaṇe bhikkhu āmantesi:|| ||</p>

					<p class="f4">"Seyyathā pi bhikkhave, kūṭāgāre vā||<br />
					kūṭā-gāra-sālāyaɱ vā||<br />
					pācīnavātapānā suriye uggacchante||<br />
					vātapānena rasmiyo pavisitvā kāya patiṭṭhitā" ti?|| ||</p>

					<p class="f4">"Pacchimāya bhante bhittiyan" ti.|| ||</p>

					<p class="f4"><a id="pg219"><span class="f2 g"><b>[219]</b></span></a> "Evam eva kho, bhikkhave, Uṇṇābhassa brāhmaṇassa Tathāgate saddhā niviṭṭhā,||<br />
					mūlajātā||<br />
					patiṭṭhitā||<br />
					daḷhā||<br />
					asaŋhāriyā samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					Brahmuṇā vā||<br />
					kenaci vā lokasmiɱ.|| ||</p>

					<p class="f4">Imamhi ce bhikkhave, samaye Uṇṇābho brāhmaṇo kālaɱ kareyya,||<br />
					n'atthi taɱ saŋyojanaɱ yena saŋyojanena saŋyutto||<br />
					Uṇṇābho brāhmaṇo puna imaɱ lokaɱ āgaccheyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>