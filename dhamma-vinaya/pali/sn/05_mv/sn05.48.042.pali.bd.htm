<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 42. The Buddha instructs Uddabha the Brahmin that mind is the home of the five senses, and seated in mind is the bringing to life of the five senses scope and pasturage; memory is the home of mind, and seated in memory is the bringing to life of the mind's scope and pasturage; freedom is the home of memory, and seated in freedom is the bringing to life of memory's scope and pasturage; Nibbāna is the home of freedom, and seated in Nibbāna is the bringing to life of freedom's scope and pasturage; and that to ask about the home of Nibbāna is beyond the possibility of answering, and the scope and pasturage of Nibbāna is beyond encompassing." />
<title>SN 5 48 42: Uṇṇābho Brāhmaṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					5. Jarā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p42">Sutta 42</a></h4>

					<h1>Uṇṇābho Brāhmaṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg217"><span class="f2 g"><b>[217]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.042.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.48.042.olds.bd.htm">olds</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Pubbārāme Migāra-mātu pāsāde.|| ||</p>

					<p class="f4">Atha kho uṇṇābho brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho uṇṇābho brāhmaṇo Bhagavantaṃ etad avoca:|| ||</p>

					<p class="f4">"Pañc'imāni bho Gotama, indriyāni||<br />
					nānā-visayāni||<br />
					nānā-gocarāni||<br />
					na aññam aññassa gocara-visayam pacc'anubhonti.|| ||</p>

					<p class="f4">Katamāni pañca?|| ||</p>

					<p class="f4">Cakkhu'ndriyaṃ||<br />
					sot'indriyaṃ||<br />
					ghān'indriyaṃ||<br />
					jivh'indriyaṃ||<br />
					kāy'indriyaṃ.|| ||</p>

					<p class="f4"><a id="pg218"><span class="f2 g"><b>[218]</b></span></a> Imesaṅ nu kho bho Gotama, pañcannaṃ indriyānaṃ||<br />
					nānā-visayānaṃ||<br />
					nānā-gocarānaṃ||<br />
					na aññam aññassa gocara-visayam pacc'anubhontānaṃ||<br />
					kiṃ paṭisaraṇaṃ||<br />
					ko ca nesaṅ gocara-visayaṃ pacc'anubhotī" ti?|| ||</p>

					<p class="ctr c">&#9632;</p>

					<p class="f4">"Pañc'imāni brāhmaṇa, indriyāni||<br />
					nānā-visayāni||<br />
					nānā-gocarāni||<br />
					na aññam aññassa gocara-visayaṃ pacc'anubhonti.|| ||</p>

					<p class="f4">Katamāni pañca?|| ||</p>

					<p class="f4">Cakkhu'ndriyaṃ||<br />
					sot'indriyaṃ||<br />
					ghān'indriyaṃ||<br />
					jivh'indriyaṃ||<br />
					kāy'indriyaṃ.|| ||</p>

					<p class="f4">Imesaṃ kho brāhmaṇa, pañcannaṃ indriyānaṃ||<br />
					nānā-visayānaṃ||<br />
					nānā-gocarānaṃ||<br />
					na aññam aññassa gocara-visayaṃ pacc'anubhontānaṃ||<br />
					mano paṭisaraṇaṃ||<br />
					mano ca nesaṅ gocara-visayaṃ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Manassa pana bho Gotama||<br />
					kiṃ paṭisaraṇaṃ||<br />
					ko ca nesaṅ gocara-visayaṃ pacc'anubhotī" ti?|| ||</p>

					<p class="f4">"Manassa kho brāhmaṇa,||<br />
					sati paṭisaraṇan||<br />
					sati ca nesaṅ gocara-visayaṃ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Satiyā pana bho Gotama,||<br />
					kiṃ paṭisaraṇaṃ||<br />
					ko ca nesaṅ gocara-visayaṃ pacc'anubhotī" ti?|| ||</p>

					<p class="f4">"Satiyā kho brāhmaṇa,||<br />
					vimutti paṭisaraṇan||<br />
					vimutti ca nesaṅ gocara-visayaṃ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Vimuttiyā pana bho Gotama||<br />
					kiṃ paṭisaraṇaṃ||<br />
					ko ca nesaṅ gocara-visayaṃ pacc'anubhotī" ti?|| ||</p>

					<p class="f4">"Vimuttiyā kho brāhmaṇa,||<br />
					Nibbānaṃ paṭisaraṇan||<br />
					Nibbānaṃ ca nesaṅ gocara-visayaṃ pacc'anubhotī" ti.|| ||</p>

					<p class="ctr c">&#9632;</p>

					<p class="f4">"Nibbānassa pana bho Gotama,||<br />
					kiṃ paṭisaraṇaṃ||<br />
					ko ca nesaṅ gocara-visayaṃ pacc'anubhotī" ti?|| ||</p>

					<p class="f4">"Accasarā brāhmaṇa, pañhaṃ.|| ||</p>

					<p class="f4">Nāsakkhi pañhassa pariyan taṃ gahetuṃ.</p>

					<p class="f4">Nibbān'ogadhaṃ hi brāhmaṇa Brahma-cariyaṃ vussati||<br />
					Nibbāna-parāyaṇaṃ||<br />
					Nibbāna-pariyosānan" ti.|| ||</p>

					<p class="ctr c">&#9632;</p>

					<p class="f4">Atha kho Uṇṇābho brāhmaṇo Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkami.|| ||</p>

					<p class="f4">Atha kho Bhagavā acira-pakkante Uṇṇābhe brāhmaṇe bhikkhu āmantesi:|| ||</p>

					<p class="f4">"Seyyathā pi bhikkhave, kūṭāgāre vā||<br />
					kūṭā-gāra-sālāyaṃ vā||<br />
					pācīnavātapānā suriye uggacchante||<br />
					vātapānena rasmiyo pavisitvā kāya pati-ṭ-ṭhitā" ti?|| ||</p>

					<p class="f4">"Pacchimāya bhante bhittiyan" ti.|| ||</p>

					<p class="f4"><a id="pg219"><span class="f2 g"><b>[219]</b></span></a> "Evam eva kho, bhikkhave, Uṇṇābhassa brāhmaṇassa Tathāgate saddhā niviṭṭhā,||<br />
					mūlajātā||<br />
					pati-ṭ-ṭhitā||<br />
					daḷhā||<br />
					asaṃhāriyā samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					Brahmuṇā vā||<br />
					kenaci vā lokasmiṃ.|| ||</p>

					<p class="f4">Imamhi ce bhikkhave, samaye Uṇṇābho brāhmaṇo kālaṃ kareyya,||<br />
					n'atthi taṃ saṃyojanaṃ yena saṃyojanena saṃyutto||<br />
					Uṇṇābho brāhmaṇo puna imaṃ lokaṃ āgaccheyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>