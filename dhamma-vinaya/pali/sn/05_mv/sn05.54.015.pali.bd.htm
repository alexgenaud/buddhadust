<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 15. A bhikkhu poses a riddle: Is there one state which completes four; four that complete seven; and seven that complete two. The answer is that minding respiration completes the four arisings of mind, the four arisings of mind completes the seven dimensions of self-awakening; the seven dimensions of self-awakening completes knowledge and vision." />
<title>SN 5 54 15: Paṭhama Bhikkhū Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					54. Ānāpāna Saɱyutta<br />
					2. Ānanda or Dutiya Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p15">Sutta 15</a></h4>

					<h1>Paṭhama Bhikkhū Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saɱyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg334"><span class="f2 g"><b>[334]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.015.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.54.015.olds.bd.htm#p1">olds</a>][<a href="../../../../dhamma-vinaya/wp/sn/05_mv/sn05.54.015.bodh.wp.htm#p1">bodh</a>]</span> Evam me sutaɱ.|| ||</p>

					<p class="f4">Ekaɱ samayam Bhagavā Sāvatthiyaɱ viharati||<br />
					Jetavane Anāthapindikassa ārāme.|| ||</p>

					<p class="f4">Atha kho sambahulā bhikkhū yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavāntaɱ abhivādetvā||<br />
					eka-m-antaɱ nisīdi.|| ||</p>

					<p class="f4">Eka-m-antaɱ nisinno kho||<br />
					te bhikkhū Bhagavāntaɱ etad avoca:|| ||</p>

					<p class="f4">"Atthi nu kho bhante, eko dhammo||<br />
					bhāvito||<br />
					bahulī-kato||<br />
					cattāro dhamme paripūreti;||<br />
					cattāro dhammā||<br />
					bhāvitā||<br />
					bahulī-katā||<br />
					satta dhamme paripūrenti;||<br />
					satta dhammā||<br />
					bhāvitā||<br />
					bahulī-katā||<br />
					dve dhamme paripūrentī" ti?|| ||</p>

					<p class="f4">"Atthi kho bhikkhave eko dhammo||<br />
					bhāvito||<br />
					bahulī-kato||<br />
					cattāro dhamme paripūreti;||<br />
					cattāro dhammā||<br />
					bhāvitā||<br />
					bahulī-katā||<br />
					satta <a id="pg335"><span class="f2 g"><b>[335]</b></span></a> dhamme paripūrenti;||<br />
					satta dhammā||<br />
					bhāvitā||<br />
					bahulī-katā||<br />
					dve dhamme paripūrentī" ti.|| ||</p>

					<p class="f4">"Katamo pana bhante, eko dhammo||<br />
					bhāvito||<br />
					bahulī-kato||<br />
					cattāro dhamme paripūreti;||<br />
					cattāro dhammā||<br />
					bhāvitā||<br />
					bahulī-katā||<br />
					satta dhamme paripūrenti;||<br />
					satta dhammā||<br />
					bhāvitā||<br />
					bahulī-katā||<br />
					dve dhamme paripūrentī" ti?|| ||</p>

					<p class="f4">Ānāpāna-sati-samādhi kho bhikkhave eko dhammo||<br />
					bhāvito||<br />
					bahulī-kato||<br />
					cattāro sati-paṭṭhāne paripūreti,||<br />
					cattāro sati-paṭṭhānā||<br />
					bhāvitā||<br />
					bahulī-katā||<br />
					satta bojjh'aṅge paripūrenti,||<br />
					satta bojjh'aṅgā||<br />
					bhāvitā||<br />
					bahulī-katā||<br />
					vijjā-vimuttiɱ paripūrenti.|| ||</p>

					<p>&nbsp;</p>

					<p class="f4 ctr c">i</p>

					<p>&nbsp;</p>

					<p class="f4">Kathaɱ bhāvito ca, ānāpāna-sati-samādhi kathaɱ||<br />
					bahulī-kato||<br />
					cattāro sati-paṭṭhāne paripūreti?|| ||</p>

					<p class="f4">Idha, bhikkhave, bhikkhū arañña-gato
					vā||<br />
					rukkha-mūla-gato vā||<br />
					suññ-ā-gāra-gato vā||<br />
					nisīdati pallaṅkaɱ ābhujitvā ujuɱ kāyaɱ paṇidhāya||<br />
					parimukhaɱ satiɱ upaṭṭha-petvā||<br />
					so sato va||<br />
					assasati sato va||<br />
					passasati.|| ||</p>

					<p class="f4">Dīghaɱ vā assasanto||<br />
					'dīghaɱ assasāmī' ti pajānātī.|| ||</p>

					<p class="f4">Dīghaɱ vā passasanto||<br />
					'dīghaɱ passasāmī' ti pajānāti.|| ||</p>

					<p class="f4">Rassaɱ vā assasanto||<br />
					'rassaɱ assasāmī' ti pajānāti.|| ||</p>

					<p class="f4">Rassaɱ vā passasanto||<br />
					'rassaɱ passasāmī' ti pajānāti.|| ||</p>

					<p class="f4">Sabba-kāya-paṭisaɱvedi||<br />
					assasissāmī' ti sikkhati.|| ||</p>

					<p class="f4">Sabba-kāya-paṭisaɱvedi||<br />
					passasissāmī' ti sikkhati.|| ||</p>

					<p class="f4">Passam-bhayaɱ kāya-saṅkhāraɱ||<br />
					assasissāmī' ti sikkhati.|| ||</p>

					<p class="f4">Passam-bhayaɱ kāya-saṅkhāraɱ||<br />
					passasissāmī' ti sikkhati.|| ||</p>

					<p class="f4">Pīti-paṭisaɱvedī assasissāmī' ti sikkhati.|| ||</p>

					<p class="f4">Pīti-paṭisaɱvedī passasissāmī' ti sikkhati.|| ||</p>

					<p class="f4">Sukha-paṭisaɱvedī assasissāmī' ti sikkhati.|| ||</p>

					<p class="f4">Sukha-paṭisaɱvedī passasissāmī' ti sikkhati.|| ||</p>

					<p class="f4">Citta-saṅkhāra-paṭisaɱvedī||<br />
					assasissāmī' ti sikkhati.|| ||</p>

					<p class="f4">Citta-saṅkhāra-paṭisaɱvedī||<br />
					passasissāmī' ti sikkhati.|| ||</p>

					<p class="f4">Passam-bhayaɱ citta-saṅkhāraɱ||<br />
					assasissāmī' ti sikkhati.|| ||</p>

					<p class="f4">Passam-bhayaɱ citta-saṅkhāraɱ||<br />
					passasissāmī' ti sikkhati.|| ||</p>

					<p class="f4">Citta-paṭisaɱvedī assasissāmī' ti sikkhati.|| ||</p>

					<p class="f4">Citta-paṭisaɱvedī passasissāmī' ti sikkhati.|| ||</p>

					<p class="f4">Abhi-p-pamodayaɱ cittaɱ||<br />
					assasissāmī' ti sikkhati.|| ||</p>

					<p class="f4">Abhi-p-pamodayaɱ cittaɱ||<br />
					passasissāmī' ti sikkhati.|| ||</p>

					<p class="f4">Samādahaɱ cittaɱ||<br />
					assasissāmī' ti sikkhati.|| ||</p>

					<p class="f4">Samādahaɱ cittaɱ||<br />
					passasissāmī' ti sikkhati.|| ||</p>

					<p class="f4">Vimocayaɱ cittaɱ||<br />
					assasissāmī' ti sikkhati.|| ||</p>

					<p class="f4">Vimocayaɱ cittaɱ||<br />
					passasissāmī' ti sikkhati.|| ||</p>

					<p class="f4">Anicc-ā-nupassī assasissāmī' ti sikkhati.|| ||</p>

					<p class="f4">Anicc-ā-nupassī passasissāmī' ti sikkhati.|| ||</p>

					<p class="f4">Virāg-ā-nupassī assasissāmī' ti sikkhati.|| ||</p>

					<p class="f4">Virāg-ā-nupassī passasissāmī' ti sikkhati.|| ||</p>

					<p class="f4">Nirodh-ā-nupassī assasissāmī' ti sikkhati.|| ||</p>

					<p class="f4">Nirodh-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī assasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="ctr c">&#9632;</p>

					<p class="f4">Yasmiɱ samaye bhikkhave bhikkhū||<br />
					dīghaɱ vā assasanto 'dīghaɱ assasāmī' ti pajānāti,||<br />
					dīghaɱ vā passasanto 'dīghaɱ passasāmī' ti pajānāti,||<br />
					rassaɱ vā assasanto 'rassaɱ assasāmī' ti pajānāti,||<br />
					rassaɱ vā passasanto 'rassaɱ passasāmī' ti pajānāti,||<br />
					'sabba-kāya-paṭisaɱvedī assa-sissāmī' ti sikkhati,||<br />
					'sabba-kāya-paṭisaɱvedī passasissāmī' ti sikkhati,||<br />
					'passam-bhayaɱ kāya-saṅkhāraɱ assasissāmī' ti sikkhati,||<br />
					'passam-bhayaɱ kāya-saṅkhāraɱ passasissāmī' ti sikkhati,||<br />
					kāye kāy'ānupassī bhikkhave||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Kāyaññatarāhaɱ bhikkhave etaɱ vadāmi||<br />
					yad idaɱ assāsapassāsaɱ.|| ||</p>

					<p class="f4">Tasmā ti bhikkhave,||<br />
					kāye kāy'ānupassī bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Tasmiɱ samaye bhikkhave,||<br />
					'bhikkhū pīti-paṭisaɱvedī assasissāmī' ti sikkhati,||<br />
					'pīti-paṭisaɱvedī passasissāmī' ti sikkhati,||<br />
					'sukha-paṭisaɱvidī assasissāmī' ti sikkhati,||<br />
					'sukha-paṭisaɱvedī passasissāmī' ti sikkhati,||<br />
					'citta-saṅkhārapaṭisaɱvedī assasissāmī' ti sikkhati.||<br />
					'citta-saṅkhāra-paṭisaɱvedī passasissāmī' ti sikkhati.||<br />
					'passam-bhayaɱ citta-saṅkhāraɱ assasissāmī' ti sikkhati,||<br />
					'passam-bhayaɱ citta-saṅkhāraɱ passasissāmī' ti sikkhati,||<br />
					vedanāsu vedan'ānupassī bhikkhave||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Vedanaññatarāhaɱ bhikkhave etaɱ vadāmi||<br />
					yad idaɱ assāsa-passāsānaɱ sādhukaɱ mana-sikāraɱ.|| ||</p>

					<p class="f4">Tasmā ti bhikkhave vedanāsu vedan'ānupassī||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Yasmiɱ samaye bhikkhave, bhikkhū||<br />
					'citta-paṭisaɱvedī assasissāmī' ti sikkhati,||<br />
					'citta-paṭisaɱvedī passasissāmī' ti sikkhati,||<br />
					'abhippamodayaɱ cittaɱ assasissāmī' ti sikkhati,||<br />
					'abhippamodayaɱ cittaɱ passasissāmī' ti sikkhati,||<br />
					'samādahaɱ cittaɱ assasissāmī' ti sikkhati,||<br />
					'samādahaɱ cittaɱ passasissāmī' ti sikkhati,||<br />
					'vimocayaɱ cittaɱ assasissāmī' ti sikkhati,||<br />
					'vimocayaɱ cittaɱ passasissāmī' ti sikkhati,||<br />
					'citte citt'ānupassī bhikkhave, bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Nāhaɱ bhikkhave, muṭṭha-s-satissa asampajānassa ānāpāna-sati-samādhi-bhāvanaɱ vadāmi.</p>

					<p class="f4">Tasmā ti bhikkhave,||<br />
					citte citt'ānupassī bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Yasmiɱ samaye bhikkhave, bhikkhū||<br />
					'anicc'ānupassī assasissāmī' ti sikkhati,||<br />
					'anicc'ānupassī passasissāmī' ti sikkhati,||<br />
					'virāg-ā-nupassī assasissāmī' ti sikkhati,||<br />
					'virāg-ā-nupassī passasissāmī' ti sikkhati,||<br />
					'nirodh-ā-nupassī assasissāmī' ti sikkhati,||<br />
					'nirodh-ā-nupassī passasissāmī' ti sikkhati,||<br />
					'paṭinissagg-ā-nupassī assasissāmī' ti sikkhati,||<br />
					'paṭinissagaggānupassī passasissāmī' ti sikkhati,||<br />
					'Dhammesu Dhamm'ānupassī bhikkhave,||<br />
					bhikkhū tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">So yaɱ taɱ hoti abhijjhā-domanassānaɱ pahānaɱ,||<br />
					taɱ paññāya disvā disvā sādhukaɱ ajjh'upekkhitā hoti.|| ||</p>

					<p class="f4">Tasmā ti bhikkhave,||<br />
					dhammesu Dhamm'ānupassī bhikkhū||<br />
					tasmiɱ samaye viharati||<br />
					ātāpī sampajāno satimā||<br />
					vineyya loke abhijjhā-domanassaɱ.|| ||</p>

					<p class="f4">Evaɱ bhāvitā kho, ānāpāna-sati-samādhi kathaɱ||<br />
					bahulī-kato||<br />
					cattāro sati-paṭṭhāne paripūreti.|| ||</p>

					<p>&nbsp;</p>

					<p class="f4 ctr c">ii</p>

					<p>&nbsp;</p>

					<p class="f4"><b>Kāya</b></p>

					<p class="f4"><i>Sati-Sambojjhanga</i></p>

					<p class="f4">Kathaɱ bhāvitā ca bhikkhave||<br />
					cattāro sati-paṭṭhānā||<br />
					kathaɱ bahulī-katā||<br />
					satta sambojjh'aṅge paripūrenti?|| ||</p>

					<p class="f4">Yasmiɱ samaye bhikkhave bhikkhū||<br />
					kāye kāy'ānupassī viharati upaṭṭhitāsati||<br />
					tasmiɱ samaye bhikkhave bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiɱ samaye bhikkhave bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiɱ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaɱ||<br />
					tasmiɱ samaye bhikkhave bhikkhū bhāveti||<br />
					sati-sambojjh'aṅgo||<br />
					tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhanga</i></p>

					<p class="f4">So tathā sato viharanto||<br />
					taɱ dhammaɱ paññāya pavicinati||<br />
					pavicarati||<br />
					parivīmaɱsam||<br />
					āpajjati.|| ||</p>

					<p class="f4">Yasmiɱ samaye bhikkhave, bhikkhū||<br />
					tathā sato viharanto||<br />
					taɱ dhammaɱ paññāya pavicināti||<br />
					pavicarati||<br />
					parivīmaɱsam||<br />
					āpajjati,||<br />
					dhamma-vicaya-sambojjh'aṅgo tasmiɱ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaɱ tasmiɱ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhanga</i></p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye bhikkhave, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaɱ tasmiɱ samaye bhikkhū bhāveti,||<br />
					viriya-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhanga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye bhikkhave, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaɱ tasmiɱ samaye bhikkhū bhāveti,||<br />
					pīti-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhanga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye bhikkhave bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaɱ tasmiɱ samaye bhikkhū bhāveti,||<br />
					passaddhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhanga</i></p>

					<p class="f4">Pa-s-saddha-kāyassa sukhino cittaɱ samādhiyati.|| ||</p>

					<p class="f4">Yasmiɱ samaye bhikkhave bhikkhūno pa-s-saddha-kāyassa sukhino cittaɱ samādhiyati,||<br />
					samādhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaɱ tasmiɱ samayo bhikkhū bhāveti,||<br />
					samādhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhanga</i></p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye bhikkhave bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhā-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaɱ tasmiɱ samaye bhikkhū bhāveti,<br />
					upekhā-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4"><b>Vedanā</b></p>

					<p class="f4"><i>Sati-Sambojjhanga</i></p>

					<p class="f4">Yasmiɱ samaye bhikkhave bhikkhū||<br />
					vedanāsu vedan'ānupassī viharati upaṭṭhitāsati||<br />
					tasmiɱ samaye bhikkhave bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiɱ samaye bhikkhave bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiɱ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaɱ||<br />
					tasmiɱ samaye bhikkhave bhikkhū bhāveti||<br />
					sati-sambojjh'aṅgo||<br />
					tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhanga</i></p>

					<p class="f4">So tathā sato viharanto||<br />
					taɱ dhammaɱ paññāya pavicinati||<br />
					pavicarati||<br />
					parivīmaɱsam||<br />
					āpajjati.|| ||</p>

					<p class="f4">Yasmiɱ samaye bhikkhave, bhikkhū||<br />
					tathā sato viharanto||<br />
					taɱ dhammaɱ paññāya pavicināti||<br />
					pavicarati||<br />
					parivīmaɱsam||<br />
					āpajjati,||<br />
					dhamma-vicaya-sambojjh'aṅgo tasmiɱ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaɱ tasmiɱ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhanga</i></p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye bhikkhave, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaɱ tasmiɱ samaye bhikkhū bhāveti,||<br />
					viriya-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhanga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye bhikkhave, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaɱ tasmiɱ samaye bhikkhū bhāveti,||<br />
					pīti-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhanga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye bhikkhave bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaɱ tasmiɱ samaye bhikkhū bhāveti,||<br />
					passaddhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhanga</i></p>

					<p class="f4">Pa-s-saddha-kāyassa sukhino cittaɱ samādhiyati.|| ||</p>

					<p class="f4">Yasmiɱ samaye bhikkhave bhikkhūno pa-s-saddha-kāyassa sukhino cittaɱ samādhiyati,||<br />
					samādhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaɱ tasmiɱ samayo bhikkhū bhāveti,||<br />
					samādhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhanga</i></p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye bhikkhave bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhā-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaɱ tasmiɱ samaye bhikkhū bhāveti,<br />
					upekhā-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4"><b>Citte</b></p>

					<p class="f4"><i>Sati-Sambojjhanga</i></p>

					<p class="f4">Yasmiɱ samaye bhikkhave bhikkhū||<br />
					citte citt'ānupassī viharati upaṭṭhitāsati||<br />
					tasmiɱ samaye bhikkhave bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiɱ samaye bhikkhave bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiɱ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaɱ||<br />
					tasmiɱ samaye bhikkhave bhikkhū bhāveti||<br />
					sati-sambojjh'aṅgo||<br />
					tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhanga</i></p>

					<p class="f4">So tathā sato viharanto||<br />
					taɱ dhammaɱ paññāya pavicinati||<br />
					pavicarati||<br />
					parivīmaɱsam||<br />
					āpajjati.|| ||</p>

					<p class="f4">Yasmiɱ samaye bhikkhave, bhikkhū||<br />
					tathā sato viharanto||<br />
					taɱ dhammaɱ paññāya pavicināti||<br />
					pavicarati||<br />
					parivīmaɱsam||<br />
					āpajjati,||<br />
					dhamma-vicaya-sambojjh'aṅgo tasmiɱ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaɱ tasmiɱ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhanga</i></p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye bhikkhave, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaɱ tasmiɱ samaye bhikkhū bhāveti,||<br />
					viriya-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhanga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye bhikkhave, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaɱ tasmiɱ samaye bhikkhū bhāveti,||<br />
					pīti-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhanga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye bhikkhave bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaɱ tasmiɱ samaye bhikkhū bhāveti,||<br />
					passaddhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhanga</i></p>

					<p class="f4">Pa-s-saddha-kāyassa sukhino cittaɱ samādhiyati.|| ||</p>

					<p class="f4">Yasmiɱ samaye bhikkhave bhikkhūno pa-s-saddha-kāyassa sukhino cittaɱ samādhiyati,||<br />
					samādhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaɱ tasmiɱ samayo bhikkhū bhāveti,||<br />
					samādhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhanga</i></p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye bhikkhave bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhā-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaɱ tasmiɱ samaye bhikkhū bhāveti,<br />
					upekhā-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4"><b>Dhamma</b></p>

					<p class="f4"><i>Sati-Sambojjhanga</i></p>

					<p class="f4">Yasmiɱ samaye bhikkhave bhikkhū||<br />
					Dhammesu Dhamm'ānupassī viharati upaṭṭhitāsati||<br />
					tasmiɱ samaye bhikkhave bhikkhuno||<br />
					sati hoti||<br />
					asammuṭṭhā.|| ||</p>

					<p class="f4">Yasmiɱ samaye bhikkhave bhikkhūno||<br />
					upaṭṭhitā sati||<br />
					asammuṭṭhā||<br />
					sati-sambojjh'aṅgo||<br />
					tasmiɱ samaye bhikkhūno āraddho hoti.|| ||</p>

					<p class="f4">Sati-sambojjh'aṅgaɱ||<br />
					tasmiɱ samaye bhikkhave bhikkhū bhāveti||<br />
					sati-sambojjh'aṅgo||<br />
					tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Dhamma-Vicaya-Sambojjhanga</i></p>

					<p class="f4">So tathā sato viharanto||<br />
					taɱ dhammaɱ paññāya pavicinati||<br />
					pavicarati||<br />
					parivīmaɱsam||<br />
					āpajjati.|| ||</p>

					<p class="f4">Yasmiɱ samaye bhikkhave, bhikkhū||<br />
					tathā sato viharanto||<br />
					taɱ dhammaɱ paññāya pavicināti||<br />
					pavicarati||<br />
					parivīmaɱsam||<br />
					āpajjati,||<br />
					dhamma-vicaya-sambojjh'aṅgo tasmiɱ||<br />
					samaye bhikkhūno āraddho hoti,||<br />
					dhamma-vicaya-sambojjh'aṅgaɱ tasmiɱ||<br />
					samaye bhikkhū bhāveti,||<br />
					dhamma-vicaya-sambojjh'aṅgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Viriya-Sambojjhanga</i></p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye bhikkhave, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Viriya-sambojjh'aṅgaɱ tasmiɱ samaye bhikkhū bhāveti,||<br />
					viriya-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Pīti-Sambojjhanga</i></p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye bhikkhave, bhikkhūno āraddha-viriyassa uppajjati pīti nirāmisā,||<br />
					pīti-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Pīti-sambojjh'aṅgaɱ tasmiɱ samaye bhikkhū bhāveti,||<br />
					pīti-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Passaddhi-Sambojjhanga</i></p>

					<p class="f4">Pīti-manassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye bhikkhave bhikkhūno pīti-manassa kāyo pi passambhati,||<br />
					cittam pi passambhati,||<br />
					passaddhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Passaddhi-sambojjh'aṅgaɱ tasmiɱ samaye bhikkhū bhāveti,||<br />
					passaddhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Samādhi-Sambojjhanga</i></p>

					<p class="f4">Pa-s-saddha-kāyassa sukhino cittaɱ samādhiyati.|| ||</p>

					<p class="f4">Yasmiɱ samaye bhikkhave bhikkhūno pa-s-saddha-kāyassa sukhino cittaɱ samādhiyati,||<br />
					samādhi-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Samādhi-sambojjh'aṅgaɱ tasmiɱ samayo bhikkhū bhāveti,||<br />
					samādhi-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="ctr c">&#9632;</p>

					<p class="f4"><i>Upekhā-Sambojjhanga</i></p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye bhikkhave bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhā-sambojjh'aṅgo tasmiɱ samaye bhikkhūno āraddho hoti.|| ||</p>

					<p class="f4">Upekhā-sambojjh'aṅgaɱ tasmiɱ samaye bhikkhū bhāveti,<br />
					upekhā-sambojjh'aṅgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Evaɱ bhāvitā kho bhikkhave cattāro sati-paṭṭhānā||<br />
					evaɱ bahulī-katā satta bojjh'aṅge paripūrenti.|| ||</p>

					<p>&nbsp;</p>

					<p class="f4 ctr c">iii</p>

					<p>&nbsp;</p>

					<p class="f4">Kathaɱ bhāvitā ca bhikkhave satta-bojjh'aṅgā||<br />
					kathaɱ bahulī-katā||<br />
					vijjā-vimuttiɱ paripūrenti?|| ||</p>

					<p class="f4">Idbhikkhave, bhikkhū sati-sambojjh'aṅgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Dhamma-vicaya-sambojjh'aṅgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Viriya-sambojjh'aṅgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Pīti-sambojjhagaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Passaddhi-sambojjh'aṅgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Samādhi-sambojjh'aṅgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Upekkhā-sambojjh'aṅgaɱ bhāveti||<br />
					viveka-nissitaɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmi.|| ||</p>

					<p class="f4">Evaɱ bhāvitā kho bhikkhave||<br />
					satta bojjh'aṅgā||<br />
					evaɱ bahulī-katā||<br />
					vijjā-vimuttiɱ paripūrentī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>