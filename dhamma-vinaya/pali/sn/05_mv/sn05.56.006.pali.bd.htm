<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, Sutta 6. The Buddha states that whatever seekers and brahmins there are, past, future, or present, who declare that they have been or will be awakened to things the way they are, do so by declaring that they have done so by way of deep comprehension of the Four Truths." />
<title>SN 5 56 6: Dutiya Samaṇa-Brāhmaṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					1. Samādhi Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p6">Sutta 6</a></h4>

					<h1>Dutiya Samaṇa-Brāhmaṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg417"><span class="f2 g"><b>[417]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.006.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.006.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci, bhikkhave,||<br />
					atītam addhānaṃ samaṇā vā brāhmaṇā vā||<br />
					yathā-bhūtaṃ abhisambuddhaṃ pakāsesuṃ,||<br />
					sabbe te cattāri ariya-saccāni||<br />
					yathā-bhūtaṃ abhisambuddhaṃ pakāsesuṃ.|| ||</p>

					<p class="f4">Ye hi keci, bhikkhave,||<br />
					anāgatam addhānaṃ samaṇā vā brāhmaṇā vā||<br />
					yathā-bhūtaṃ abhisambuddhaṃ pakāsessanti,||<br />
					sabbe te cattāri ariya-saccāni||<br />
					yathā-bhūtaṃ abhisambuddhaṃ pakāsessanti.|| ||</p>

					<p class="f4">Ye hi keci, bhikkhave,||<br />
					etarahi samaṇā vā brahmaṇā vā||<br />
					yathā-bhūtaṃ abhisambuddhaṃ pakāsenti,||<br />
					sabbe te cattāri ariya-saccāni||<br />
					yathā-bhūtaṃ abhisambuddhaṃ pakāsenti.|| ||</p>

					<p class="f4">Katamāni cattāri?</p>

					<p class="f4">Dukkhaṃ ariya-saccaṃ,||<br />
					dukkha-samudayaṃ ariya-saccaṃ,||<br />
					dukkha-nirodhaṃ ariya-saccaṃ,||<br />
					dukkha-nirodha-gāminī paṭipadā ariya-saccaṃ.|| ||</p>

					<p class="f4">Ye hi keci, bhikkhave,||<br />
					atītam addhānaṃ samaṇā vā brāhmaṇā vā||<br />
					yathā-bhūtaṃ abhisambuddhaṃ pakāsesuṃ,||<br />
					sabbe te cattāri ariya-saccāni||<br />
					yathā-bhūtaṃ abhisambuddhaṃ pakāsesuṃ.|| ||</p>

					<p class="f4">Ye hi keci, bhikkhave,||<br />
					anāgatam addhānaṃ samaṇā vā brāhmaṇā vā||<br />
					yathā-bhūtaṃ abhisambuddhaṃ pakāsessanti,||<br />
					sabbe te cattāri ariya-saccāni||<br />
					yathā-bhūtaṃ abhisambuddhaṃ pakāsessanti.|| ||</p>

					<p class="f4">Ye hi keci, bhikkhave,||<br />
					etarahi samaṇā vā brahmaṇā vā||<br />
					yathā-bhūtaṃ abhisambuddhaṃ pakāsenti,||<br />
					sabbe te cattāri ariya-saccāni||<br />
					yathā-bhūtaṃ abhisambuddhaṃ pakāsenti.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
