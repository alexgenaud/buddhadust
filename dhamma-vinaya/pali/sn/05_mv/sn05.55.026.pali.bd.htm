<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 26. Sāriputta cures Anāthapiṇḍika of a grievous illness by bringing him to conscious awareness of his attainment of the four dimensions of Streamwinning, his fulfilment of the Aristocratic Eight dimensional Way, and his consummate knowledge and freedom." />
<title>SN 5 55 26: Paṭhama Dussilya or Anāthapiṇḍika Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					3. Saraṇāni (or Sarakāni) Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p26">Sutta 26</a></h4>

					<h1>Paṭhama Dussilya or Anāthapiṇḍika Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg380"><span class="f2 g"><b>[380]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.026.wood.pts.htm#p1">pts</a>]</span> Evam me sutaɱ:</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Anāthapiṇḍiko gahapati ābādhiko hoti dukkhito bāḷha-gilāno.|| ||</p>

					<p class="f4">Atha kho Anāthapiṇḍiko gahapati aññataraɱ purisaŋ āmantesi:|| ||</p>

					<p class="f4">"Ehi tvaɱ ambho purisa, yen'āyasmā Sāriputto ten'upasankama.|| ||</p>

					<p class="f4">Upasaŋkamitvā mama vacanena āyasmato Sāriputtassa pāde sirasā vanda:|| ||</p>

					<p class="f4">'Anāthapiṇḍiko bhante, gahapati ābādhiko hoti dukkhito bāḷha-gilāko, so āyasmato Sāriputtassa pāde sirasā vandatī' ti.|| ||</p>

					<p class="f4">Evañ ca vadehi:|| ||</p>

					<p class="f4">'Sādhu kira bhante, āyasmā Sāriputto yena Anāthapiṇḍikassa gahapatissa nivesanaɱ ten'upasankamatu anukampaɱ upādāyā'" ti.|| ||</p>

					<p class="f4"><a id="pg381"><span class="f2 g"><b>[381]</b></span></a> "Evaɱ bhante" ti kho so puriso Anāthapiṇḍikassa gahapatissa paṭissutvā yen'āyasmā Sāriputto ten'upasankami.|| ||</p>

					<p class="f4">Upasaŋkamitvā āyasmantaɱ Sāriputtaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso āyasmantaɱ Sāriputtaɱ etad avoca:|| ||</p>

					<p class="f4">"Anāthapiṇḍiko bhante, gahapati ābādhiko hoti dukkhito bāḷhagipāno.|| ||</p>

					<p class="f4">So āyasmato Sāriputtassa pāde sirasā vandati, evañ ca vadeti:|| ||</p>

					<p class="f4">'sādhukira bhante, āyasmā Sāriputto yena aṇāthapiṇḍikassa gahapatissa nivesanaɱ ten'upasankamatu anukampaɱ upādāyā' ti.|| ||</p>

					<p class="f4">Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">Atha kho āyasmā Sāriputto pubbaṇha-samayaɱ nivāsetvā patta-cīvaram ādāya āyasmatā Ānandena, pacjāsamaṇena yena Anāthapiṇḍikassa gahapatissa nivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Nisajja kho āyasmā Sāriputto Anāthapiṇḍikaɱ gahapatiɱ etad avoca:|| ||</p>

					<p class="f4">"Kacci te gahapati, khamanīyaɱ kacci yāpanīyaɱ kacci dukkhā vedanā paṭi-k-kamanti no abhi-k-kamanti?|| ||</p>

					<p class="f4">Paṭikkamosānaɱ paññāyati no abhi-k-kamo" ti?|| ||</p>

					<p class="f4">"Na me bhante, khamanīyaɱ na yāpanīyaɱ bāḷhā me dukkhā vedanā abhi-k-kamanti no paṭi-k-kamanti abhi-k-kam'osānaɱ paññāyati no paṭikkamo" ti.|| ||</p>

					<p class="f4">Yathā-rūpena ca kho gahapati, Buddhe appasādena samannāgato a-s-sutavā puthujjano kāyassa bhedā param māraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Tathārūpo te Buddhe appasādo n'atthi.|| ||</p>

					<p class="f4">Atthi ca kho te gahapati, Buddhe aveccappasādo:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Tañ ca pana te Buddhe avecca-p-pasādaɱ attani samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, dhamme appasādena samannāgato a-s-sutavā puthujjano kāyassa bhedā param māraṇā <a id="pg382"><span class="f2 g"><b>[382]</b></span></a> apāyaɱ duggatiɱ vinipātaɱ Nirayaɱ uppajjati, tathā-rūpo te dhamme appasādo n'atthi atthi ca kho te gahapati, dhamme aveccappasādo:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Tañ ca pana te dhamme avecca-p-pasādaɱ attani samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, saŋghe appasādena samannāgato a-s-sutavā puthujjano kāyassa bhedā param māraṇā apāyaɱ duggatiɱ vinipātaɱ Nirayaɱ uppajjati, tathā-rūpo te saŋghe appasādo n'atthi.|| ||</p>

					<p class="f4">Atthi ca kho te gahapati, saŋghe aveccappasādo:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Tañ ca pana te saŋghe avecca-p-pasādaɱ attani samanupassato ṭhānaso vedanā paṭippassambhayyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, du-s-sīlyena samannāgato a-s-sutavā puthujjano kāyassa bhedā param māraṇā apāyaɱ duggatiɱ vinipātaɱ Nirayaɱ uppajjati, tathā-rūpaɱ te du-s-sīlyaɱ n'atthi.|| ||</p>

					<p class="f4">Atthi ca kho te gahapati ariya-kantāni sīlāni||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saŋvatta-nikehi.|| ||</p>

					<p class="f4">Tāni ca pana te ariya-kantāni sīlāni attani samanupassato ṭhānaso vedanā paṭipassam-bheyyuɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yathā-rūpāya kho gahapati,||<br />
					micchā-diṭṭhiyā samannāgato a-s-sutavā puthujjano||<br />
					kāyassa bhedā||<br />
					param māraṇā apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-diṭṭhi n'atthi.|| ||</p>

					<p class="f4">Atthi ca kho te gahapati, sammā-diṭṭhi.|| ||</p>

					<p class="f4">Tañ ca pana te sammā-diṭṭhiɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpāna kho gahapati,||<br />
					micchā-saŋkappena samannāgato a-s-sutavā puthujjano||<br />
					kāyassa bhedā||<br />
					param māraṇā apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-saŋkappo n'atthi.|| ||</p>

					<p class="f4">Atthi ca kho te gahapati, sammā-diṭṭhi.|| ||</p>

					<p class="f4">Tañ ca pana te sammā-saŋkappo attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4"><a id="pg383"><span class="f2 g"><b>[383]</b></span></a> Yathā-rūpāya kho gahapati,||<br />
					micchā-vācāya samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-vācā n'atthi.|| ||</p>

					<p class="f4">Atthi ca kho te gahapati, sammā-vācā.|| ||</p>

					<p class="f4">Tañ ca pana te sammā-vācaɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, micchā-kammantena samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-kammanto n'atthi.|| ||</p>

					<p class="f4">Atthi ca kho te gahapati, sammā-kammanto.|| ||</p>

					<p class="f4">Tañ ca pana te sammā-kammantaɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, micchā-ājīvena samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-ājīvo n'atthi.|| ||</p>

					<p class="f4">Atthi ca kho te gahapati, sammā-ājīvo.|| ||</p>

					<p class="f4">Tañ ca pana te sammā-ājīvaɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, micchā-vāyāmena samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-vāyāmo n'atthi.|| ||</p>

					<p class="f4">Atthi ca kho te gahapati, sammā-vāyāmo.|| ||</p>

					<p class="f4">Tañ ca pana te sammā-vāyāmaɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, micchā-satiyā samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-sati n'atthi.|| ||</p>

					<p class="f4">Atthi ca kho te gahapati, sammā-sati.|| ||</p>

					<p class="f4">Tañ ca pana te sammā-satiɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpena kho gahapati, micchā-samādhinā samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-samādhi n'atthi.|| ||</p>

					<p class="f4">Atthi ca kho te gahapati, sammā-samādhi.|| ||</p>

					<p class="f4">Tañ ca pana te sammā-samādhiɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4"><a id="pg384"><span class="f2 g"><b>[384]</b></span></a> Yathā-rūpena kho gahapati, micchā-ñāṇena samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-ñāṇaɱ n'atthi.|| ||</p>

					<p class="f4">Atthi ca kho te gahapati, sammā-ñāṇaɱ.|| ||</p>

					<p class="f4">Tañ ca pana te sammā-ñāṇaɱ attani||<br />
					samanupassato ṭhānaso vedanā paṭipassam-bheyyuɱ.|| ||</p>

					<p class="ctr c">&#9632;</p>

					<p class="f4">Yathā-rūpāya kho gahapati, micchā-vimuttiyā samannāgato a-s-sutavā puthujjano||<br />
					kāyassa bhedā||<br />
					param māraṇā||<br />
					apāyaɱ||<br />
					duggatiɱ||<br />
					vinipātaɱ||<br />
					Nirayaɱ uppajjati.|| ||</p>

					<p class="f4">Tathārūpā te micchā-vimutti n'atthi.|| ||</p>

					<p class="f4">Atthi ca kho te gahapati, sammā-vimutti.|| ||</p>

					<p class="f4">Tañ ca pana te sammā-vimuttiɱ attani||<br />
					samanupassato ṭhānaso vedanā paṭipassam-bheyyuɱ" ti.|| ||</p>

					<p class="f4">Atha kho Anāthapiṇḍikassa gahapatissa ṭhānaso vedanā paṭipassam-bhiɱsu.|| ||</p>

					<p class="f4">Atha kho Anāthapiṇḍiko gahapati āyasmantaɱ Sāriputtaɱ āyasmantañ ca Ānandaɱ saken'eva thālipākena parivisi.|| ||</p>

					<p class="f4">Atha kho Anāthapiṇḍiko gahapati,||<br />
					āyasmantaɱ Sāriputtaɱ bhuttāviɱ onīta-patta-pāṇiɱ aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ āyasmā Sāriputto imāhi gāthāhi anumodi:|| ||</p>

					      <p class="f4 in2">"Yassa saddhā Tathāgate. Acalā suppati-ṭ-ṭhitā.||<br />
							Sīlañ ca yassa kalyāṇaɱ. Ariyakantaɱ pasaŋsitaɱ.||<br />
							Saŋghe pasādo yass'atthi. Ujubhūtañ ca dassanaɱ.||<br />
							Adaliddo ti taɱ āhu. Amoghaɱ tassa jīvitaɱ.||<br />
							Tasmā saddhañ ca sīlañ ca. Pasādaɱ Dhamma-dassanaɱ.||<br />
							Anuyuñjetha medhāvī. Saraɱ Buddhāna-sāsanan" ti.|| ||</p>

					<p class="f4">Atha kho āyasmā Sāriputto Anāthapiṇḍikaɱ gahapatiɱ imāhi gāthāhi anumo-ditvā uṭṭhāy āsanā pakkami.|| ||</p>

					<p class="f4"><a id="pg385"><span class="f2 g"><b>[385]</b></span></a> Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">"Handa kuto nu tvaɱ Ānanda, āgacchasi divādivassā" ti?|| ||</p>

					<p class="f4">"Āyasmatā bhante, Sāriputtena Anāthapiṇḍiko gahapati||<br />
					iminā ca iminā ca ovādena ovadito" ti.|| ||</p>

					<p class="f4">"Paṇḍito Ānanda,||<br />
					Sāriputto mahā-pañño Ānanda,||<br />
					Sāriputto, yatra hi nāma cattāri sot'āpattiyaŋgāni dasahi ākārehi vibhajissatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>