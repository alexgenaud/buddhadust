<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 28. The Buddha tells the bhikkhus how it was by thoroughly understanding the arising, the settling down, the pleasure and the escape from the six forces and having freed himself from them without residual fuel that he came to know the world and become self-awakened with the highest awakening, heart-freed, sure of freedom, certain that this was his last life, that rebirth was ended and there would be no more existing." />
<title>SN 5 48 28: Dutiya Arahata or Buddha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					III. Chaḷindriya-vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p28">Sutta 28</a></h4>

					<h1>Dutiya Arahatā or Buddha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.028.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cha'y'imāni bhikkhave, indriyāni.|| ||</p>

					<p class="f4">Katamāni cha?|| ||</p>

					<p class="f4">Cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ||<br />
					man'indriyaɱ.|| ||</p>

					<p class="f4">Imāni kho bhikkhave, cha indriyāni.|| ||</p>

					<p class="f4">Yāva kīvāñcahaɱ bhikkhave, imesaŋ channaɱ indriyānaɱ samudayañ ca||<br />
					atthagamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ na abhaññāsiɱ,||<br />
					n'eva tāvāhaɱ bhikkhave,||<br />
					sa-devake loke sa-mārake sa-brahmake||<br />
					sa-s-samaṇa-brāhmaṇiyā pajāya||<br />
					sadeva-manussāya||<br />
					anuttaraɱ sammā-sambodhiɱ||<br />
					abhisambuddho paccaññāsiɱ.|| ||</p>

					<p class="f4">Yato ca kho'haɱ bhikkhave, imesaŋ channaɱ indriyānaɱ samudayañ ca||<br />
					atthagamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ abbhaññāsiɱ,||<br />
					ath'āhaɱ bhikkhave,||<br />
					sa-devake loke sa-mārake sa-brahmake||<br />
					sa-s-samaṇa-brāhmaṇiyā pajāya||<br />
					sadeva-manussāya||<br />
					anuttaraɱ sammā-sambodhiɱ||<br />
					abhisambuddho paccaññāsiɱ.|| ||</p>

					<p class="f4">Ñāṇañ ca pana me dassanaɱ udapādi:|| ||</p>

					<p class="f4">Akuppā me ceto-vimutti,||<br />
					ayam antimā jāti,||<br />
					n'atthi dāni puna-b-bhavo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>