<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 35. The Buddha describes the four dimensions of stream-entry as the path to the deva worlds." />
<title>SN 5 55 35: Dutiya Devapada Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					V. Mahā-Vagga<br />
					55. Sot'āpatti Saɱyuttaa<br />
					IV: Puññābhisanda Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p35">Sutta 35</a></h4>

					<h1>Dutiya Devapada Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.035.wood.pts.htm#p1">pts</a>]]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattār'imāni bhikkhave, devānaɱ devapadāni avisuddhānaɱ sattānaɱ visuddhiyā apariyodātānaɱ sattānaɱ pariyodapanāya.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, ariya-sāvako Buddhe avecca-p-pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Idha paṭhamaɱ devānaɱ devapadaɱ avisuddhānaɱ sattānaɱ visuddhiyā apariyodātānaɱ sattānaɱ pariyodapanāya.|| ||</p>

					<p class="f4">Puna ca'paraɱ bhikkhave, ariya-sāvako dhamme avecca-p-pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Idaɱ dutiyaɱ devānaɱ devapadaɱ avisuddhānaɱ sattānaɱ visuddhiyā apariyodātānaɱ sattānaɱ pariyodapanāya.|| ||</p>

					<p class="f4">Puna ca'paraɱ bhikkhave, ariya-sāvako saŋghe avecca-p-pasādena samannāgato hoti|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">daɱ tatiyaɱ devānaɱ devapadaɱ avisuddhānaɱ sattānaɱ visuddhiyā apariyodātānaɱ sattānaɱ pariyodapanāya.|| ||</p>

					<p class="f4">Puna ca'paraɱ bhikkhave, ariya-sāvako ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saŋvattanikehi.|| ||</p>

					<p class="f4">So iti paṭisañcikkhati.|| ||</p>

					<p class="f4">"Kim nu kho devānaɱ devapadan" ti?|| ||</p>

					<p class="f4">So evam pajānāti:</p>

					<p class="f4">"Avyāpajjha parame khvāhaɱ etarahi deve,||<br />
					suṇāmi na kho pan'āhaɱ kañci byābādhemi tasaŋ vā||<br />
					thāvaraɱ vā.|| ||</p>

					<p class="f4">Addhāhaɱ devapada-dhamma-samannāgato vihārāmī" ti.|| ||</p>

					<p class="f4">Idaɱ <a id="pg394"><span class="f2 g"><b>[394]</b></span></a> catutthaɱ devānaɱ devapadaɱ avisuddhānaɱ sattānaɱ visuddhiyā apariyodātānaɱ sattānaɱ pariyodapanāya.|| ||</p>

					<p class="f4">Imāni kho bhikkhave, cattāri devānaɱ devapadāni avisuddhānaɱ sattānaɱ visuddhiyā apariyodātānaɱ sattānaɱ pariyodapanāyāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>