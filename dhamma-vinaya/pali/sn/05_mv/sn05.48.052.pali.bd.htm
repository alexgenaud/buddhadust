<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 52. The Buddha likens the stabilizing effect of knowledge on the forces of faith, energy, memory, and serenity to the stabilizing effect of the ridge-beam on the roofbeams of a house with a peaked roof." />
<title>SN 5 48 52: Mallikā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					6. Sūkara-Khata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p52">Sutta 52</a></h4>

					<h1>Mallikā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg228"><span class="f2 g"><b>[228]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.052.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.052.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Mallakesu viharati Uruveḷakappaṃ nāma Mallakānaṃ nigamo.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ Bhagavā etad avoca.|| ||</p>

					<p class="f4">"Yāva kīvañ ca bhikkhave, ariya-sāvakassa ariyaṃ ñāṇaṃ nuppannaṃ hoti||<br />
					n'eva tāva catunnaṃ indriyānaṃ saṇṭhiti hoti,||<br />
					n'eva tāva catunnaṃ indriyānaṃ avaṭṭhiti hoti,||<br />
					yato ca kho bhikkhave, ariya-sāvakassa ariya ñāṇaṃ uppannaṃ hoti,||<br />
					atha catunnaṃ indriyānaṃ saṇṭhiti hoti,||<br />
					atha catunnaṃ indriyānaṃ avaṭṭhiti hoti.|| ||</p>

					<p class="f4">Seyyathā pi bhikkhave, yāva kīvañ ca kūṭā-gārassa kūṭaṃ na ussitaṃ hoti,||<br />
					n'eva tāva gopānasīnaṃ saṇṭhiti hoti,||<br />
					n'eva tāva gopānasīnaṃ avaṭṭhiti hoti||<br />
					yato ca kho bhikkhave, kūṭā-gārassa kūṭaṃ ussitaṃ hoti,||<br />
					atha kho gopānasīnaṃ saṇṭhiti hoti,||<br />
					atha kho gopānasīnaṃ avaṭṭhiti hoti.|| ||</p>

					<p class="f4">Evam eva kho bhikkhave,||<br />
					yāva kīvañ ca ariya-sāvakassa ariya-ñāṇaṃ na uppannaṃ hoti,||<br />
					n'eva tāva catunnaṃ indriyānaṃ saṇṭhiti hoti,||<br />
					n'eva tāva catunnaṃ indirayānaṃ avaṭṭhiti hoti,||<br />
					yato ca kho bhikkhave, ariya-sāvakassa ariya-ñāṇaṃ uppannaṃ hoti,||<br />
					atha catunnaṃ indriyānaṃ saṇṭhiti hoti,||<br />
					atha catunnaṃ indriyānaṃ avaṭṭhiti hoti.|| ||</p>

					<p class="f4">Katamesaṇ catunnaṃ?|| ||</p>

					<p class="f4"><a id="pg229"><span class="f2 g"><b>[229]</b></span></a> Saddh'indriyassa||<br />
					viriy'indriyassa||<br />
					sat'indriyassa||<br />
					samādh'indriyassa.|| ||</p>

					<p class="f4">Paññavato bhikkhave, ariya-sāvakassa tadanvayā saddhā saṇṭhāti,||<br />
					tadanv'ayaṃ viriyaṃ saṇṭhāti,||<br />
					tadanvayā sati saṇṭhāti,||<br />
					tadanvayo samādhi saṇṭhātī" ti.|| ||</p>
</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>