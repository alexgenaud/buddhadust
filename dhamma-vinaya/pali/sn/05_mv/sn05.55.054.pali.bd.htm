<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 54. The Buddha explains to Anāthapiṇḍika how one should speak to a disciple of the Buddha who is suffering an illness likely to lead to death." />
<title>SN 5 55 54: Gilayanam Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					V. Mahā-Vagga<br />
					55. Sot'āpatti Saɱyuttaa<br />
					VI: Sappañña Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p54">Sutta 54</a></h4>

					<h1>Gilāyanaɱ Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.054.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.054.than.ati.htm#p1">than</a>]</span> Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Tena kho samayena sambahulā bhikkhū Bhagavato cīvara-kammaɱ karonti:||<br />
					"niṭṭhita-cīvaro Bhagavā temāsaccayena cārikaɱ pakkamissatī" ti.|| ||</p>

					<p class="f4">Assosi kho Mahānāmo Sakko sambahulā kira bhikkhū Bhagavato cīvara-kammaɱ karonti:||<br />
					niṭṭhita-cīvaro Bhagavā temāsaccayena cārikaɱ pakkamissatī" ti.|| ||</p>

					<p class="f4">Atha kho Mahānāmo Sakko yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:||<br />
					sutaɱ me taɱ bhanta,||<br />
					sambahulā kira bhikkhū Bhagavato cīvara-kammaɱ karonti "niṭṭhita-cīvaro Bhagavā,||<br />
					temāsaccayena cārikaɱ pakkamissatī" ti.|| ||</p>

					<p class="f4">Na kho n'etaɱ bhante,||<br />
					Bhagavato sammukhā sutaɱ,||<br />
					sammukhā paṭiggahitaɱ "sappaññena upāsakena sappañño upāsako ābādhiko dukkhito bā'ahagi'āno ovaditabbo" ti.|| ||</p>

					<p class="f4">Sappaññena Mahānāma,||<br />
					upāsakena sappañño upāsako ābādhiko dukkhito bāḷha-gilāno catūhi assāsanīyehi dhammehi assāsetabbo.|| ||</p>

					<p class="f4">Assasatāyasmā, atthāyasmato buddhe aveccappasādo "Itipi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā" ti.|| ||</p>

					<p class="f4">Assasatāyasmā, atthāyasmato dhamme aveccappasādo "svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī" ti.|| ||</p>

					<p class="f4">Assasatāyasmā atthāyasmato saŋghe aveccappasādo "su-paṭi-panno Bhagavato sāvaka-saŋgho,||<br />
					uju-paṭi-panno Bhagavato sāvaka-saŋgho,||<br />
					ñāya-paṭi-panno Bhagavato sāvaka-saŋgho,||<br />
					sāmīci-paṭi-panno Bhagavato sāvaka-saŋgho,||<br />
					yad idaɱ cattāri purisa-yugāni aṭṭhapurisa-puggalā esaBhagavato sāvaka-saŋgho āhuneyyo pāhuneyyo dakkhiṇeyyo añjali-karaṇīyo anuttaraɱ puñña-k-khettaɱ lokassā" ti.|| ||</p>

					<p class="f4">Assasatāyasmā atthāyasmato ariya-kantāni sīlāni akhaṇḍāni acchiddāni asa-balāni akammā-sāni bhujissāni viññuppa-satthāni aparām-aṭṭhāni samādhi-saŋvatta-nikānīti.|| ||</p>

					<p class="f4"><span class="f3 g"><i>[409]</i></span> Sappaññena Mahānāma, upāsakena sappañño upāsako ābādhiko dukkhito bāḷha-gilāno.|| ||</p>

					<p class="f4">Imehi catūhi assāsanīyehi dhammehi assāsetvā evam assa vacanīyo.|| ||</p>

					<p class="f4">"Atthāyasmato mātā-pitusu apekhā" ti.|| ||</p>

					<p class="f4">So ce evaɱ vadeyya:||<br />
					"atthi me mātā-pitusu apekhāti.|| ||</p>

					<p class="f4">So evam assa vacanīyo.|| ||</p>

					<p class="f4">Āyasmā kho māriso maraṇa-dhammo,||<br />
					sacepāyasmā mātā-pitusu apekhaɱ karissati marissateva,||<br />
					no cepāyasmā mātā-pitusu apekhaɱ karissati marissateva.|| ||</p>

					<p class="f4">Sacāyasmato mātā-pitusu apekhā3 taɱ pajāhā" ti.|| ||</p>

					<p class="f4">So ce evaɱ vadeyya:||<br />
					"yā me mātā-pitusu apekhā sā pahīnā" ti so evam assa vacanīyo:||<br />
					"atthi pan'āyasmato putta-dāresu apekhā" ti.|| ||</p>

					<p class="f4">So ce evaɱ vadeyya:||<br />
					"atthi me putta-dāresu apekhā" ti.|| ||</p>

					<p class="f4">So evam assa vacanīyo:||<br />
					"āyasmā kho māriso maraṇa-dhammo,||<br />
					sace pāyasmā putta-dāresu apekhaɱ karissati marissateva,||<br />
					no cepāyasmā putta-dāresu apekhaɱ karissati marissateva.|| ||</p>

					<p class="f4">Sacāyasmato putta-dāresu apekhā taɱ pajahā" ti.|| ||</p>

					<p class="f4">So ce evaɱ vadeyya:||<br />
					"yā me putta-dāresu apekhā sā pahīnā" ti.|| ||</p>

					<p class="f4">So evam assa vacanīyo:||<br />
					"atthi pan'āyasmato mānusakesu pañcasu kāma-guṇesu apekhā" ti.|| ||</p>

					<p class="f4">So ce evaɱ vadeyya:||<br />
					"atthi me mānusakesu pañcasu kāma-guṇesu apekhā" ti.|| ||</p>

					<p class="f4">So evam assa vacanīyo:||<br />
					" mānusakehi kho āvuso, kāmehi dibbā kāmā abhikkantatarā ca paṇītatarā ca.|| ||</p>

					<p class="f4">Sādhāyasmā mānusakehi kāmehi cittaɱ vuṭṭhāpetvā cātu-m-mahārājikesu devesu cittaɱ adhimocehī" ti.|| ||</p>

					<p class="f4">So ce evaɱ vadeyya:||<br />
					"mānusakehi kāmehi me cittaɱ vuṭṭhitaɱ cātu-m-mahārājikesu devesu cittaɱ adhimocitanti".|| ||</p>

					<p class="f4">So evam assa vacanīyo:||<br />
					"cātu-m-mahārājikehi kho <span class="f3 g"><i>[410]</i></span> āvuso devehi Tāvatiɱsā devā abhikkantatarā ca paṇītatarā ca sādhāyasmā cātu-m-mahārājikehi devehi cittaɱ vuṭṭhāpetvā Tāvatiɱsesu devesu cittaɱ adhimocehī" ti.|| ||</p>

					<p class="f4">So ce evaɱ vadeyya:||<br />
					"cātu-m-mahārājikehi me devehi cittaɱ vuṭṭhitaɱ Tāvatiɱsesu devesu cittaɱ adhimocitanti".|| ||</p>

					<p class="f4">So evam assa vacanīyo:||<br />
					"Tāvatiɱsehi kho āvuso, devehi yāmā devā abhikkantatarā ca paṇītatarā ca sādhāyasmā Tāvatiɱsehi devehi cittaɱ vuṭṭhāpetvā yāmesu devesu cittaɱ adhimocehī" ti.|| ||</p>

					<p class="f4">So ce evaɱ vadeyya:||<br />
					'Tāvatiɱsehi kho devehi me cittaɱ vuṭṭhitaɱ,||<br />
					yāmesu devesu cittaɱ adhimocitanti".|| ||</p>

					<p class="f4">So evam assa vacanīyo:||<br />
					"yāmehi kho āvuso, devehi Tusitā devā abhikkantatarā ca paṇītatarā ca.|| ||</p>

					<p class="f4">Sādhāyasmā yāmehi devehi cittaɱ vuṭṭhāpetvā Tusitesu devesu cittaɱ adhimocehī" ti.|| ||</p>

					<p class="f4">So ce evaɱ vadeyya:||<br />
					"yāmehi devehi me cittaɱ vuṭṭhitaɱ,||<br />
					Tusitesu devesu cittaɱ adhimocitanti".|| ||</p>

					<p class="f4">So evam assa vacanīyo:||<br />
					"Tusitehi kho āvuso, devehi Nimmāṇaratī devā abhikkantatarā ca paṇītatarā ca.|| ||</p>

					<p class="f4">Sādhāyasmā Tusitehi devehi cittaɱ vuṭṭhāpetvā Nimmāṇaratīsu devesu cittaɱ adhimocehī" ti.|| ||</p>

					<p class="f4">So ce evaɱ vadeyya:||<br />
					"Tusitehi devehi me cittaɱ vuṭṭhitaɱ,||<br />
					Nimmāṇaratīsu devesu cittaɱ adhimocitanti".|| ||</p>

					<p class="f4">So evam assa vacanīyo:||<br />
					"Nimmāṇaratīhi kho āvuso,||<br />
					devehi Paranimmita-vasavattī devā abhikkantatarā ca paṇītatarā ca,||<br />
					sādhāyasmā Nimmāṇaratīhi devehi cittaɱ vuṭṭhāpetvā Paranimmita-vasavattīsu devesu cittaɱ adhimocehī" ti.|| ||</p>

					<p class="f4">So ce evaɱ vadeyya:||<br />
					"Nimmāṇaratīhi devehi me cittaɱ vuṭṭhitaɱ,||<br />
					Paranimmita-vasavattīsu devesu cittaɱ adhimocitanti".|| ||</p>

					<p class="f4">So evam assa vacanīyo:||<br />
					"Paranimmita-vasavattīhi kho āvuso,||<br />
					devehi Brahma-loko abhikkantataro ca paṇītataro ca.|| ||</p>

					<p class="f4">Sādhāyasmā paranammitavasavattīhi devehi cittaɱ vuṭṭhāpetvā Brahma-loke cittaɱ adhimocehī"tā.|| ||</p>

					<p class="f4">Se ce evaɱ vadeyya:||<br />
					Paranimmita-vasavattīhi kho devehi me cittaɱ vuṭṭhitaɱ,||<br />
					Brahma-loke cittaɱ adhimocitanti".|| ||</p>

					<p class="f4">So evam assa vacanīyo:||<br />
					"Brahma-loko pi kho āvuso,||<br />
					anicco addhuvo sakkāya-pariyāpanno,||<br />
					sādhāyasmā Brahma-lokā cittaɱ vuṭṭhāpetvā sakkāya-nirodhe cittaɱ upasaɱhārā" ti.|| ||</p>

					<p class="f4">So ce evaɱ vadeyya:||<br />
					"Brahma-lokā me cittaɱ vuṭṭhitaɱ sakkāya-nirodhe cittaɱ upasaŋhatanti" evaɱ vimutta-cittssa kho Mahānāma upāsakassa vassa-satavimuttacittena bhikkhunā na kiñci nānā-karaṇaɱ vadāmi yad idaɱ vimuttiyā vimuttinti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>