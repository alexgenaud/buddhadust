<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 54. The Buddha explains to Anāthapiṇḍika how one should speak to a disciple of the Buddha who is suffering an illness likely to lead to death." />
<title>SN 5 55 54: Gilāyana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					6. Sappañña Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p54">Sutta 54</a></h4>

					<h1>Gilāyana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg408"><span class="f2 g"><b>[408]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.054.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.054.than.ati.htm#p1">than</a>]</span> Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Tena kho samayena sambahulā bhikkhū Bhagavato cīvara-kammaɱ karonti:|| ||</p>

					<p class="f4">"Niṭṭhita-cīvaro Bhagavā temāsaccayena cārikaɱ pakkamissatī" ti.|| ||</p>

					<p class="f4">"Assosi kho Mahānāmo Sakko sambahulā kira bhikkhū Bhagavato cīvara-kammaɱ karonti:||<br />
					niṭṭhita-cīvaro Bhagavā temāsaccayena cārikaɱ pakkamissatī" ti.|| ||</p>

					<p class="f4">Atha kho Mahānāmo Sakko yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:|| ||</p>

					<p class="f4">"Sutaɱ me taɱ bhanta,||<br />
					sambahulā kira bhikkhū Bhagavato cīvara-kammaɱ karonti:|| ||</p>

					<p class="f4">'Niṭṭhita-cīvaro Bhagavā,||<br />
					temāsaccayena cārikaɱ pakkamissatī' ti.|| ||</p>

					<p class="f4">Na kho n'etaɱ bhante,||<br />
					Bhagavato sammukhā sutaɱ,||<br />
					sammukhā paṭiggahitaɱ 'sappaññena upāsakena sappañño upāsako ābādhiko dukkhito bā'ahagi'āno ovaditabbo" ti.|| ||</p>

					<p class="f4">"Sappaññena Mahānāma,||<br />
					upāsakena sappañño upāsako ābādhiko dukkhito bāḷha-gilāno catūhi assāsanīyehi dhammehi assāsetabbo.|| ||</p>

					<p class="f4">'Assasatāyasmā, atthāyasmato Buddhe aveccappasādo:</p>

					<p class="f4">"Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā" ti.|| ||</p>

					<p class="f4">Assasatāyasmā, atthāyasmato dhamme aveccappasādo:|| ||</p>

					<p class="f4">"Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī" ti.|| ||</p>

					<p class="f4">Assasatāyasmā atthāyasmato saṅghe aveccappasādo:|| ||</p>

					<p class="f4">"Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā" ti.|| ||</p>

					<p class="f4">Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saɱvaṭṭa-nikehi' ti.|| ||</p>

					<p class="f4"><span class="f3 g"><i>[409]</i></span> Sappaññena Mahānāma, upāsakena sappañño upāsako ābādhiko dukkhito bāḷha-gilāno.|| ||</p>

					<p class="f4">Imehi catūhi assāsanīyehi dhammehi assāsetvā||<br />
					evam assa vacanīyo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">'Atthāyasmato mātā-pitusu apekhā' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Atthi me mātā-pitusu apekhā' ti.|| ||</p>

					<p class="f4">So evam assa vacanīyo.|| ||</p>

					<p class="f4">'Āyasmā kho māriso maraṇa-dhammo,||<br />
					sacepāyasmā mātā-pitusu apekhaɱ karissati marissateva,||<br />
					no cepāyasmā mātā-pitusu apekhaɱ karissati marissateva.|| ||</p>

					<p class="f4">Sacāyasmato mātā-pitusu apekhā3 taɱ pajāhā' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Yā me mātā-pitusu apekhā sā pahīnā' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Atthi pan'āyasmato putta-dāresu apekhā' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Atthi me putta-dāresu apekhā' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Āyasmā kho māriso maraṇa-dhammo,||<br />
					sace pāyasmā putta-dāresu apekhaɱ karissati marissateva,||<br />
					no cepāyasmā putta-dāresu apekhaɱ karissati marissateva.|| ||</p>

					<p class="f4">Sacāyasmato putta-dāresu apekhā taɱ pajahā' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Yā me putta-dāresu apekhā sā pahīnā' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Atthi pan'āyasmato mānusakesu pañcasu kāma-guṇesu apekhā' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Atthi me mānusakesu pañcasu kāma-guṇesu apekhā' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Mānusakehi kho āvuso,||<br />
					kāmehi dibbā kāmā abhikkantatarā ca||<br />
					paṇītatarā ca.|| ||</p>

					<p class="f4">Sādhāyasmā mānusakehi kāmehi cittaɱ vuṭṭhāpetvā cātu-m-mahārājikesu devesu cittaɱ adhimocehī' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Mānusakehi kāmehi me cittaɱ vuṭṭhitaɱ cātu-m-mahārājikesu devesu cittaɱ adhimocitan' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Cātu-m-mahārājikehi kho <span class="f3 g"><i>[410]</i></span> āvuso devehi Tāvatiɱsā devā abhikkantatarā ca||<br />
					paṇītatarā ca.|| ||</p>

					<p class="f4">Sādhāyasmā cātu-m-mahārājikehi devehi cittaɱ vuṭṭhāpetvā Tāvatiɱsesu devesu cittaɱ adhimocehī' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Cātu-m-mahārājikehi me devehi cittaɱ vuṭṭhitaɱ Tāvatiɱsesu devesu cittaɱ adhimocitan' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Tāvatiɱsehi kho āvuso, devehi yāmā devā abhikkantatarā ca paṇītatarā ca sādhāyasmā Tāvatiɱsehi devehi cittaɱ vuṭṭhāpetvā yāmesu devesu cittaɱ adhimocehī' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Tāvatiɱsehi kho devehi me cittaɱ vuṭṭhitaɱ,||<br />
					yāmesu devesu cittaɱ adhimocitan' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Yāmehi kho āvuso, devehi Tusitā devā abhikkantatarā ca paṇītatarā ca.|| ||</p>

					<p class="f4">Sādhāyasmā yāmehi devehi cittaɱ vuṭṭhāpetvā Tusitesu devesu cittaɱ adhimocehī' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Yāmehi devehi me cittaɱ vuṭṭhitaɱ,||<br />
					Tusitesu devesu cittaɱ adhimocitan' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Tusitehi kho āvuso, devehi Nimmāṇaratī devā abhikkantatarā ca paṇītatarā ca.|| ||</p>

					<p class="f4">Sādhāyasmā Tusitehi devehi cittaɱ vuṭṭhāpetvā Nimmāṇaratīsu devesu cittaɱ adhimocehī' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Tusitehi devehi me cittaɱ vuṭṭhitaɱ,||<br />
					Nimmāṇaratīsu devesu cittaɱ adhimocitan' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Nimmāṇaratīhi kho āvuso,||<br />
					devehi Paranimmita-vasavattī devā abhikkantatarā ca paṇītatarā ca,||<br />
					sādhāyasmā Nimmāṇaratīhi devehi cittaɱ vuṭṭhāpetvā Paranimmita-vasavattīsu devesu cittaɱ adhimocehī' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Nimmāṇaratīhi devehi me cittaɱ vuṭṭhitaɱ,||<br />
					Paranimmita-vasavattīsu devesu cittaɱ adhimocitan' ti.|| ||</p>

					<p class="f4">So evam assa vacanīyo:|| ||</p>

					<p class="f4">'Paranimmita-vasavattīhi kho āvuso,||<br />
					devehi Brahma-loko abhikkantataro ca||<br />
					paṇītataro ca.|| ||</p>

					<p class="f4">Sādhāyasmā paranammitavasavattīhi devehi cittaɱ vuṭṭhāpetvā Brahma-loke cittaɱ adhimocehī' ti.|| ||</p>

					<p class="f4">Se ce evaɱ vadeyya:|| ||</p>

					<p class="f4">Paranimmita-vasavattīhi kho devehi me cittaɱ vuṭṭhitaɱ,||<br />
					Brahma-loke cittaɱ adhimocitanti'.|| ||</p>

					<p class="f4">So evam assa vacanīyo:|| ||</p>

					<p class="f4">'Brahma-loko pi kho āvuso,||<br />
					anicco addhuvo sakkāya-pariyāpanno,||<br />
					sādhāyasmā Brahma-lokā cittaɱ vuṭṭhāpetvā sakkāya-nirodhe cittaɱ upasaɱhārā' ti.|| ||</p>

					<p class="f4">So ce evaɱ vadeyya:|| ||</p>

					<p class="f4">'Brahma-lokā me cittaɱ vuṭṭhitaɱ sakkāya-nirodhe cittaɱ upasaṅhatan' ti|| ||</p>

					<p class="f4">Evaɱ vimutta-cittssa kho Mahānāma upāsakassa vassa-satavimutta-cittena bhikkhunā na kiñci nānā-karaṇaɱ vadāmi||<br />
					yad idaɱ vimuttiyā vimuttin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>