<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 47. The well-known sutta wherein the Buddha describes the difficulty of attaining birth as man for one who has slipped into lower births as being as infrequent as a blind sea turtle poking it's head up through a one-holed yoke that has been cast upon the ocean." />
<title>SN 5 56 47: Dutiya Chiggaḷa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					5. Papāta Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p47">Sutta 47</a></h4>

					<h1>Dutiya Chiggaḷa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg455"><span class="f2 g"><b>[455]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.047.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.047.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, puriso mahā-samudde eka-c-chiggaḷaṃ yugaṃ pakkhipeyya.|| ||</p>

					<p class="f4">Tatrā pi'assa kāṇo kacchapo||<br />
					yo vassa-satassa vassa-satassa accayena||<br />
					sakiṃ sakiṃ ummujjeyya.|| ||</p>

					<p class="f4">Taṃ kim maññatha bhikkhave?|| ||</p>

					<p class="f4">Api nu so kāṇo kacchapo vassa-satassa vassa-satassa accayena||<br />
					sakiṃ sakiṃ ummujjanto||<br />
					amusmiṃ eka-c-chiggaḷe yuge gīvaṃ paveseyyā" ti?|| ||</p>

					<p class="f4"><a id="pg456"><span class="f2 g"><b>[456]</b></span></a> "Yadi nūna bhante, kadāci karahaci dīghassa addhuno accayenā" ti.|| ||</p>

					<p class="f4">"Khippataraṃ kho so bhikkhave,||<br />
					kāṇo kacchapo vassa-satassa||<br />
					vassa-satassa accayena||<br />
					sakiṃ sakiṃ ummujjanto||<br />
					amusmiṃ ekacchiggale yuge gīvaṃ paveseyya,||<br />
					na tv evāhaṃ bhikkhave,||<br />
					sakiṃ vinipātagatena bālena manussattaṃ vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Na h'ettha bhikkhave,||<br />
					atthi Dhamma-cariyā||<br />
					sama-cariyā||<br />
					kusala-kiriyā||<br />
					puñña-kiriyā.|| ||</p>

					<p class="f4">Añña-mañña-khādikā ettha bhikkhave,||<br />
					vattati dubbala-khādikā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?</p>

					<p class="f4">Dukkhassa ariya-saccassa,||<br />
					dukkha-samudayassa ariya-saccassa,||<br />
					dukkha-nirodhassa ariya-saccassa,||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhu,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>