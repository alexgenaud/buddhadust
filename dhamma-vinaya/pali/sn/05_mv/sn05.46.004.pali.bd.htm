<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 4. Sāriputta describes the way he utilizes the Seven Dimensions of Awakening." />
<title>SN 5 46 4: Vatta Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhaṅga Saɱyutta<br />
					1. Pabbata Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p4">Sutta 4</a></h4>

					<h1>Vatta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.004.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.46.004.olds.bd.htm#p1">olds</a>][<a href="../../../../dhamma-vinaya/wp/sn/05_mv/sn05.46.004.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.004.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā Sāriputto Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Sāriputto bhikkhū āmantesi|| ||</p>

					<p class="f4">"Āvuso bhikkhavo" ti.|| ||</p>

					<p class="f4"><a id="pg71"><span class="f2 g"><b>[71]</b></span></a> "Āvuso" ti kho te bhikkhū āyasmato Sāriputtassa paccassosuɱ.|| ||</p>

					<p class="f4">Āyasmā Sāriputto etad avoca:|| ||</p>

					<p class="f4">"Satt'ime āvuso, bojjh'aṅgā.|| ||</p>

					<p class="f4">Katame satta?|| ||</p>

					<p class="f4">Sati-sambojjh'aṅgo||<br />
					dhamma-vicaya-sambojjh'aṅgo||<br />
					viriya-sambojjh'aṅgo||<br />
					pīti-sambojjh'aṅgo||<br />
					passaddhi-sambojjh'aṅgo||<br />
					samādhi-sambojjh'aṅgo||<br />
					upekhā-sambojjh'aṅgo.|| ||</p>

					<p class="f4">Ime kho āvuso satta bojjh'aṅgā.|| ||</p>

					<p class="f4">Imesaɱ khvāham āvuso, sattannaɱ bojjh'aṅgānaɱ||<br />
					yena yena bojjh'aṅgena ākaṅkhāmi pubbaṇha-samayaɱ viharituɱ||<br />
					tena tena bojjh'aṅgena pubbaṇha-samayaɱ viharāmi.|| ||</p>

					<p class="f4">Yena yena bojjh'aṅgena ākaṅkhāmi majjhantikaɱ-samayaɱ viharituɱ,||<br />
					tena tena bojjh'aṅgena majjhantikaɱ-samayaɱ viharāmi.|| ||</p>

					<p class="f4">Yena yena bojjh'aṅgena ākaṅkhāmi sāyaṇha-samayaɱ viharituɱ,||<br />
					tena tena bojjh'aṅgena sāyaṇha-samayaɱ viharāmi.|| ||</p>

					<p class="f4">Sati-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddho ti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Dhamma-vicaya-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddho ti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Viriya-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Pīti-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Passaddhi-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Samādhi-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Upekhā-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Seyyathā pi āvuso, rañño vā||<br />
					rāja-mahā-mattassa vā||<br />
					nānārattāṇaɱ dussānaɱ dussakaraṇḍako pūro assa.|| ||</p>

					<p class="f4">So yaññad eva dussayugaɱ ākankheyya pubbaṇha-samayaɱ pārupituɱ.|| ||</p>

					<p class="f4">Taɱ tad eva dussayugaɱ pubbaṇha-samayaɱ pārupeyya.|| ||</p>

					<p class="f4">Yaññad eva dussayugaɱ ākankheyya majjhantikaɱ-samayaɱ pārupituɱ.|| ||</p>

					<p class="f4">Tan tad eva dussayugaɱ majjhantikaɱ-samayaɱ pārupeyya.|| ||</p>

					<p class="f4">Yaññad eva dussayugaɱ ākankheyya sāyaṇha-samayaɱ pārupituɱ.|| ||</p>

					<p class="f4">Tan tad eva dussayugaɱ sāyaṇha-samayaɱ pārupeyya.|| ||</p>

					<p class="f4"><a id="pg72"><span class="f2 g"><b>[72]</b></span></a> Evam eva khv'āhaɱ āvuso, imesaɱ sattannaɱ bojjh'aṅgānaɱ yena yena bojjh'aṅgena ākaṅkhāmi pubbaṇha-samayaɱ viharituɱ.|| ||</p>

					<p class="f4">Tena tena bojjh'aṅgena pubbaṇha-samayaɱ vimarāmi.|| ||</p>

					<p class="f4">Yena yena bojjh'aṅgena ākaṅkhāmi majjhantikaɱ-samayaɱ viharituɱ.|| ||</p>

					<p class="f4">Tena tena bojjh'aṅgena majjhantikaɱ samayaɱ viharāmi.|| ||</p>

					<p class="f4">Yena yena bojjh'aṅgena ākaṅkhāmi sāyaṇha-samayaɱ viharituɱ.|| ||</p>

					<p class="f4">Tena tena bojjh'aṅgena sāyaṇha-samayaɱ viharāmi.|| ||</p>

					<p class="f4">Sati-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddho ti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Dhamma-vicaya-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddho ti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Viriya-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Pīti-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Passaddhi-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Samādhi-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi.|| ||</p>

					<p class="f4">Upekhā-sambojjh'aṅgo iti ce me āvuso hoti.|| ||</p>

					<p class="f4">Appamāṇoti me hoti.|| ||</p>

					<p class="f4">Susamāraddhoti me hoti.|| ||</p>

					<p class="f4">Tiṭṭhantaɱ ca naɱ tiṭṭhatī ti pajānāmi.|| ||</p>

					<p class="f4">Sa ce pi me cavati,||<br />
					ida-p-paccayā me cavatī ti pajānāmi ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>