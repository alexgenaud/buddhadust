<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 17. The Buddha tells the bhikkhus that they should teach the four limbs of Streamwinning to their friends, kith and kin, for whom they feel kindness of heart, who have a mind to listen to them. Then he assures them that one with any one of the four limbs of Streamwinning is immune from rebirth as an animal, ghost, or in Hell." />
<title>SN 5 55 17: Dutiya Mitten-ā-maccā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					2. Sahassaka or Rājakārama Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p17">Sutta 17</a></h4>

					<h1>Dutiya Mitten-ā-maccā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg365"><span class="f2 g"><b>[365]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.017.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi bhikkhave, anukampeyyātha,||<br />
					ye ca sotabbaṃ maññeyyuṃ||<br />
					mittā vā||<br />
					amaccā vā||<br />
					ñāti vā||<br />
					sālohitā vā,||<br />
					te vo bhikkhave, catusu sot'āpattiyaṅgesu sam-ā-dapetabbā||<br />
					nivesetabbā||<br />
					patiṭṭhāpetabbā.|| ||</p>

					<p class="f4">Katamesu catusu?|| ||</p>

					<p class="f4">Buddhe aveccappasāde sam-ā-dapetabbā,||<br />
					nivesetabbā,||<br />
					patiṭṭhāpetabbā:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Siyā bhikkhave, catunnaṃ mahā-bhutanaṃ aññathattaṃ||<br />
					Paṭhavī-dhātuyā||<br />
					āpo-dhātuyā||<br />
					tejo-dhātuyā||<br />
					vayodhātuyā.|| ||</p>

					<p class="f4">Na tv'eva Buddhe avecca pasādena samannāgatassa ariya-sāvakassa siyā aññathattaṃ.|| ||</p>

					<p class="f4">Tatr'idaṃ aññathattaṃ:|| ||</p>

					<p class="f4">'So vata Buddhe avecca pasādena samannāgato ariya-sāvako Nirayaṃ vā||<br />
					tiracchāna-yoniṃ vā||<br />
					petti-visayaṃ vā uppajjissatī' ti.|| ||</p>

					<p class="f4">N'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dhamme aveccappasāde sam-ā-dapetabbā,||<br />
					nivesetabbā,||<br />
					patiṭṭhāpetabbā:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Siyā bhikkhave, catunnaṃ mahā-bhutanaṃ aññathattaṃ||<br />
					Paṭhavī-dhātuyā||<br />
					āpo-dhātuyā||<br />
					tejo-dhātuyā||<br />
					vayodhātuyā.|| ||</p>

					<p class="f4">Na tv'eva dhamme avecca pasādena samannāgatassa ariya-sāvakassa siyā aññathattaṃ.|| ||</p>

					<p class="f4">Tatr'idaṃ aññathattaṃ:|| ||</p>

					<p class="f4">'So vata dhamme avecca pasādena samannāgato ariya-sāvako Nirayaṃ vā||<br />
					tiracchāna-yoniṃ vā||<br />
					petti-visayaṃ vā uppajjissatī' ti.|| ||</p>

					<p class="f4">N'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Saṅghe aveccappasāde sam-ā-dapetabbā,||<br />
					nivesetabbā,||<br />
					patiṭṭhāpetabbā:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Siyā bhikkhave, catunnaṃ mahā-bhutanaṃ aññathattaṃ||<br />
					Paṭhavī-dhātuyā||<br />
					āpo-dhātuyā||<br />
					tejo-dhātuyā||<br />
					vayodhātuyā.|| ||</p>

					<p class="f4">Na tv'eva saṅghe avecca pasādena samannāgatassa ariya-sāvakassa siyā aññathattaṃ.|| ||</p>

					<p class="f4">Tatr'idaṃ aññathattaṃ:|| ||</p>

					<p class="f4">'So vata saṅghe avecca pasādena samannāgato ariya-sāvako Nirayaṃ vā||<br />
					tiracchāna-yoniṃ vā||<br />
					petti-visayaṃ vā uppajjissatī' ti.|| ||</p>

					<p class="f4">N'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Ariya-kantesu sīlesu samadapetabbā||<br />
					nivesetabbā||<br />
					patiṭṭhāpetabbā.|| ||</p>

					<p class="f4">Akhaṇḍāni||<br />
					acchiddāni||<br />
					asa-balāni||<br />
					akammā-sāni||<br />
					bhujissāni||<br />
					viññuppaSatthāti||<br />
					aparām-aṭṭhāni||<br />
					samādhi-saṃvaṭṭanikāni.|| ||</p>

					<p class="f4">Siyā bhikkhave, catunnaṃ mahā-bhutanaṃ aññathattaṃ||<br />
					Paṭhavī-dhātuyā||<br />
					āpo-dhātuyā||<br />
					tejo-dhātuyā||<br />
					vayodhātuyā.|| ||</p>

					<p class="f4">Na tv'eva ariya-kantehi <a id="pg366"><span class="f2 g"><b>[366]</b></span></a> sīlehi samannāgatassa ariya-sāvakassa siyā aññathattaṃ.|| ||</p>

					<p class="f4">Tatr'idaṃ aññathattaṃ:|| ||</p>

					<p class="f4">'So vata ariya-kantehi sīlehi samannāgato ariya-sāvako Nirayaṃ vā||<br />
					tiracchāna-yoniṃ vā||<br />
					petti-visayaṃ vā uppajjissatī' ti.|| ||</p>

					<p class="f4">N'etaṃ ṭhānaṃ vijjati.|| ||</p>

					<p class="f4">Ye bhikkhave, anukampeyyātha,||<br />
					ye ca sotabbaṃ maññeyyuṃ||<br />
					mittā vā||<br />
					amaccā vā||<br />
					ñāti vā||<br />
					sālohitā vā.|| ||</p>

					<p class="f4">Te vo bhikkhave, imesu catusu sot'āpattiyaṅgesu sam-ā-dapetabbā||<br />
					nivesetabbā||<br />
					patiṭṭhāpetabbā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>