<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 56: Bojjhanga-Samyutta: VI: Bojjangasakaccam, Sutta 51. The Buddha teaches what is and what is not a food for the obstructions (nivarana) and for the seven dimensions of self-awakening (satta sambojjhanga)." />
<title>SN 5 46 51: Ahara Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p51">Sutta 51</a></h4>

					<h1>Āhāra Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.051.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.46.051.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.46.051.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Pañcannaɱ ca vo bhikkhave, nīvaraṇānaɱ sattannaɱ ca bojjhaŋgānaɱ āhārañ ca an-āhārañ ca desissāmi.|| ||</p>

					<p class="f4">Taɱ suṇātha.|| ||</p>

					<h4 class="ctr">II. Āhāro Nīvaraŋāɱ</h4>

					<p class="f4">3. Ko ca bhikkhave, āhāro anuppannassa vā kāma-c-chandassa uppādāya uppannassa vā kāma-c-chandassa bhiyyobhāvāya <a id="pg103"><span class="f2 g"><b>[103]</b></span></a> vepullāya?|| ||</p>

					<p class="f4">Atthi bhikkhave, subha-nimittaɱ.|| ||</p>

					<p class="f4">Tattha ayoniso-mana-sikāra-bahulī-kāro,||<br />
					ayam āhāro anuppannassa vā kāma-c-chandassa uppādāya uppannassa vā kāma-c-chandassa bhiyyobhāvāya vepullāya.|| ||</p>

					<p class="f4">4. Ko ca bhikkhave, āhāro anuppannassa vā vyāpādassa uppādāya uppannassa vā vyāpādassa bhiyyobhāvāya vepullāya?|| ||</p>

					<p class="f4">Atthi bhikkhave, paṭighanimittaɱ.|| ||</p>

					<p class="f4">Tattha ayoniso-mana-sikāra-bahulī-kāro,||<br />
					ayam āhāro anuppannassa vā vyāpādassa uppādāya uppannassa vā vyāpādassa bhiyyo bhāvāya vepullāya.|| ||</p>

					<p class="f4">5. Ko ca bhikkhave, āhāro anuppannassa vā thīna-middhassa uppādāya uppannassa vā thīna-middhassa bhiyyobhāvāya vepullāya?|| ||</p>

					<p class="f4">Atthi bhikkhave, arati tandi-vijambhitā bhattasammado cetaso ca līnattaɱ.|| ||</p>

					<p class="f4">Tattha ayoniso-mana-sikāra-bahulī-kāro,||<br />
					ayam āhāro anuppannassa vā thīna-middhassa uppādāya uppannassa vā thīna-middhassa bhiyyobhāvāya vepullāya.|| ||</p>

					<p class="f4">6. Ko ca bhikkhave, āhāro anuppannassa vā uddhacca-kukkuccassa uppādāya uppannassa vā uddhacca-kukkuccassa bhiyyobhāvāya vepullāya?|| ||</p>

					<p class="f4">Atthi bhikkhave, cetaso avupasamo.|| ||</p>

					<p class="f4">Tattha ayoniso-mana-sikāra-bahulī-kāro,||<br />
					ayam āhāro anuppannassa vā uddhacca-kukkuccassa uppādāya uppannassa vā uddhacca-kukkuccassa bhiyyobhāvāya vepullāya.|| ||</p>

					<p class="f4">7. Ko ca bhikkhave, āhāro anuppannassa vā vicikicchāya uppādāya uppannassa vā vicikicchāya bhiyyobhāvāya vepullāya?|| ||</p>

					<p class="f4">Atthi bhikkhave, vicikicchāṭṭhāniyā dhammā.|| ||</p>

					<p class="f4">Tattha ayoniso-mana-sikāra-bahulī-kāro,||<br />
					ayam āhāro anuppannassa vā vicikicchāya uppādāya uppannassa vā vicikicchāya bhiyyobhāvāya vepullāya.|| ||</p>

					<h4 class="ctr">II. Āhāro Bojjhaŋgānaɱ</h4>

					<p class="f4">8. Ko ca bhikkhave, āhāro anuppannassa vā sati-sambojjh-a-ŋgassa uppādāya uppannassa vā sati-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, sati-sambojjh-a-ŋgaṭṭhāniyā <a id="pg104"><span class="f2 g"><b>[104]</b></span></a> dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā sati-sambojjh-a-ŋgassa uppādāya uppannassa vā sati-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, āhāro anuppannassa vā dhamma-vicaya-sambojjh-a-ŋgassa uppādāya uppannassa vā dhamma-vicaya-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					kusalākusalā dhammā,||<br />
					sāvajjānavajjā dhammā,||<br />
					hīna-p-paṇītā dhammā,||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā dhamma-vicaya-sambojjh-a-ŋgassa uppādāya uppannassa vā dhamma-vicaya-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, āhāro anuppannassa vā viriya-sambojjh-a-ŋgassa uppādāya uppannassa vā viriya-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, ārambha-dhātu ni-k-khama-dhātu para-k-kama-dhātu.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā viriya-sambojjh-a-ŋgassa uppādāya uppannassa vā viriya-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, āhāro anuppannassa vā pīti-sambojjh-a-ŋgassa uppādāya uppannassa vā pīti-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, pīti-sambojjh-a-ŋgaṭṭhāniyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā pīti-sambojjh-a-ŋgassa uppādāya uppannassa vā pīti-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, āhāro anuppannassa vā passaddhi-sambojjh-a-ŋgassa uppādāya uppannassa vā passaddhi-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, kāyapassaddhi,||<br />
					cittapassaddhi.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā passaddhi-sambojjh-a-ŋgassa uppādāya uppannassa vā passaddhi-sambojjh-a-ŋgassa bhāvanā pāripūriyā.

					<a id="pg105"><span class="f2 g"><b>[105]</b></span></a>
					Ko ca bhikkhave, āhāro anuppannassa vā samādhi-sambojjh-a-ŋgassa uppādāya uppannassa vā samādhi-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, samathanimittaɱ,||<br />
					abyagganimittaɱ.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā samādhi-sambojjh-a-ŋgassa uppādāya uppannassa vā samādhi-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, āhāro anuppannassa vā upekhā-sambojjh-a-ŋgassa uppādāya uppannassa vā upekhā-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, upekhā-sambojjh-a-ŋgaṭṭhāniyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā upekhā-sambojjh-a-ŋgassa uppādāya uppannassa vā upekhā-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā kāma-c-chandassa uppādāya uppannassa vā kāma-c-chandassa bhiyyobhāvāya vepullāya?|| ||</p>

					<p class="f4">Atthi bhikkhave, asubha-nimittaɱ.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā kāma-c-chandassa uppādāya,||<br />
					uppannassa vā kāma-c-chandassa bhiyyobhāvāya vepullāya.|| ||</p>

					<p class="f4">Ko ca bhikkhave, an-āhāro anuppannassa vā vyāpādassa uppādāya uppannassa vā vyāpādassa bhiyyobhāvāya vepullāya?|| ||</p>

					<p class="f4">Atthi bhikkhave, mettāceto-vimutti.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā vyāpādassa uppādāya uppannassa vā vyāpādassa bhiyyobhāvāya vepullāya.|| ||</p>

					<p class="f4">Ko ca bhikkhave, an-āhāro anuppannassa vā thīna-middhassa uppādāya uppannassa vā thīna-middhassa bhāvanā pāripūriyā?|| ||</p>

					<p class="f4">Atthi bhikkhave, ārambha-dhātu ni-k-khammadhātu para-k-kama-dhātu.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā thīna-middhassa <a id="pg106"><span class="f2 g"><b>[106]</b></span></a> uppādāya uppannassa vā thīna-middhassa bhiyyobhāvāya vepullāya.|| ||</p>

					<p class="f4">Ko ca bhikkhave, an-āhāro anuppannassa vā uddhacca-kukkuccassa uppādāya uppannassa vā uddhacca-kukkuccassa bhiyyobhāvāya vepullāya?|| ||</p>

					<p class="f4">Atthi bhikkhave, cetaso vūpasamo.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā uddhacca-kukkuccassa uppādāya, uppannassa vā uddhacca-kukkuccassa bhiyyobhāvāya vepullāya.|| ||</p>

					<p class="f4">Ko ca bhikkhave, an-āhāro anuppannassa vā vicikicchāya uppādāya uppannassa vā vicikicchāya bhiyyobhāvāya vepullāya?|| ||</p>

					<p class="f4">Atthi bhikkhave,||<br />
					kusalākusalā dhammā,||<br />
					sāvajjānavajjā dhammā,||<br />
					hīna-p-paṇītā dhammā,||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā vicikicchāya uppādāya,||<br />
					uppannassa vā vicikicchāya bhiyyobhāvāya vepullāya.|| ||</p>

					<p class="f4">Ko ca bhikkhave, an-āhāro anuppannassa vā sati-sambojjh-a-ŋgassa uppādāya,||<br />
					uppannassa vā sati-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, satisambojjhaŋṭṭhāniyā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā satisambojjhaŋagassa uppādāya, uppannassa vā sati-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā dhamma-vicaya-sambojjh-a-ŋgassa uppādāya uppannassa vā dhamma-vicaya-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, kusalākusalā dhammā,||<br />
					sāvajjānavajjā dhammā,||<br />
					hīna-p-paṇītā dhammā,||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā dhamma-vicaya-sambojjh-a-ŋgassa uppādāya uppannassa vā dhamma-vicaya-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā viriya-sambojjh-a-ŋgassa uppādāya uppannassa vā viriya-sambojjh-a-ŋgassa <a id="pg107"><span class="f2 g"><b>[107]</b></span></a> bhāvanā pāripūriyā?|| ||</p>

					<p class="f4">Atthi bhikkhave, ārambha-dhātu ni-k-khama-dhātu para-k-kama-dhātu.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā viriya-sambojjh-a-ŋgassa uppādāya uppannassa vā viriya-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā pīti-sambojjh-a-ŋgassa uppādāya uppannassa vā pīti-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, pīti-sambojjh-a-ŋgaṭṭhāniyā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā pīti-sambojjh-a-ŋgassa uppādāya uppannassa vā pīti-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā passaddhi-sambojjh-a-ŋgassa uppādāya uppannassa vā passaddhi-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, kāyapassaddhi,||<br />
					cittapassaddhi.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā passaddhi-sambojjh-a-ŋgassa uppādāya uppannassa vā passaddhi-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā samādhi-sambojjh-a-ŋgassa uppādāya uppannassa vā samādhi-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, samathanimittaɱ abyagganimittaɱ.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā samādhi-sambojjh-a-ŋgassa uppādāya uppannassa vā samādhi-sambojjh-a-ŋgassa bhāvanā pāripūriyā.|| ||</p>

					<p class="f4">Ko ca bhikkhave, an-āhāro anuppannassa vā upekhā-sambojjh-a-ŋgassa uppādāya uppannassa vā upekhā-sambojjh-a-ŋgassa bhāvanā pāripūriyā?|| ||</p>

					<p class="f4">Atthi bhikkhave, upekhā-sambojjh-a-ŋgaṭṭhāniyā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā upekhā-sambojjh-a-ŋgassa uppādāya uppannassa vā upekhā-sambojjh-a-ŋgassa bhāvanā pāripūriyā.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>