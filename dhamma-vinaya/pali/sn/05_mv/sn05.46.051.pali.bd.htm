<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 56: Bojjhaṅga-Samyutta: VI: Bojjaṅgasakaccam, Sutta 51. The Buddha teaches what is and what is not a food for the obstructions (nivarana) and for the seven dimensions of self-awakening (satta sambojjhanga)." />
<title>SN 5 46 51: Āhāra Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhaṅga Saɱyutta<br />
					6. Bojj'Aṅga-Sākacca Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p51">Sutta 51</a></h4>

					<h1>Āhāra Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg102"><span class="f2 g"><b>[102]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.051.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.46.051.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.46.051.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Pañcannaɱ ca vo bhikkhave, nīvaraṇānaɱ||<br />
					sattannaɱ ca bojjh'aṅgānaɱ||<br />
					āhārañ ca||<br />
					an-āhārañ ca desissāmi.|| ||</p>

					<p class="f4">Taɱ suṇātha.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4 class="ctr">I. Āhāro Nīvaraṅāɱ</h4>

					<p class="f4">3. Ko ca bhikkhave, āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyo-bhāvāya <a id="pg103"><span class="f2 g"><b>[103]</b></span></a> vepullāya?|| ||</p>

					<p class="f4">Atthi bhikkhave, subha-nimittaɱ.|| ||</p>

					<p class="f4">Tattha a-yoniso-mana-sikāra-bahulī-kāro,||<br />
					ayam āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">4. Ko ca bhikkhave, āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					paṭigha-nimittaɱ.|| ||</p>

					<p class="f4">Tattha a-yoniso-mana-sikāra-bahulī-kāro,||<br />
					ayam āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyo bhāvāya vepullāya.|| ||</p>

					<p class="ctr c">&#9632;</p>

					<p class="f4">5. Ko ca bhikkhave, āhāro anuppannassa vā||<br />
					thīna-middhassa uppādāya uppannassa vā||<br />
					thīna-middhassa bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					arati tandi-vijambhitā bhatta-sammado cetaso ca līnattaɱ.|| ||</p>

					<p class="f4">Tattha a-yoniso-mana-sikāra-bahulī-kāro,||<br />
					ayam āhāro anuppannassa vā||<br />
					thīna-middhassa uppādāya uppannassa vā||<br />
					thīna-middhassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">6. Ko ca bhikkhave, āhāro anuppannassa vā||<br />
					uddhacca-kukkuccassa uppādāya uppannassa vā||<br />
					uddhacca-kukkuccassa bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					cetaso avūpasamo.|| ||</p>

					<p class="f4">Tattha a-yoniso-mana-sikāra-bahulī-kāro,||<br />
					ayam āhāro anuppannassa vā||<br />
					uddhacca-kukkuccassa uppādāya uppannassa vā||<br />
					uddhacca-kukkuccassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">7. Ko ca bhikkhave, āhāro anuppannassa vā||<br />
					vicikicchāya uppādāya uppannassa vā||<br />
					vicikicchāya bhiyyo-bhāvāya vepullāya?|| ||</p>

					<p class="f4">Atthi bhikkhave, vicikicchāṭṭhāniyā dhammā.|| ||</p>

					<p class="f4">Tattha a-yoniso-mana-sikāra-bahulī-kāro,||<br />
					ayam āhāro anuppannassa vā||<br />
					vicikicchāya uppādāya uppannassa vā||<br />
					vicikicchāya bhiyyo-bhāvāya vepullāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4 class="ctr">II. Āhāro Bojjh'Aṅgānaɱ</h4>

					<p class="f4">8. Ko ca bhikkhave, āhāro anuppannassa vā||<br />
					sati-sambojjh'aṅgassa uppādāya uppannassa vā||<br />
					sati-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					sati-sambojjh'aṅga-ṭ-ṭhāniyā <a id="pg104"><span class="f2 g"><b>[104]</b></span></a> dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					sati-sambojjh'aṅgassa uppādāya uppannassa vā||<br />
					sati-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, āhāro anuppannassa vā||<br />
					dhamma-vicaya-sambojjh'aṅgassa uppādāya uppannassa vā||<br />
					dhamma-vicaya-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					kusal-ā-kusalā dhammā,||<br />
					sāvajjānavajjā dhammā,||<br />
					hīna-p-paṇītā dhammā,||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					dhamma-vicaya-sambojjh'aṅgassa uppādāya uppannassa vā||<br />
					dhamma-vicaya-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, āhāro anuppannassa vā||<br />
					viriya-sambojjh'aṅgassa uppādāya uppannassa vā||<br />
					viriya-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					ārambha-dhātu||<br />
					ni-k-khama-dhātu||<br />
					para-k-kama-dhātu.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					viriya-sambojjh'aṅgassa uppādāya uppannassa vā||<br />
					viriya-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, āhāro anuppannassa vā||<br />
					pīti-sambojjh'aṅgassa uppādāya uppannassa vā||<br />
					pīti-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					pīti-sambojjh'aṅga-ṭ-ṭhāniyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					pīti-sambojjh'aṅgassa uppādāya uppannassa vā||<br />
					pīti-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, āhāro anuppannassa vā||<br />
					passaddhi-sambojjh'aṅgassa uppādāya uppannassa vā||<br />
					passaddhi-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					kāya-passaddhi,||<br />
					citta-passaddhi.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					passaddhi-sambojjh'aṅgassa uppādāya uppannassa vā||<br />
					passaddhi-sambojjh'aṅgassa bhāvanā pāripūriyā.</p>

					<p class="ctr c">&#9632;</p>

					<p class="f4"><a id="pg105"><span class="f2 g"><b>[105]</b></span></a>
					Ko ca bhikkhave, āhāro anuppannassa vā||<br />
					samādhi-sambojjh'aṅgassa uppādāya uppannassa vā||<br />
					samādhi-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave, samatha-nimittaɱ,||<br />
					abyagga-nimittaɱ.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					samādhi-sambojjh'aṅgassa uppādāya uppannassa vā||<br />
					samādhi-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, āhāro anuppannassa vā||<br />
					upekhā-sambojjh'aṅgassa uppādāya uppannassa vā||<br />
					upekhā-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					upekhā-sambojjh'aṅga-ṭ-ṭhāniyā dhammā.|| ||</p>

					<p class="f4">Tattha yoniso-mana-sikāra-bahulī-kāro,||<br />
					ayam āhāro anuppannassa vā||<br />
					upekhā-sambojjh'aṅgassa uppādāya uppannassa vā||<br />
					upekhā-sambojjh'aṅgassa bhāvanā pāripūriyā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4 class="ctr">III. Anāhāro Nīvaraṇānaɱ</h4>

					<p class="f4">Ko ca bhikkhave, an-āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					asubha-nimittaɱ.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā||<br />
					kāma-c-chandassa uppādāya uppannassa vā||<br />
					kāma-c-chandassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					mettā-ceto-vimutti.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā||<br />
					vyāpādassa uppādāya uppannassa vā||<br />
					vyāpādassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					thīna-middhassa uppādāya uppannassa vā||<br />
					thīna-middhassa bhāvanā pāripūriyā?|| ||</p>

					<p class="f4">Atthi bhikkhave,||<br />
					ārambha-dhātu||<br />
					ni-k-khamma-dhātu||<br />
					para-k-kama-dhātu.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā||<br />
					thīna-middhassa <a id="pg106"><span class="f2 g"><b>[106]</b></span></a> uppādāya uppannassa vā||<br />
					thīna-middhassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					uddhacca-kukkuccassa uppādāya uppannassa vā||<br />
					uddhacca-kukkuccassa bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					cetaso vūpasamo.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā||<br />
					uddhacca-kukkuccassa uppādāya uppannassa vā||<br />
					uddhacca-kukkuccassa bhiyyo-bhāvāya vepullāya.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					vicikicchāya uppādāya uppannassa vā||<br />
					vicikicchāya bhiyyo-bhāvāya vepullāya?|| ||</p>

					<p class="f4">Atthi bhikkhave,||<br />
					kusal-ā-kusalā dhammā,||<br />
					sāvajjānavajjā dhammā,||<br />
					hīna-p-paṇītā dhammā,||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha yoniso mana-sikāra-bahulī-kāro,||<br />
					ayaman-āhāro anuppannassa vā||<br />
					vicikicchāya uppādāya uppannassa vā||<br />
					vicikicchāya bhiyyo-bhāvāya vepullāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4 class="ctr">IV. Anāhāro Bojjh'aṅgānaɱ</h4>

					<p class="f4">Ko ca bhikkhave, an-āhāro anuppannassa vā||<br />
					sati-sambojjh'aṅgassa uppādāya uppannassa vā||<br />
					sati-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					sati-sambojjh'aṅga-ṭ-ṭhāniyā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					sati-sambojjh'aṅgassa uppādāya uppannassa vā||<br />
					sati-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					dhamma-vicaya-sambojjh'aṅgassa uppādāya uppannassa vā||<br />
					dhamma-vicaya-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					kusal-ā-kusalā dhammā,||<br />
					sāvajjānavajjā dhammā,||<br />
					hīna-p-paṇītā dhammā,||<br />
					kaṇha-sukka-sa-p-paṭibhāgā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					dhamma-vicaya-sambojjh'aṅgassa uppādāya uppannassa vā||<br />
					dhamma-vicaya-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					viriya-sambojjh'aṅgassa uppādāya uppannassa vā||<br />
					viriya-sambojjh'aṅgassa <a id="pg107"><span class="f2 g"><b>[107]</b></span></a> bhāvanā pāripūriyā?|| ||</p>

					<p class="f4">Atthi bhikkhave,||<br />
					ārambha-dhātu||<br />
					ni-k-khama-dhātu||<br />
					para-k-kama-dhātu.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					viriya-sambojjh'aṅgassa uppādāya uppannassa vā||<br />
					viriya-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					pīti-sambojjh'aṅgassa uppādāya uppannassa vā||<br />
					pīti-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					pīti-sambojjh'aṅga-ṭ-ṭhāniyā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					pīti-sambojjh'aṅgassa uppādāya uppannassa vā||<br />
					pīti-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					passaddhi-sambojjh'aṅgassa uppādāya uppannassa vā||<br />
					passaddhi-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					kāya-passaddhi,||<br />
					citta-passaddhi.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					passaddhi-sambojjh'aṅgassa uppādāya uppannassa vā||<br />
					passaddhi-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					samādhi-sambojjh'aṅgassa uppādāya uppannassa vā||<br />
					samādhi-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					samatha-nimittaɱ||<br />
					abyagga-nimittaɱ.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					samādhi-sambojjh'aṅgassa uppādāya uppannassa vā||<br />
					samādhi-sambojjh'aṅgassa bhāvanā pāripūriyā.|| ||</p>

					<p class="ctr c">&#9632;</p>

					<p class="f4">Ko ca bhikkhave, an-āhāro anuppannassa vā||<br />
					upekhā-sambojjh'aṅgassa uppādāya uppannassa vā||<br />
					upekhā-sambojjh'aṅgassa bhāvanā pāripūriyā?|| ||</p>

					<p class="f4">Atthi bhikkhave,||<br />
					upekhā-sambojjh'aṅga-ṭ-ṭhāniyā dhammā.|| ||</p>

					<p class="f4">Tattha amana-sikāra-bahulī-kāro,||<br />
					ayaman-āhāro anuppannassa vā||<br />
					upekhā-sambojjh'aṅgassa uppādāya uppannassa vā||<br />
					upekhā-sambojjh'aṅgassa bhāvanā pāripūriyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>