<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V. Maha-Vagga, 52. Anuruddha Samyutta, Suttas 4-6. Three suttas. In the first Sāriputta questions Anuruddha about what states should be abandoned by a learner. (The Four Settings-up of memory) In the second Sāriputta questions Anuruddha about what states should be abandoned by one who is no longer seeking. (Again, the Four Settings-up of Memory) In the third Sāriputta asks Anuruddha about what practice he has undertaken to achieve great magic powers. Anuruddha answers that it is the Four Settings-up of Memory." />
<title>SN 5 52 4-6: Kantaki Suttas 1,2 and 3</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā Vagga<br />
					52. Anuruddha Saɱyutta<br />
					I. Rahogata Vagga</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p4">Sutta 4</a></h4>

					<h1>Paṭhama Kaṇṭakī Suttaɱ</h1>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p4.1">1</a>][<a href="../../../../dhamma-vinaya/pts/sn/05_mv/sn05.52.004-006.wood.pts.htm#p4.1">pts</a>][<a href="../../../../dhamma-vinaya/bd/sn/05_mv/sn05.52.004-006.olds.bd.htm#p4.1">olds</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā ca Anuruddho āyasmā ca Sāriputto āyasmā ca Mahā Moggallāno Sākete viharanti Kaṇṭakīvane.|| ||</p>

					<p class="f4">2. Atha kho āyasmā ca Sāriputto āyasmā ca Mahā Moggallāno sāyaṇha-samayaɱ paṭisallāṇā vuṭṭhitā yen'āyasmā Anuruddho ten'upasankamiɱsu.|| ||</p>

					<p class="f4">Upasaŋkamitvā āyasmatā Anuruddhena saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">3. Eka-m-antaɱ nisinno kho āyasmā Sāriputto āyasmantaɱ Anuruddhaɱ etad avoca:|| ||</p>

					<p class="f4">"Sekhena āvuso, Anuruddha, bhikkhunā katame dhammā upasampajja vihātabbā" ti?|| ||</p>

					<p class="f4">Sekhena āvuso Sāriputta, bhikkhunā cattāro sati-paṭṭhānā upasampajja vihātabbā.|| ||</p>

					<p class="f4">Katame cattāro?|| ||</p>

					<p class="f4">4. Idh'āvuso bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati, ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā domanassaɱ.|| ||</p>

					<p class="f4">Dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Sekhena āvuso Sāriputta, bhikkhunā ime cattāro sati-paṭṭhānā upasampajja vihātabbāti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p5">Sutta 5</a></h4>

					<h1>Dutiya Kaṇṭakī Suttaɱ</h1>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p5.1">1</a>][<a href="../../../../dhamma-vinaya/pts/sn/05_mv/sn05.52.004-006.wood.pts.htm#p5.1">pts</a>][<a href="../../../../dhamma-vinaya/bd/sn/05_mv/sn05.52.004-006.olds.bd.htm#p5.1">olds</a>]</span> Evam me sutaɱ:|| ||</p>

					<p class="f4">2. Sākete nidānam.|| ||</p>

					<p class="f4">Eka-m-antaɱ nisinno kho āyasmā Sāriputto āyasmantaɱ Anuruddhaɱ etad avoca:|| ||</p>

					<p class="f4">3. "Asekhena āvuso, Anuruddha, bhikkhunā katame dhammā upasampajja vihātabbā" ti?|| ||</p>

					<p class="f4">Asekhena āvuso Sāriputta, bhikkhunā cattāro sati-paṭṭhānā upasampajja vihātabbā.|| ||</p>

					<p class="f4">Katame cattāro?|| ||</p>

					<p class="f4">4. Idh'āvuso bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati, ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā domanassaɱ.|| ||</p>

					<p class="f4">Dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Asekhena āvuso Sāriputta, bhikkhunā ime cattāro sati-paṭṭhānā upasampajja vihātabbā ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>
					<h4 class="ctr"><a href="../../../../backmatter/indexes/sutta/sn/05_mv/idx_52_anuruddhasamyutta.htm#p6">Sutta 6</a></h4>

					<h1>Tatiya Kaṇṭakī Suttaɱ</h1>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p6.1">1</a>][<a href="../../../../dhamma-vinaya/pts/sn/05_mv/sn05.52.004-006.wood.pts.htm#p6.1">pts</a>][<a href="../../../../dhamma-vinaya/bd/sn/05_mv/sn05.52.004-006.olds.bd.htm#p6.1">olds</a>]</span> Evam me sutaɱ:|| ||</p>

					<p class="f4">2. Sākete nidānam.|| ||</p>

					<p class="f4">Eka-m-antaɱ nisinno kho āyasmā Sāriputto āyasmantaɱ Anuruddhaɱ etad avoca:|| ||</p>

					<p class="f4">3. Katamesaɱ āyasmā Anuruddho dhammānaɱ bhāvitattā bahulī-katattā mahābhiññataɱ patto ti?|| ||</p>

					<p class="f4">Catunnaɱ khvāhaɱ āvuso, sati-paṭṭhānānaɱ bhāvitattā bahulī-katattā mahābhiññataɱ patto.|| ||</p>

					<p class="f4">Katamesaɱ catunnaɱ?|| ||</p>

					<p class="f4">4. Idh'āvuso bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati, ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā domanassaɱ.|| ||</p>

					<p class="f4">Dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">5. Imesaɱ khvāhaɱ āvuso catunnaɱ sati-paṭṭhānānaɱ bhāvitattā bahulī-katattā mahābhiññataɱ patto.|| ||</p>

					<p class="f4">Imesañ ca pan'āhaɱ āvuso catunnaɱ sati-paṭṭhānānaɱ bhāvitattā bahulī-katattā sahassaɱ lokaɱ abhijānāmī ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>