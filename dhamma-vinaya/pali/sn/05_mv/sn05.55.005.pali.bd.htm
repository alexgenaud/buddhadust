<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 5. The Buddha questions Sāriputta about various sayings concerning the dimensions of Streamwinning, the stream, and the streamwinner." />
<title>SN 5 55 5: Dutiya Sāriputta Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					1. Veḷu-Dvāra Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p5">Sutta 5</a></h4>

					<h1>Dutiya Sāriputta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg347"><span class="f2 g"><b>[347]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.005.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Atha kho āyasmā Sāriputto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Sāriputtaɱ Bhagavā etad avoca:|| ||</p>

					<p class="f4">"'Sot'āpattiyaŋgaɱ! sot'āpatti-y-aŋgan! ti'||<br />
					h'idaɱ Sāriputta, vuccati.|| ||</p>

					<p class="f4">Katamannukho Sāriputta, sot'āpatti-y-aŋgan" ti?|| ||</p>

					<p class="f4">"Sappurisa-saɱsevo hi bhante, sot'āpatti-y-aŋgaɱ,||<br />
					sad'Dhamma-savanaɱ sot'āpatti-y-aŋgaɱ,||<br />
					yoniso-mana-sikāro sot'āpatti-y-aŋgaɱ,||<br />
					Dhamm-ā-nu-Dhamma-paṭipatti sot'āpatti-y-aŋgan" ti.|| ||</p>

					<p class="f4">Sādhu sādhu Sāriputta,||<br />
					sappurisa-saŋsevo hi Sāriputta, sot'āpatti-y-aŋgaɱ,||<br />
					sad'Dhamma-savanaɱ sot'āpatti-y-aŋgaɱ,||<br />
					yoniso-mana-sikāro sot'āpatti-y-aŋgaɱ,||<br />
					Dhamm-ā-nu-Dhamma-paṭipatti sot'āpatti-y-aŋgaɱ.|| ||</p>

					<p class="f4">'Soto soto' ti||<br />
					h'idaɱ Sāriputta, vuccati.|| ||</p>

					<p class="f4">Katamo nukho Sāriputta, soto" ti?|| ||</p>

					<p class="f4">"Ayam eva hi bhante, Ariyo Aṭṭhaŋgiko Maggo soto.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhī" ti.|| ||</p>

					<p class="f4">"Sādhu sādhu Sāriputta,||<br />
					ayam eva hi Sāriputta Ariyo Aṭṭhaŋgiko Maggo soto.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhī" ti.|| ||</p>

					<p class="f4"><a id="pg348"><span class="f2 g"><b>[348]</b></span></a> "'Sot'āpanno sot'āpanno' ti||<br />
					h'idaɱ Sāriputta, vuccati.|| ||</p>

					<p class="f4">Katamo nukho Sāriputta, Sot'āpanno" ti?|| ||</p>

					<p class="f4">"Yo hi bhante, iminā ariyena aṭṭhaŋgikena maggena samannāgato,||<br />
					ayaɱ vuccati Sot'āpanno||<br />
					yo'yaɱ āyasmā evaɱ nāmo||<br />
					evaɱ gotto" ti.|| ||</p>

					<p class="f4">"Sādhu sādhu Sāriputta,||<br />
					yo hi Sāriputta,||<br />
					iminā ariyena aṭṭhaŋgikena maggena samannāgato||<br />
					ayaɱ vuccati Sot'āpanno||<br />
					yo'yaɱ āyasmā evaɱ-nāmo||<br />
					evaɱ-gotto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>