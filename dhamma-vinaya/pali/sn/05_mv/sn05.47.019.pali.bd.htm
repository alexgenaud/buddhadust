<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 19. Illustrating his point with a story about the way acrobats should attend to their safety, the Buddha explains how it is that by attending to one's own safety, one attends to the safety of others." />
<title>SN 5 47 19: Sedaka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					47. Satipaṭṭhana Saɱyutta<br />
					2. Nālandā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p19">Sutta 19</a></h4>

					<h1>Sedaka (or Ekantaka) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.019.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.47.019.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.47.019.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sumhesu viharati Sedakaɱ nāma Sumbhānaɱ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhūta-pubbaɱ bhikkhave, caṇḍāla-vaŋsiko caṇḍāla-vaŋsaɱ ussāpetvā Medakathālikaɱ antevāsiɱ āmantesi:|| ||</p>

					<p class="f4">"Ehi tvaɱ samma Medakathālike, caṇḍāla-vaŋsaɱ abhirūhitvā mama upari-k-khandhe tiṭṭhāhī" ti.|| ||</p>

					<p class="f4">Evaɱ ācariyāti kho bhikkhave, Medakathālikā antevāsī caṇḍāla-vaŋsikassa paṭissutvā caṇḍāla-vaŋsaɱ abhirūhitvā ācariyassa upari-k-khandhe aṭṭhāsi.|| ||</p>

					<p class="f4">Atha kho bhikkhave, caṇḍāla-vaŋsiko Medakathālikaɱ antevāsiɱ etad avoca:|| ||</p>

					<p class="f4">"Tvaɱ samma Medakathālike, mamaɱ rakkha||<br />
					ahaɱ tvaɱ rakkhissāmi||<br />
					evaɱ mayaɱ <a id="pg169"><span class="f2 g"><b>[169]</b></span></a> añña-mañña-guttā añña-mañña-rakkhitā sippāni c'eva dassessāma, lābhe ca lacchāma,||<br />
					sotthinā ca caṇḍāla-vaŋsā orohissāmā" ti.|| ||</p>

					<p class="f4">Evaɱ vutte bhikkhave, Medakathālikā antevāsī caṇḍāla-vaŋsikaɱ etad avoca:|| ||</p>

					<p class="f4">"Na kho pan'etaɱ ācariya,||<br />
					evaɱ bhavissati.|| ||</p>

					<p class="f4">Tvaɱ ācariya,||<br />
					attānaɱ rakkha,||<br />
					ahaɱ attānaɱ rakkhissāmi.|| ||</p>

					<p class="f4">Evaɱ mayaɱ attaguttā attarakkhitā sippāni c'eva dassessāma,||<br />
					lābhañ ca lacchāma,||<br />
					sotthinā ca caṇḍāla-vaŋsā orohessāmā.|| ||</p>

					<p class="f4">So tattha ñāyo" ti|| ||</p>

					<p class="f4">Bhagavā avoca:|| ||</p>

					<p class="f4">"Yathā Medakathālikā antevāsī ācariyaɱ avoca.|| ||</p>

					<p class="f4">Attānaɱ bhikkhave, 'rakkhissāmī' ti sati-paṭṭhānaɱ sevitabbaɱ.|| ||</p>

					<p class="f4">Paraɱ 'rakkhissāmī' ti sati-paṭṭhānaɱ sevitabbaɱ.|| ||</p>

					<p class="f4">Attānaɱ bhikkhave, rakkhanto paraɱ rakkhati.|| ||</p>

					<p class="f4">Paraɱ rakkhanto attānaɱ rakkhati.|| ||</p>

					<p class="f4">Kathañ ca bhikkhave, attānaɱ rakkhanto paraɱ rakkhati?|| ||</p>

					<p class="f4">Āsevanāya||<br />
					bhāvanāya||<br />
					bahulī-kammena.|| ||</p>

					<p class="f4">Evaɱ kho bhikkhave, attānaɱ rakkhanto paraɱ rakkhati.|| ||</p>

					<p class="f4">Kathañ ca bhikkhave, paraɱ rakkhanto attānaɱ rakkhati?|| ||</p>

					<p class="f4">Khantiyā avihiɱsāya||<br />
					mettatāya||<br />
					anuddayatāya.|| ||</p>

					<p class="f4">Evaɱ kho bhikkhave, paraɱ rakkhanto attānaɱ rakkhati.|| ||</p>

					<p class="f4">Attānaɱ bhikkhave, 'rakkhissāmī' ti sati-paṭṭhānaɱ sevitabbaɱ.|| ||</p>

					<p class="f4">Paraɱ 'rakkhissāmī' ti sati-paṭṭhānaɱ sevitabbaɱ,||<br />
					attānaɱ bhikkhave rakkhanto paraɱ rakkhati.|| ||</p>

					<p class="f4">Paraɱ rakkhanto attānaɱ rakkhatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>