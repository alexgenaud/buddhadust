<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 46: Bojjhanga-Samyutta: Sutta 55. The conversion of Sangarava the Brahmin. Sangarava asks the Buddha why it is that sometimes things that one has studied for a long time cannot be remembered and why sometimes things one has not studied are clear in mind." />
<title>SN 5 46 55: Sangarava Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p55">Sutta 55</a></h4>

					<h1>Saŋgārava Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.055.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.055.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Atha kho Saŋgāravo brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho saŋgāravo brāhmaṇo Bhagavantaɱ etad avoca:|| ||</p>

					<p class="f4">"Ko nu kho bho Gotama, hetu||<br />
					ko paccayo||<br />
					yen'ekadā dīgha-rattaɱ sajjhāyakatā pi mantā na paṭibhanti,||<br />
					pag'eva asajjhāyakatā?|| ||</p>

					<p class="f4">Ko pana bho Gotama, hetu||<br />
					ko paccayo||<br />
					yen'ekadā dīgha-rattaɱ asajjhāyakatā pi mantā paṭibhan" ti?|| ||</p>

					<p class="f4 ctr">I.</p>

					<p class="f4">"Yasmiɱ kho brāhmaṇa, samaye kāma-rāga-pariyuṭṭhitena cetasā viharati kāma-rāga-paretena.|| ||</p>

					<p class="f4">Uppannassa ca kāma-rāgassa nissaraṇaɱ||<br />
					yathā-bhūtaɱ na pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti,||<br />
					pag'eva asajjhāyakatā.|| ||</p>

					<p class="f4">Seyyathā pi brāhmaṇa, udapatto saŋsaṭṭho||<br />
					lākhāya vā||<br />
					haliddiyā vā||<br />
					nīlāya vā||<br />
					mañjeṭṭhāya vā,||<br />
					tattha cakkhumā puriso sakaɱ mukha-nimittaɱ pacc-a-vekkhamāno||<br />
					yathā-bhūtaɱ na jāneyya na passeyya.|| ||</p>

					<p class="f4">Evam eva kho brāhmaṇa, yasmiɱ samaye kāma-rāga-pariyuṭṭhitena cetasā viharati kāma-rāga-paretena.|| ||</p>

					<p class="f4">Uppannassa ca kāma-rāgassa nissaraṇaɱ||<br />
					yathā-bhūtaɱ na pajānāti.|| ||</p>

					<p class="f4">Attattham pi <a id="pg122"><span class="f2 g"><b>[122]</b></span></a> tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti,||<br />
					pag'eva asajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa, yasmiɱ samaye vyāpāda-pariyuṭṭhitena cetasā viharati vyāpāda-paretena.|| ||</p>

					<p class="f4">Uppannassa ca vyāpādassa nissaraṇaɱ yathā-bhūtaɱ na jānāti.|| ||</p>

					<p class="f4">Attattham pi tasmiɱ samaye yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="f4">Seyyathā pi brāhmaṇa, udapatto agginā santatto||<br />
					ukkaṭṭhito||<br />
					ussadakajāto,||<br />
					tattha cakkhumā puriso sakaɱ mukha-nimittaɱ pacc-a-vekkhamāno||<br />
					yathā-bhūtaɱ na jāneyya na passeyya.|| ||</p>

					<p class="f4">Evam eva kho brāhmaṇa, yasmiɱ samaye vyāpāda-pariyuṭṭhitena cetasā viharati vyāpāda-paretena.|| ||</p>

					<p class="f4">Uppannassa ca vyāpādassa nissaraṇaɱ||<br />
					yathā-bhūtaɱ na jānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa, yasmiɱ samaye thīna-middha-pariyuṭṭhitena cetasā viharati||<br />
					thīna-middha-paretena.|| ||</p>

					<p class="f4">Uppannassa ca thīna-middhassa nissaraṇaɱ||<br />
					yathā-bhūtaɱ na jānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="f4">Seyyathā pi brāhmaṇa, udapatto sevāla-paṇakapariyonaddho, tattha cakkhumā puriso sakaɱ mukha-nimittaɱ <a id="pg123"><span class="f2 g"><b>[123]</b></span></a> pacc-a-vekkhamāno yathā-bhūtaɱ na jāneyya, na passeyya.|| ||</p>

					<p class="f4">Evam eva kho brāhmaṇa, yasmiɱ samaye thīna-middha-pariyuṭṭhitena cetasā viharati||<br />
					thīna-middha-paretena.|| ||</p>

					<p class="f4">Uppannassa ca thīna-middhassa nissaraṇaɱ||<br />
					yathā-bhūtaɱ na pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa, yasmiɱ samaye uddhacca-kukkucca-pariyuṭṭhitena cetasā viharati||<br />
					uddhacca-kukkucca-paretena.|| ||</p>

					<p class="f4">Uppannassa ca uddhacca-kukkuccassa nissaraṇaɱ||<br />
					yathā-bhūtaɱ na jānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="f4">Seyyathā pi brāhmaṇa, udapatto vāterito calito bhanto ūmijāto,||<br />
					tattha cakkhumā puriso sakaɱ mukha-nimittaɱ pacc-a-vekkhamāno||<br />
					yathā-bhūtaɱ na jāneyya na passeyya.|| ||</p>

					<p class="f4">Evam eva kho brāhmaṇa, yasmiɱ samaye uddhacca-kukkucca-pariyuṭṭhitena cetasā viharati||<br />
					uddhacca-kukkucca-paretena.|| ||</p>

					<p class="f4">Uppannassa ca uddhacca-kukkuccassa nissaraṇaɱ||<br />
					yathā-bhūtaɱ na pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa, yasmiɱ samaye vicikicchā-pariyuṭṭhitena cetasā viharati||<br />
					vicikicchā-paretena.|| ||</p>

					<p class="f4">Uppannassa ca vicikicchāya nissaraṇaɱ||<br />
					yathā-bhūtaɱ na jānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="f4">Seyyathā pi brāhmaṇa, udapatto āvilo luḷito kalalībhūto andha-kāre nikkhitto||<br />
					tattha cakkhumā puriso sakaɱ mukha-nimittaɱ pacc-a-vekkhamāno||<br />
					yathā-bhūtaɱ na jāneyya <a id="pg124"><span class="f2 g"><b>[124]</b></span></a> na passeyya.|| ||</p>

					<p class="f4">Evam eva kho brāhmaṇa, yasmiɱ samaye vicikicchā-pariyuṭṭhitena cetasā viharati||<br />
					vicikicchā-paretena.|| ||</p>

					<p class="f4">Uppannassa ca vicikicchāya nissaraṇaɱ||<br />
					yathā-bhūtaɱ na pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ na jānāti na passati.|| ||</p>

					<p class="f4">Dīgha-rattaɱ sajjhāyakatā pi mantā na-p-paṭibhanti.||<br />
					pag'eva asajjhāyakatā.|| ||</p>

					<p class="ctr c">&#9632;</p>

					<p class="f4">Ayaɱ kho brāhmaṇa, hetu||<br />
					ayaɱ paccayo||<br />
					yenekadā dīgha-rattaɱ sajjhāyakatā pi mantā na-p-paṭibhanti,||<br />
					pag'eva asajjhāyakatā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yasmiɱ ca kho brāhmaṇa, samaye na kāma-rāga-pariyuṭṭhitena cetasā viharati||<br />
					na kāma-rāga-paretena.|| ||</p>

					<p class="f4">Uppannassa ca kāma-rāgassa nissaraṇaɱ||<br />
					yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ pajānāti, passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Seyyathā pi brāhmaṇa, udapatto asaŋsaṭṭho||<br />
					lākhāya vā||<br />
					haliddiyā vā||<br />
					nīlāya vā||<br />
					mañjeṭṭhāya vā,||<br />
					tattha cakkhumā puriso sakaɱ mukha-nimittaɱ pacc-a-vekkhamāno||<br />
					yathā-bhūtaɱ jāneyya,||<br />
					passeyya.|| ||</p>

					<p class="f4">Evam eva kho brāhmaṇa, yasmiɱ samaye na kāma-rāga-pariyuṭṭhitena cetasā viharati,||<br />
					na kāma-rāga-paretena uppannassa ca kāma-rāgassa nissaraṇaɱ||<br />
					yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa, yasmiɱ samaye na vyāpāda-pariyuṭṭhitena cetasā viharati||<br />
					na vyāpāda-paretena.|| ||</p>

					<p class="f4">Uppannassa ca vyāpādassa nissaraṇaɱ||<br />
					yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ pajānāti passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ pajānāti passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Seyyathā pi brāhmaṇa, udapatto na agginā santatto||<br />
					na ukkaṭṭhito||<br />
					na ussadakajāto,||<br />
					tattha cakkhumā puriso sakaɱ mukha-nimittaɱ pacc-a-vekkhamāno||<br />
					yathā-bhūtaɱ jāneyya passeyya.|| ||</p>

					<p class="f4"><a id="pg125"><span class="f2 g"><b>[125]</b></span></a> Evam eva kho brāhmaṇa, yasmiɱ samaye na vyāpāda-pariyuṭṭhitena cetasā viharati,||<br />
					na vyāpāda-paretena.|| ||</p>

					<p class="f4">Uppannassa ca vyāpādassa nissaraṇaɱ||<br />
					yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ pajānāti,||<br />
					passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhāyakatā.|| ||</p>

					<p class="ctr c">&#9632;</p>

					<p class="f4">Puna ca paraɱ brāhmaṇa, yasmiɱ samaye na thīna-middha-pariyuṭṭhitena cetasā viharati||<br />
					na thīna-middha-paretena.|| ||</p>

					<p class="f4">Uppannassa ca thīna-middhassa nissaraṇaɱ||<br />
					yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye||<br />
					yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye||<br />
					yathā-bhūtaɱ pajānāti passati.|| ||</p>

					<p class="f4">Ubhayattham pi tasmiɱ samaye||<br />
					yathā-bhūtaɱ pajānāti, passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Seyyathā pi brāhmaṇa, udapatto na sevāla-paṇakapariyonaddho, tattha cakkhumā puriso sakaɱ mukha-nimittaɱ pacc-a-vekkhamāno yathā-bhūtaɱ jāneyya, passeyya.|| ||</p>

					<p class="f4">Evam eva kho brāhmaṇa, yasmiɱ samaye na thīna-middha-pariyuṭṭhitena cetasā viharati na thīna-middha-paretena.|| ||</p>

					<p class="f4">Uppannassa ca thīna-middhassa nissaraṇaɱ yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Ubhayattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Puna ca paraɱ brāhmaṇa, yasmiɱ samaye na uddhacca-kukkucca-pariyuṭṭhitena cetasā viharati na uddhacca-kukkucca-paretena.|| ||</p>

					<p class="f4">Uppannassa ca uddhacca-kukkuccassa nissaraṇaɱ yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Ubhayattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Seyyathā pi brāhmaṇa, udapatto na vāterito na calito na bhanto na ūmijāto, tattha cakkhumā puriso sakaɱ mukha-nimittaɱ pacc-a-vekkhamāno yathā-bhūtaɱ jāneyya passeyya.|| ||</p>

					<p class="f4">Evam eva kho brāhmaṇa, yasmiɱ samaye na uddhacca-kukkucca-pariyuṭṭhitena cetasā viharati na uddhacca-kukkucca-paretena.|| ||</p>

					<p class="f4">Uppannassa ca uddhacca-kukkuccassa nissaraṇaɱ yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Ubhayattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Puna ca paraɱ brāhmaṇa, yasmiɱ samaye na vicikicchā-pariyuṭṭhitena cetasā viharati na vicikicchā-paretena.|| ||</p>

					<p class="f4">Uppannāya ca vicikicchāya nissaraṇaɱ yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Ubhayattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4">Seyyathā pi brāhmaṇa, udapatto accho vi-p-pasanno anāvilo āloke nikkhitto.|| ||</p>

					<p class="f4">Tattha cakkhumā puriso sakaɱ mukha-nimittaɱ pacc-a-vekkhamāno yathā-bhūtaɱ jāneyya, passeyya.|| ||</p>

					<p class="f4">Evam eva kho brāhmaṇa, yasmiɱ samaye na vicikicchā-pariyuṭṭhitena cetasā viharati na vicikicchā-paretena.|| ||</p>

					<p class="f4">Uppannassa ca vicikicchāya nissaraṇaɱ yathā-bhūtaɱ pajānāti.|| ||</p>

					<p class="f4">Attattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Parattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Ubhayattham pi tasmiɱ samaye yathā-bhūtaɱ pajānāti, passati.|| ||</p>

					<p class="f4">Dīgha-rattaɱ asajjhāyakatā pi mantā paṭibhanti||<br />
					pag'eva sajjhayakakatā.|| ||</p>

					<p class="f4"><a id="pg126"><span class="f2 g"><b>[126]</b></span></a> Ayaɱ kho brāhmaṇa, hetu ayaɱ paccayo yenekadā dīgha-rattaɱ asajjhāyakatā pi mantā paṭibhanti, pag'eva sajjhāyakatā.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Satt'imi, brāhmaṇa bojjhaŋgā anāvaraṇā anīvaraṇā cetaso anupakkilesā bhāvitā bahulī-katā vijjā-vimutti-phala-sacchi-kiriyāya saŋvattanti.|| ||</p>

					<p class="f4">Katame satta?|| ||</p>

					<p class="f4">Sati-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Dhamma-vicaya-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Viriya-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Pīti-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Passaddhi-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Samādhi-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Upekhā-sambojjhaŋgo kho brāhmaṇa, anāvaraṇo anīvaraṇo cetaso anupakkileso bhāvito bahulī-kato vijjā-vimutti-phala-sacchi-kiriyāya saŋvattanti.|| ||</p>

					<p class="f4">Ime kho brāhmaṇa, satta bojjhaŋgā anāvaraṇā anīvaraṇā cetaso anupakkilesā bhāvitā bahulī-katakā vijjā-vimutti-phala-sacchi-kiriyāya saŋvattantī" ti.|| ||</p>

					<p class="f4">Evaɱ vutte Saŋgāravo brāhmaṇo Bhagavantaɱ etad avoca:|| ||</p>

					<p class="f4">"Abhikkantaɱ bho Gotama!|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhintī' ti.|| ||</p>

					<p class="f4">Evam evaɱ bhotā Gotamena||<br />
					aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi,||<br />
					Dhammañ ca||<br />
					bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>