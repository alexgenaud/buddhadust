<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 21. Ānanda and Bhadda discuss the purpose of ethical culture." />
<title>SN 5 47 21: Sīla Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					47. Sati-Paṭṭhāna Saɱyutta<br />
					3. Sīla-ṭ-Ṭhiti Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p21">Sutta 21</a></h4>

					<h1>Sīla Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg171"><span class="f2 g"><b>[171]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.021.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.021.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā ca Ānando āyasmā ca Bhaddo Pāṭaliputte viharanti Kukkuṭ'ārāme.|| ||</p>

					<p class="f4">Atha kho āyasmā Bhaddo sāyanha-samayaɱ paṭisallāṇā vuṭṭhito yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmatā Ānandena saddhiɱ sammodi.|| ||</p>

					<p class="f4">Sammodaṇīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Bhaddo||<br />
					āyasmantaɱ Ānandaɱ etad avoca:|| ||</p>

					<p class="f4">"Yān'imāni āvuso Ānanda, kusalāni sīlāni vuttāni Bhagavatā,||<br />
					imāni kusalāni sīlāni||<br />
					kim atthiyāni vuttāni Bhagavatā" ti?|| ||</p>

					<p class="f4">"Sādhu sādhu āvuso Bhadda!|| ||</p>

					<p class="f4">Bhaddako kho te āvuso Bhadda!|| ||</p>

					<p class="f4">Ummaggo, bhaddakaɱ paṭibhānaɱ,||<br />
					kalyāṇī paripucchā.|| ||</p>

					<p class="f4">Evaɱ hi tvaɱ āvuso bhadda, pucchasi:|| ||</p>

					<p class="f4">'Yān'imāni āvuso Ānanda, kusalāni sīlāni vuttāni Bhagavatā||<br />
					imāni kusalāni sīlāni||<br />
					kim atthiyāni vuttāni Bhagavatā?' ti" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Yān'imāni, āvuso Bhadda, kusalāni vuttāni Bhagavatā,||<br />
					imāni kusalāni sīlāni||<br />
					yāva-d-eva catunnaɱ sati-paṭṭhānānaɱ bhāvanāya vuttāni Bhagavatā.|| ||</p>

					<p class="f4">Katamesaŋ catunnaɱ?</p>

					<p class="f4">Idh'āvuso, bhikkhu kāye kāy'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4"><a id="pg172"><span class="f2 g"><b>[172]</b></span></a> Yān'imāni āvuso bhadda, kusalāni sīlāni vuttāni Bhagavatā,||<br />
					imāni kusalāni sīlāni||<br />
					yāva-d-eva imesaŋ catunnaɱ sati-paṭṭhānānaɱ bhāvanāya vuttāni Bhagavatā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>