<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 47. The Buddha gives a bhikkhu a teaching in brief: abandon unethical behavior and cultivate the four settings-up of memory." />
<title>SN 5 47 47: Du-c-Carita Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					5. Amata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p47">Sutta 47</a></h4>

					<h1>Du-c-Carita Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg188"><span class="f2 g"><b>[188]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.047.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.047.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">2. Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Sādhu me bhante, Bhagavā saṇkhittena dhammaṃ desetu,||<br />
					yam ahaṃ Bhagavato dhammaṃ sutvā||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto vihareyyanti."|| ||</p>

					<p class="f4">"Tasmātiha tvaṃ bhikkhu ādimeva visodhehi kusalesu dhammesu.|| ||</p>

					<p class="f4">Ko ca ādi kusalānaṃ dhammānaṃ?|| ||</p>

					<p class="f4">Idha tvaṃ bhikkhu, kāya-du-c-caritaṃ pahāya||<br />
					kāya-su-caritaṃ bhāvessasi.|| ||</p>

					<p class="f4">Vacī-du-c-caritaṃ pahāya||<br />
					vacī-su-caritaṃ bhāvessasi.|| ||</p>

					<p class="f4">Mano-du-c-caritaṃ pahāya||<br />
					mano-su-caritaṃ bhāvessasi.|| ||</p>

					<p class="f4">Yato kho tvaṃ bhikkhu, kāya-du-c-caritaṃ pahāya||<br />
					kāya-su-caritaṃ bhāvessasi,||<br />
					vacī-du-c-caritaṃ pahāya||<br />
					vacī-su-caritaṃ bhāvessasi,||<br />
					mano-du-c-caritaṃ pahāya||<br />
					mano-su-caritaṃ bhāvessasi,||<br />
					tato tvaṃ bhikkhu,||<br />
					sīlaṃ nissāya sīle patiṭṭhāya||<br />
					cattāro sati-paṭṭhāne bhāveyyāsi.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, bhikkhu kāye kāy'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Vedanāsu vedan'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Citte citt'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Dhammesu Dhamm'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Yato kho tvaṃ bhikkhu, sīlaṃ nissāya||<br />
					sīle patiṭṭhāya||<br />
					ime cattāro sati-paṭṭhāne evaṃ bhāvessasi,||<br />
					tato tuyhaṃ bhikkhu,||<br />
					yā ratti vā divaso vā||<br />
					āgamissati vuddhi yeva pāṭikaṇkhā kusalesu dhammesu||<br />
					no parihānī" ti.|| ||</p>

					<p class="f4">Atha kho so bhikkhu Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho so bhikkhu||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pana so bhikkhu arahataṃ ahosi.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>