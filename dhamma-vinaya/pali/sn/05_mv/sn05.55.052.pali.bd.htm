<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 52. A bhikkhu reports on his experiences living near the Buddha during a rainy season." />
<title>SN 5 55 52: Vassavuttha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					V. Mahā-Vagga<br />
					55. Sot'āpatti Saɱyuttaa<br />
					VI: Sappañña Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p52">Sutta 52</a></h4>

					<h1>Vassavuttha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.052.wood.pts.htm#p1">pts</a>]</span>Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena aññataro bhikkhu||<br />
					Sāvatthiyaɱ vassaŋ vuttho||<br />
					Kapilavatthuɱ anuppatto hoti||<br />
					kenacid'eva karaṇīyena.|| ||</p>

					<p class="f4">Assosuɱ kho Kāpilavatthavā Sakkā||<br />
					"Aññataro kira bhikkhu Sāvatthiyaɱ vassaŋ vuttho||<br />
					Kapilavatthuɱ anuppatto" ti.|| ||</p>

					<p class="f4">Atha kho Kāpilavatthavā Sakkā yena so bhikkhu ten'upasankamiɱsu.|| ||</p>

					<p class="f4">Upasaŋkamitvā taɱ bhikkhuɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho Kāpilavatthavā Sakkā taɱ bhikkhuɱ etad avocuɱ:|| ||</p>

					<p class="f4">"Kacci bhante, Bhagavā||<br />
					arogo c'eva balavā cā" ti?|| ||</p>

					<p class="f4">"Bhagavā āvuso arogā ca balavanto cā ti?|| ||</p>

					<p class="f4">"Sāriputta-Moggallānā pi kho āvuso,||<br />
					arogā ca balavanto cā" ti.|| ||</p>

					<p class="f4">"Kacci pana bhante, bhikkhu-saŋgho||<br />
					arogo ca balavā cā" ti?|| ||</p>

					<p class="f4">"Bhikkhu-saŋgho pi kho āvuso||<br />
					arogo ca balavā cā" ti.|| ||</p>

					<p class="f4">"Atthi pana bhante,||<br />
					kiñci iminā antaravassena Bhagavato sammukhā sutaɱ sammukhā paṭiggahitan" ti?|| ||</p>

					<p class="f4">"Sammukhā me taɱ āvuso, Bhagavato sutaɱ||<br />
					sammukhā paṭiggahitaɱ:|| ||</p>

					<p class="f4">'Appakā te bhikkhave,||<br />
					bhikkhū ye āsavānaɱ khayā||<br />
					anāsavaɱ ceto vimuttiɱ||<br />
					paññā-vimuttiɱ||<br />
					diṭṭhe'va dhamme||<br />
					sayaɱ abhiññā sacchi-katvā||<br />
					upasampajja viharanti.|| ||</p>

					<p class="f4">Atha kho eteva bahutarā bhikkhū||<br />
					ye pañcannaɱ ora-m-bhāgiyānaɱ saŋyojanānaɱ pari-k-khayā||<br />
					opapātikā tattha parinibbāyino||<br />
					anāvatti-dhammā asmā lokā' ti.|| ||</p>

					<p class="f4">Aparam pi kho me āvuso Bhagavato||<br />
					sammukhā sutaɱ||<br />
					sammukhā paṭiggahitaɱ:|| ||</p>

					<p class="f4">'Appakā te bhikkhave, bhikkhū||<br />
					ye pañcannaɱ ora-m-bhāgiyānaɱ saŋyojanānaɱ pari-k-khayā||<br />
					opapātikā tattha paranibbāyino anāvatti-dhammā asmā lokā.|| ||</p>

					<p class="f4">Atha kho ete bahutarā bhikkhū ye tiṇṇaɱ saŋyojanānaɱ pari-k-khayā||<br />
					rāga-dosa-mohānaɱ tanuttā||<br />
					Sakad-āgāmino sakid eva||<br />
					imaɱ lokaɱ āgantvā dukkhassantaɱ karissantī' ti.|| ||</p>

					<p class="f4">Aparam pi kho me āvuso Bhagavato||<br />
					sammukhā sutaɱ||<br />
					sammukhā paṭiggahitaɱ:|| ||</p>

					<p class="f4">'Appakā te bhikkhave, bhikkhū ye tiṇṇaɱ saŋyojanānaɱ pari-k-khayā||<br />
					rāga-dosa-mohānaɱ tanuttā||<br />
					Sakad-āgāmino sakid eva||<br />
					imaɱ lokaɱ āgantvā dukkhassantaɱ karissanti,||<br />
					atha kho ete va bahutarā bhikkhū ye tiṇṇaɱ saŋyojanānaɱ pari-k-khayā||<br />
					Sot'āpannā||<br />
					avinipāta-dhammā||<br />
					niyatā||<br />
					sambodhi-parāyanā'" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>