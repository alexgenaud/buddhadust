<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 66. Developing and making much of faith, energy, memory, serenity and wisdom leads either to Arahantship in this world or to one or another of six forms of non-returning." />
<title>SN 5 48 66: Satt'Ānisaṃsā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					7. Bodhi-Pakkhiya Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p66">Sutta 66</a></h4>

					<h1>Satt'Ānisaṃsā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg237"><span class="f2 g"><b>[237]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.066.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave, indriyāni.|| ||</p>

					<p class="f4">Katamāni pañca?|| ||</p>

					<p class="f4">Saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">Imāni kho bhikkhave, pañc'indriyāni.|| ||</p>

					<p class="f4">Imesaṃ kho bhikkhave, pañcannaṃ indriyānaṃ||<br />
					bhāvitattā||<br />
					bahulī-katattā||<br />
					satta-phalā satta ānisaṃsā pāṭikaṇkhā.|| ||</p>

					<p class="f4">Katame satta-phalā satta ānisaṃsā?|| ||</p>

					<p class="f4"><b>1.</b> Diṭṭhe'va dhamme paṭigacca aññaṃ ārādheti.|| ||</p>

					<p class="f4"><b>2.</b> No ce diṭṭhe'va dhamme paṭigacca aññaṃ ārādheti,||<br />
					atha māraṇa kāle aññaṃ ārādheti.|| ||</p>

					<p class="f4"><b>3.</b> No ce diṭṭhe'va dhamme paṭigacca aññaṃ ārādheti||<br />
					no ce māraṇa kāle aññaṃ ārādheti,||<br />
					atha pañcannaṃ oram-bhāgiyānaṃ saṃyojanānaṃ parikkhayā||<br />
					antarā-parinibbāyī hoti.|| ||</p>

					<p class="f4"><b>4.</b> No ce diṭṭhe'va dhamme paṭigacca aññaṃ ārādheti||<br />
					no ce māraṇa kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā||<br />
					antarā-parinibbāyī hoti||<br />
					atha upahacca parinibbāyī hoti.</p>

					<p class="f4"><b>5.</b> No ce diṭṭhe'va dhamme paṭigacca aññaṃ ārādheti||<br />
					no ce māraṇa kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā||<br />
					antarā-parinibbāyī hoti||<br />
					no ce upahacca parinibbāyī hoti||<br />
					atha a-saṇkhāra parinibbāyī hoti.|| ||</p>

					<p class="f4"><b>6.</b> No ce diṭṭhe'va dhamme paṭigacca aññaṃ ārādheti||<br />
					no ce māraṇa kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā||<br />
					antarā-parinibbāyī hoti||<br />
					no ce upahacca parinibbāyī hoti||<br />
					no ce a-saṇkhāra parinibbāyī hoti||<br />
					atha sa-saṇkhāra parinibbāyī hoti.|| ||</p>

					<p class="f4"><b>7.</b> No ce diṭṭhe'va dhamme paṭigacca aññaṃ ārādheti||<br />
					no ce māraṇa kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā||<br />
					antarā-parinibbāyī hoti||<br />
					no ce upahacca parinibbāyī hoti||<br />
					no ce a-saṇkhāra parinibbāyī hoti||<br />
					no ce sa-saṇkhāra parinibbāyī hoti||<br />
					atha uddhaṃ-soto Akaniṭṭha-gāmī.|| ||</p>

					<p class="f4">Imesaṃ kho bhikkhave, pañcannaṃ indriyānaṃ||<br />
					bhāvitattā||<br />
					bahulī-katattā||<br />
					ime satta-phalā sattānisaṃsā pāṭikaṇkhā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>