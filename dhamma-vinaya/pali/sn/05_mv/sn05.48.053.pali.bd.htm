<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 53. The Buddha describes how the beginner can know that he has become a seeker and how the seeker can know that he has become one who needs no longer seek." />
<title>SN 5 48 53: Sekha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					VI. Sūkarakhata-vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p53">Sutta 53</a></h4>

					<h1>Sekha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.053.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.053.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Ghositārāme.|| ||</p>

					<p class="f4">Tatra kho Bhagavā bhikkhū āmantesi: atthi nu kho bhikkhave, pariyāyo: yaɱ pariyāya āgamma sekho bhikkhu sekhabhūmiyaɱ ṭhito sekho'smīti pajāneyya, asekho bhikkhu asekhabhūmiyaɱ ṭhito asekho'smīti pajāneyyā'ti.|| ||</p>

					<p class="f4">"Bhagavaɱ-mūlakā no bhante, dhammā,||<br />
					Bhagavaɱ-nettikā||<br />
					Bhagavaɱ-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaɱ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāre-s-santī" ti.|| ||</p>

					<p class="f4">Atthi bhikkhave, pariyāyo:||<br />
					yaɱ pariyāyaɱ āgamma sekho bhikkhu sekhabhūmiyaɱ||<br />
					'ṭhito sekhosmī' ti pajāneyya,||<br />
					asekho bhikkhu asekhabhūmiyaɱ||<br />
					'ṭhito asekhosmī' ti pajāneyya.|| ||</p>

					<p class="f4">Katamo ca bhikkhave, pariyāyo,||<br />
					yaɱ pariyāyaɱ āgamma sekho bhikkhu sekhabhūmiyaɱ||<br />
					'ṭhito sekhosmī' ti pajānāti?|| ||</p>

					<p class="f4">Idha, bhikkhave, sekho bhikkhu||<br />
					'idaɱ dukkhan' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-samudayo' ti yathā-bhūtaɱ pajānāti.</p>

					<p class="f4">'Ayaɱ dukkha-nirodho' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodha-gāminī-paṭipadā' ti yathabhūtaɱ pajānāti.|| ||</p>

					<p class="f4">Ayam pi kho bhikkhave, pariyāyo,||<br />
					yaɱ pariyāyaɱ āgamma sekho bhikkhu sekhabhūmiyaɱ||<br />
					'ṭhito sekhosmī' ti pajānāti.|| ||</p>

					<p class="f4">Puna ca paraɱ bhikkhave,||<br />
					sekho bhikkhu iti paṭisañcitkhati:|| ||</p>

					<p class="f4">'Atthi nu kho ito bahiddhā añño samaṇo vā brāhmaṇo vā yo evaɱ bhūtaɱ tacchaɱ tathā dhammaɱ <span class="f3 g"><i>[230]</i></span> deseti, yathā Bhagavā' ti?|| ||</p>

					<p class="f4">So evaɱ pajānati:|| ||</p>

					<p class="f4">'N'atthi ito bahiddhā añño samaṇo vā brāhmaṇo vā yo evaɱ bhūtaɱ tacchaɱ tathā dhammaɱ deseti, yathā Bhagavā' ti.|| ||</p>

					<p class="f4">Ayam pi kho bhikkhave, pariyāyo:||<br />
					yaɱ pariyāyaɱ āgamma sekho bhikkhu sekhabhūmiyaɱ||<br />
					'ṭhito sekhosmī" ti pajānāti.|| ||</p>

					<p class="f4">Puna ca paraɱ bhikkhave, sekho bhikkhu pañc'indriyāni pajānāti:||<br />
					saddh'indriyaɱ||<br />
					viriy'indriyaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ,||<br />
					yaɱgatikāni||<br />
					yaɱparamāni||<br />
					yaɱbalāni||<br />
					yaɱpariyosānāni,||<br />
					na h'eva kho kāyena phusitvā viharati,||<br />
					paññāya ca ativijjha passati.</p>

					<p class="f4">Ayam pi kho bhikkhave: pariyāyo:||<br />
					yaɱ pariyāyaɱ āgamma sekho bhikkhu sekhabhūmiyaɱ||<br />
					'ṭhito sekhosmī' ti pajānāti.|| ||</p>

					<p class="f4">Katamo ca bhikkhave, pariyāyo,||<br />
					yaɱ pariyāyaɱ āgamma asekho bhikkhu asekhabhūmiyaɱ||<br />
					'ṭhito asekhosmī' ti pajānāti?|| ||</p>

					<p class="f4">Idha, bhikkhave, asekho bhikkhu||<br />
					pañc'indriyāni pajānāti||<br />
					saddh'indriyaɱ||<br />
					viriy'indriyaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ||<br />
					yaɱgatatikāni||<br />
					yaɱparamāni||<br />
					yaɱbalāni||<br />
					yaɱpariyosānāti.|| ||</p>

					<p class="f4">Kāyena ca phusitvā viharati,||<br />
					paññāya ca ativijjha passati.|| ||</p>

					<p class="f4">Ayam pi kho bhikkhave, pariyāyo||<br />
					yaɱ pariyāyaɱ āgamma asekho bhikkhu asekhabhūmiyaɱ||<br />
					'ṭhito asekhosmī' ti pajānāti.|| ||</p>

					<p class="f4">Puna ca paraɱ bhikkhave,||<br />
					asekho bhikkhu cha indriyāni pajānāti.|| ||</p>

					<p class="f4">'Cakkhundriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ||<br />
					man'indriyaɱ,||<br />
					imāni cha indriyāni||<br />
					sabbena||<br />
					sabbaɱ||<br />
					sabbathā||<br />
					sabbaɱ aparisesaɱ nirujjhanti.</p>

					<p class="f4">Aññāni cha indriyāni||<br />
					na kuhiñci kismiñci uppajjissantī' ti pajānāti.|| ||</p>

					<p class="f4">Ayam pi kho bhikkhave, pariyāyo||<br />
					yaɱ pariyāyaɱ āgamma asekho bhikkhu asekhabhūmiyaɱ||<br />
					'ṭhito asekhosmī' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
