<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṇga Samyutta, Sutta 8. The Venerable Upavana explains how by developing the seven dimensions of awakening one can know a pleasant way of living (that is, Arahantship)." />
<title>SN 5 46 8: Upavāṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṇga Saṃyutta<br />
					1. Pabbata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p8">Sutta 8</a></h4>

					<h1>Upavāṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg76"><span class="f2 g"><b>[76]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.008.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.008.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.008.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ āyasmā ca Upavāno||<br />
					āyasmā ca Sāriputto||<br />
					Kosambīyaṃ viharanti,||<br />
					Ghositārāme.|| ||</p>

					<p class="f4">Atha kho āyasmā Sāriputto||<br />
					sāyanha-samayaṃ paṭisallāṇā vuṭṭhito||<br />
					yen'āyasmā Upavāno ten'upasaṇkami.</p>

					<p class="f4">Upasaṇkamitvā āyasmatā upavānena saddhiṃ sammodi.|| ||</p>

					<p class="f4">Sammedanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto āyasmantaṃ Upavānaṃ etad avoca:|| ||</p>

					<p class="f4">"Jāneyya nu kho āvuso Upavāna bhikkhu paccattaṃ:|| ||</p>

					<p class="f4">'Yoniso mana-sikārā evaṃ susamāraddhā me satta bojjh'aṇgā phāsu-vihārāya saṃvaṭṭantī'" ti?|| ||</p>

					<p class="f4">"Jāneyya kho āvuso Sāriputta bhikkhu paccattaṃ:|| ||</p>

					<p class="f4">'Yoniso mana-sikārā evaṃ susamāraddhā me satta bojjh'aṇgā phāsu-vihārāya saṃvaṭṭantī' ti.|| ||</p>

					<p class="f4">Sati-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4">'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4">'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Viriya-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4">'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Pīti-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4">'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Passaddhi-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4">'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Samādhi-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4">'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Upekhā-sambojjh'aṇgaṃ āvuso bhikkhu ārabhamāno va jānāti.|| ||</p>

					<p class="f4"><a id="pg77"><span class="f2 g"><b>[77]</b></span></a> 'Cittaṃ ca me su-vimuttaṃ||<br />
					thīna-middhaṃ ca me susamūhataṃ,||<br />
					uddhacca kukkuccañ ca me su-p-paṭivinītaṃ,||<br />
					āraddhaṃ ca me viriyaṃ||<br />
					atthikatvā mana-sikaromi||<br />
					no ca līnan' ti.|| ||</p>

					<p class="ctr c">&#9632;</p>

					<p class="f4">Evaṃ kho āvuso Sāriputta bhikkhu jāneyya paccattaṃ:|| ||</p>

					<p class="f4">'Yoniso mana-sikārā evaṃ susamāraddhā me satta bojjh'aṇgā phāsu-vihārāya saṃvaṭṭantī'" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>