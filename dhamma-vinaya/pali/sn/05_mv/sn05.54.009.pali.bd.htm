<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 9. This is the sutta in which the Buddha first recommends the practice of minding the respirations. This happens after a great number of bhikkhus, practicing minding the ugly, become so disgusted with the body that they commit suicide." />
<title>SN 5 54 9: Vesālī or Asubha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					1. Eka-Dhamma Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p9">Sutta 9</a></h4>

					<h1>Vesālī or Asubha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg320"><span class="f2 g"><b>[320]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.009.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.009.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.009.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.54.009.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Vesāliyaṃ viharati||<br />
					Mahāvane||<br />
					Kūṭāgāra-sālāyaṃ.|| ||</p>

					<p class="f4"><span class="f3">[<a id="p2">2</a>]</span> Tena kho pana samayena Bhagavā bhikkhūnaṃ||<br />
					aneka-pariyāyena asubhakathaṃ katheti||<br />
					asubhāya vaṇṇaṃ bhāsati,||<br />
					asubha-bhāvanāya vaṇṇaṃ bhāsati.|| ||</p>

					<p class="f4"><span class="f3">[<a id="p3">3</a>]</span> Atha kho Bhagavā bhikkhū āmantesi:|| ||</p>

					<p class="f4">"Icchām'ahaṃ bhikkhave,||<br />
					addhamāsaṃ paṭisallīyituṃ.|| ||</p>

					<p class="f4">Namhi kenaci upasaṅkamitabbo aññatra ekena piṇḍa-pātanīhārakenā" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavāto paṭi-s-sutvā nāssudha koci Bhagavāntaṃ upasaṅkamati aññatra ekena piṇḍa-pātanīhārakena.|| ||</p>

					<p class="f4"><span class="f3">[<a id="p4">4</a>]</span> Atha kho te bhikkhū:|| ||</p>

					<p class="f4">"Bhagavā aneka-pariyāyena||<br />
					asubhakathaṃ kathesi||<br />
					asubhāya vaṇṇaṃ bhāsati||<br />
					asubha-bhāvanāya vaṇṇaṃ bhāsatī" ti|| ||</p>

					<p class="f4">anekākāra-vokāraṃ asubha-bhāvan-ā-nuyogam anuyuttā viharanti.|| ||</p>

					<p class="f4">Te iminā kāyena aṭṭīya-mānā||<br />
					harāya-mānā||<br />
					jiguccha-mānā||<br />
					satthahārakaṃ pariyesanti.|| ||</p>

					<p class="f4">Dasa pi bhikkhū ekāhena satthaṃ āharanti.|| ||</p>

					<p class="f4">Vīsatim pi bhikkhū ekāhena satthaṃ āharanti.|| ||</p>

					<p class="f4">Tiṃsam pi bhikkhū ekāhena satthaṃ āharanti.|| ||</p>

					<p class="f4"><span class="f3">[<a id="p5">5</a>]</span> Atha kho Bhagavā tassa uḍḍhamāsassa accayena paṭisallānā vuṭṭhito āyasmantaṃ Ānandaṃ āmantesi:|| ||</p>

					<p class="f4">"Kiṃ nu kho Ānanda,||<br />
					tan ubhūto viya bhikkhū-saṅgho" ti.|| ||</p>

					<p class="f4"><span class="f3">[<a id="p6">6</a>]</span> "Tathā hi pana bhante Bhagavā bhikkhūnaṃ||<br />
					aneka-pariyāyena asubhakathaṃ kathesi||<br />
					asubhāya vaṇṇaṃ <a id="pg321"><span class="f2 g"><b>[321]</b></span></a> bhāsati,||<br />
					asubha-bhāvanāya vaṇṇaṃ bhāsati.|| ||</p>

					<p class="f4">Te ca bhante, bhikkhū:|| ||</p>

					<p class="f4">"Bhagavā kho aneka-pariyāyena asubhakathaṃ kathesi,||<br />
					asubhāya vaṇṇaṃ bhāsati,||<br />
					asubha-bhāvanāya vaṇṇaṃ bhāsatī" ti|| ||</p>

					<p class="f4">anekākāravokāraṃ asubha-bhāvan-ā-nuyogam anuyuttā viharanti.|| ||</p>

					<p class="f4">Te iminā kāyena aṭṭīya-mānā harāya-mānā satthahārakaṃ pariyesanti dasa pi bhikkhū||<br />
					vīsam pi||<br />
					tiṇsam pi bhikkhū||<br />
					ekāhena satthaṃ āharanti.|| ||</p>

					<p class="f4">Sādhu bhante,||<br />
					Bhagavā aññam pariyāyaṃ||<br />
					ācikkhatu tathā yathā-yaṃ bhikkhū-saṅgho||<br />
					aññāya saṇṭhaheyyā" ti.|| ||</p>

					<p class="f4"><span class="f3">[<a id="p7">7</a>]</span> "Tena h'Ānanda yāvatikā bhikkhū Vesāliṃ upanissāya viharanti,||<br />
					te sabbe upaṭṭhāna-sālāyaṃ sannipātehī" ti.|| ||</p>

					<p class="f4">"Evaṃ bhante" ti kho āyasmā Ānando Bhagavāto paṭi-s-sutvā||<br />
					yāvatikā bhikkhū Vesāliṃ upanissāya viharanti,||<br />
					te sabbe upaṭṭhāna-sālāyaṃ sannipātetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavāntaṃ etad avoca:|| ||</p>

					<p class="f4">"Sannipatito bhante bhikkhū-saṅgho||<br />
					yassa dāni Bhagavā kālaṃ maññatī" ti.|| ||</p>

					<p class="f4"><span class="f3">[<a id="p8">8</a>]</span> Atha kho Bhagavā yena upaṭṭhānasālā ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4"><span class="f3">[<a id="p9">9</a>]</span> "Ayam pi kho bhikkhave,||<br />
					ānāpāna-sati-samādhi||<br />
					bhāvito||<br />
					bahulī-kato||<br />
					santo c'eva paṇīto ca||<br />
					asecanako sukho ca||<br />
					vihāro uppannuppanne ca||<br />
					pāpake akusale dhamme ṭhānaso antaradhāpeti vūpasameti.|| ||</p>

					<p class="f4"><span class="f3">[<a id="p10">10</a>]</span> Seyyathā pi, bhikkhave,||<br />
					gimhānaṃ pacchime māse ūhataṃ rajojallaṃ,||<br />
					tam enaṃ mahā akālamegho ṭhānaso antaradhāpeti vūpasameti.|| ||</p>

					<p class="f4">Evam eva kho bhikkhave||<br />
					ānāpāna-sati-samādhi||<br />
					bhāvito||<br />
					bahulī-kato||<br />
					santo c'eva paṇīto <a id="pg322"><span class="f2 g"><b>[322]</b></span></a> ca||<br />
					asecanako ca||<br />
					sukho ca||<br />
					vihāro uppannuppanne ca||<br />
					pāpake akusale dhamme ṭhānaso antaradhāpeti vūpasameti.|| ||</p>

					<p class="f4"><span class="f3">[<a id="p11">11</a>]</span> Kathaṃ bhāvito bhikkhave,||<br />
					ānāpāna-sati-samādhi||<br />
					kathaṃ bahulī-kato||<br />
					santo c'eva paṇīto ca||<br />
					asecanako ca||<br />
					sukho ca||<br />
					vihāro uppannuppanne ca||<br />
					pāpake akusale dhamme ṭhānaso antaradhāpeti vūpasameti?|| ||</p>

					<p class="f4"><span class="f3">[<a id="p12">12</a>]</span> Idha, bhikkhave, bhikkhū arañña-gato||<br />
					rukkha-mūla-gato vā||<br />
					suññāta-gato vā||<br />
					nisīdati pallaṅkaṃ ābhujitvā ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā||<br />
					so sato va assasati||<br />
					sato va passasati.|| ||</p>

					<p class="f4">Dīghaṃ vā assasanto dīghaṃ assasāmī' ti pajānāti.|| ||</p>

					<p class="f4">Dīghaṃ vā passasanto 'dīghaṃ passasāmī' ti pajānāti.|| ||</p>

					<p class="f4">Rassaṃ vā assasanto 'rassaṃ assasāmī' ti pajānāti.|| ||</p>

					<p class="f4">Rassaṃ vā passasanto 'rassaṃ passasāmī' ti pajānāti.|| ||</p>

					<p class="f4">'Sabba-kāya-paṭisaṃvedī assasissāmī' ti sikkhati.|| ||</p>

					<p class="f4">'Sabba-kāya-paṭisaṃvedī passissāmī' ti sikkhati.|| ||</p>

					<p class="f4">'Passam-bhayaṃ kāya-saṅkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ kāya-saṅkhāraṃ passasissāmī' ti sikkhati.|| ||</p>

					<p class="f4">'Pīti-paṭisaṃvedī assasissāmī' ti sikkhati.|| ||</p>

					<p class="f4">'Pīti-paṭisaṃvedī passasissāmī' ti sikkhati.|| ||</p>

					<p class="f4">'Sukha-paṭisaṃvedī assasissāmī' ti sikkhati.|| ||</p>

					<p class="f4">'Sukha-paṭisaṃvedī passasissāmī' ti sikkhati.|| ||</p>

					<p class="f4">'Citta-saṅkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṅkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṅkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṅkhāraṃ passasissāmī' ti sikkhati.|| ||</p>

					<p class="f4">'Citta-saṅkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṅkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṅkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṅkhāraṃ passasissāmī' ti sikkhati.|| ||</p>

					<p class="f4">'Citta-paṭisaṃvedī assasissāmī' ti sikkhati.|| ||</p>

					<p class="f4">'Citta-paṭisaṃvedī passasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ assasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ passasissāmī' ti sikkhati.|| ||</p>

					<p class="f4">'Samādahaṃ cittaṃ assasissāmī' ti sikkhati.|| ||</p>

					<p class="f4">'Samādahaṃ cittaṃ passasissāmī' ti sikkhati.|| ||</p>

					<p class="f4">'Vimocayaṃ cittaṃ assasissāmī' ti sikkhati.|| ||</p>

					<p class="f4">'Vimocayaṃ cittaṃ passasissāmī' ti sikkhati.|| ||</p>

					<p class="f4">'Anicc-ā-nupassī assasissāmī' ti sikkhati.|| ||</p>

					<p class="f4">'Anicc-ā-nupassī passasissāmī' ti sikkhati.|| ||</p>

					<p class="f4">Virāg-ā-nupassī assasissāmī' ti sikkhati.|| ||</p>

					<p class="f4">Virāg-ā-nupassī passasissāmī' ti sikkhati.|| ||</p>

					<p class="f4">Nirodh-ā-nupassī assasissāmī' ti sikkhati.|| ||</p>

					<p class="f4">Nirodh-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4"><span class="f3">[<a id="p19">19</a>]</span> Evaṃ bhāvito kho bhikkhave,||<br />
					ānāpāna-sati-samādhi||<br />
					evaṃ bahulī-kato||<br />
					santo c'eva paṇīto ca||<br />
					asecanako ca||<br />
					sukho ca||<br />
					vihāro uppannuppanne ca||<br />
					pāpake akusale dhamme ṭhānaso antaradhāpeti vūpasametī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>