<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 29. Ānanda comforts the householder Sirivaddha who declares himself as a non-returner in his presence." />
<title>SN 5 47 29: Sirivaḍḍha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					3. Sīla-ṭ-Ṭhiti Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p29">Sutta 29</a></h4>

					<h1>Sirivaḍḍha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg176"><span class="f2 g"><b>[176]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.029.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.029.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayaṃ āyasmā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayena Sirivaḍḍho gahapati ābādhiko hoti dukkhito bāḷha-gilāno.|| ||</p>

					<p class="f4">Atha kho Sirivaḍḍho gahapati||<br />
					aññataraṃ purisaṇ āmantesi:|| ||</p>

					<p class="f4">"Ehi tvaṃ ambho purisa,||<br />
					yenāsmato Ānando ten'upasaṇkama,||<br />
					upasaṇkamitvā mama vacanena āyasmato Ānandassa pāde sirasā vanda:|| ||</p>

					<p class="f4">'Sirivaḍḍho bhante Ānandassa pāde sirasā vandatī' ti.|| ||</p>

					<p class="f4">Evañ ca vadehi:|| ||</p>

					<p class="f4">'Sādhu kira bhante,||<br />
					āyasmā Ānando yena ca Sirivaḍḍhassa gahapatino nivesanaṃ||<br />
					ten'upasaṇkamatu||<br />
					anukampaṃ upādāyā'" ti.|| ||</p>

					<p class="f4">"Evaṃ bhante" ti kho so puriso Sirivaḍḍhassa gahapatissa paṭi-s-sutvā yen'āyasmā Ānando ten'upasaṇkami.|| ||</p>

					<p class="f4">Upasaṇkamitvā āyasmantaṃ Ānandaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so puriso āyasmantaṃ Ānandaṃ etad avoca:|| ||</p>

					<p class="f4">"Sirivaḍḍho bhante, gahapati ābādhiko dukkhito bāḷha-gilāno,||<br />
					so āyasmato Ānandassa pāde sirasā vandati,||<br />
					evañ ca vadeti:|| ||</p>

					<p class="f4">'Sādhu kira bhante,||<br />
					āyasmā Ānando yena Sirivaḍḍhassa gahapatissa nivesanaṃ,||<br />
					ten'upasaṇkamatu,||<br />
					anukampaṃ upādāyā' ti.|| ||</p>

					<p class="f4"><a id="pg177"><span class="f2 g"><b>[177]</b></span></a> Adhivāsesi kho āyasmā Ānando tuṇhī-bhāvena.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaram ādāya yena Sirivaḍḍhassa gahapatissa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatena āsane nisīdi.|| ||</p>

					<p class="f4">Nisajja kho āyasmā Ānando Sirivaḍḍhaṃ gahapatiṃ etad avoca:|| ||</p>

					<p class="f4">"Kacci te gahapati khamanīyaṃ,||<br />
					kacci yāpanīyaṃ,||<br />
					kacci dukkhā vedanā paṭi-k-kamanti||<br />
					no abhi-k-kamanti,||<br />
					paṭikkamosānaṃ paññāyati||<br />
					no abhi-k-kamo" ti?|| ||</p>

					<p class="f4">"Na me bhante khamanīyaṃ,||<br />
					na yāpanīyaṃ bāḷhā me dukkhā vedanā abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati||<br />
					no paṭikkamo" ti.|| ||</p>

					<p class="f4">"Tasmātiha te gahapati,||<br />
					evaṃ sikkhitabbaṃ:|| ||</p>

					<p class="f4">'Kāye kāy'ānupassī viharissāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Vedanāsu vedan'ānupassī viharissāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Citte citt'ānupassī viharissāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Dhammesu Dhamm'ānupassī viharissāmi||<br />
					ātāpī sampajāno satimā||<br />
					vineyya loke abhijjhā-domanassaṃ.'|| ||</p>

					<p class="f4">Evaṃ hi te gahapati sikkhitabban" ti.|| ||</p>

					<p class="f4">"Ye me bhante, Bhagavatā cattāro sati-paṭṭhānā desitā,||<br />
					saṃvijjanti te dhammā mayi.|| ||</p>

					<p class="f4">Ahañ ca tesu dhammesu sandissāmi.|| ||</p>

					<p class="f4">Ahaṃ bhante, kāye kāy'ānupassī viharāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Vedanāsu vedan'ānupassī viharāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Citte citt'ānupassī viharāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Dhammesu Dhamm'ānupassī viharāmi||<br />
					ātāpī sampajāno satimā||<br />
					vineyya loke abhijjhā-domanassaṃ.|| ||</p>

					<p class="f4">Yāni c'imāni bhante, Bhagavatā pañc'oram-bhāgiyāni saṃyojanāni desitāni,||<br />
					n-ā-haṃ tesaṇ kiñci attani a-p-pahīnaṃ samanupassāmī" ti.|| ||</p>

					<p class="f4">"Lābhā te gahapati,||<br />
					su-laddhaṃ te gahapati,||<br />
					Anāgāmi-phalaṃ tayā gahapati,||<br />
					vyākatantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>