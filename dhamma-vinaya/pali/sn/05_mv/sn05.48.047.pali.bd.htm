<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 47. By developing and making a big thing of energy, memory, serenity and wisdom one can make an end and attain Arahantship." />
<title>SN 5 48 47: Tatiya Pubb'Ārama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					5. Jarā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p47">Sutta 47</a></h4>

					<h1>Tatiya Pubb'Ārama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.047.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Pubbārāme Migāra-mātu pāsāde.|| ||</p>

					<p class="f4">Tatra kho Bhagavā bhikkhū āmantesi "bhikkhavo" ti.|| ||</p>

					<p class="f4">"Bhadante" ti te bhikkhū Bhagavato pacchassosuṃ Bhagavā etad avoca:|| ||</p>

					<p class="f4">Katinnaṃ nu kho bhikkhave indriyānaṃ||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaṃ vyākaroti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti?"|| ||</p>

					<p class="f4">"Bhagavaṃ-mūlakā no bhante, dhammā,||<br />
					Bhagavaṃ-nettikā||<br />
					Bhagavaṃ-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Catunnaṃ kho bhikkhave, indriyānaṃ||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaṃ vyākaroti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Viriy'indriyassa,||<br />
					sat'indriyassa,||<br />
					samādh'indriyassa,||<br />
					paññ'indriyassa.|| ||</p>

					<p class="f4">Imesaṃ kho bhikkhave, catunnaṃ indriyānaṃ||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaṃ vyākaroti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>