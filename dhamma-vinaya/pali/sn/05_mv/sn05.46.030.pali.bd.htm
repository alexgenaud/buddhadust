<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṇga Samyutta, Sutta 30. The Venerable Udayi declares streamwinning." />
<title>SN 5 46 30: Udāyī Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṇga Saṃyutta<br />
					3. Udāyi Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p30">Sutta 30</a></h4>

					<h1>Udāyī Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg89"><span class="f2 g"><b>[89]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.030.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.030.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sumhesu viharati Setakaṃ nāma Sumbhānaṃ nigamo.|| ||</p>

					<p class="f4">Atha kho āyasmā Udāyī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Udāyī Bhagavantaṃ etad avoca:|| ||</p>

					<p class="f4">"Acchariyaṃ bhante,||<br />
					abbhutaṃ bhante,||<br />
					yāva bahu-kataṃ ca me bhante,||<br />
					Bhagavati pemaṃ ca||<br />
					gāravo ca||<br />
					hiri ca||<br />
					ottappañ ca.|| ||</p>

					<p class="f4">Ahaṃ hi bhante, pubbe agārika-bhūto samāno abahukato ahosiṃ dhammena.|| ||</p>

					<p class="f4">Abahukato saṇghena.|| ||</p>

					<p class="f4">So khv'āhaṃ bhante,||<br />
					Bhagavati pemaṃ ca||<br />
					gāravaṃ ca||<br />
					hiriṃ ca||<br />
					ottapañ ca||<br />
					sampassamāno agārasmā anagāriyaṃ pabbajiṃ.|| ||</p>

					<p class="f4">Tassa me Bhagavā dhammaṃ desesi:|| ||</p>

					<p class="f4">'Iti rūpaṃ,||<br />
					iti rūpassa samudayo,||<br />
					iti rūpassa attha-gamo,|| ||</p>

					<p class="f4">iti vedanā,||<br />
					iti vedanāya samudayo,||<br />
					iti vedanāya attha-gamo,|| ||</p>

					<p class="f4">iti saññā,||<br />
					iti saññāya samudayo,||<br />
					iti saññāya attha-gamo,|| ||</p>

					<p class="f4">iti saṇkhārā,||<br />
					iti saṇkhārānaṃ samudayo,||<br />
					iti saṇkhārānaṃ attha-gamo,|| ||</p>

					<p class="f4">iti viññāṇaṃ,||<br />
					iti viññāṇassa samudayo,||<br />
					iti viññāṇassa attha-gamo' ti.|| ||</p>

					<p class="f4">So khv'āhaṃ bhante, suññ-ā-gāra-gato imesu pañc'upādāna-k-khandhānam ukkujjāvakujjaṃ samparivattento||<br />
					'idaṃ dukkhan' ti yathā-bhūtaṃ abbhaññāsiṃ.|| ||</p>

					<p class="f4">'Ayaṃ dukkha-samudayo' ti||<br />
					<a id="pg90"><span class="f2 g"><b>[90]</b></span></a> yathā-bhūtaṃ abbhaññāsiṃ.|| ||</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ abbhaññāsiṃ.|| ||</p>

					<p class="f4">'Ayaṃ dukkha-nirodha-gāminī-paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">Dhammo ca me bhante, abhisamito,||<br />
					Maggo ca paṭiladdho,||<br />
					yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Sati-sambojjh'aṇgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjh'aṇgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Viriya-sambojjh'aṇgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Pīti-sambojjh'aṇgo kho kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Passaddhi-sambojjh'aṇgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Samādhi-sambojjh'aṇgo kho kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Upekhā-sambojjh'aṇgo kho kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Ayaṃ kho me bhante, Maggo paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yath'āhaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Sādhu sādhu Udāyi,||<br />
					eso hi te Udāyi,||<br />
					Maggo paṭiladdho.|| ||</p>

					<p class="f4">Yo te bhāvito bahulī-kato||<br />
					tathā tathā viharantaṃ||<br />
					tathattāya upanessati.|| ||</p>

					<p class="f4">Yathā tvaṃ:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānissāmi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>