<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 30. The Venerable Udayi declares streamwinning." />
<title>SN 5 46 30: Udayi Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					III. Udāyi-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p30">Sutta 30</a></h4>

					<h1>Udāyī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.030.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.030.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">"Ekaɱ samayaɱ Bhagavā Sumhesu viharati Setakaɱ nāma Sumbhānaɱ nigamo.|| ||</p>

					<p class="f4">Atha kho āyasmā Udāyī yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Udāyī Bhagavantaɱ etad avoca:|| ||</p>

					<p class="f4">"Acchariyaɱ bhante,||<br />
					abbhutaɱ bhante,||<br />
					yāva bahu-kataɱ ca me bhante,||<br />
					Bhagavati pemaɱ ca||<br />
					gāravo ca||<br />
					hiri ca||<br />
					ottappañ ca.|| ||</p>

					<p class="f4">Ahaɱ hi bhante, pubbe agārikabhūto samāno abahukato ahosiɱ dhammena.|| ||</p>

					<p class="f4">Abahukato saŋghena.|| ||</p>

					<p class="f4">So khvāhaɱ bhante,||<br />
					Bhagavati pemaɱ ca||<br />
					gāravaɱ ca||<br />
					hiriɱ ca||<br />
					ottapañ ca||<br />
					sampassamāno agārasmā anagāriyaɱ pabbajiɱ.|| ||</p>

					<p class="f4">Tassa me Bhagavā dhammaɱ desesi:|| ||</p>

					<p class="f4">'Iti rūpaɱ,||<br />
					iti rūpassa samudayo,||<br />
					iti rūpassa attha-gamo,|| ||</p>

					<p class="f4">iti vedanā,||<br />
					iti vedanāya samudayo,||<br />
					iti vedanāya attha-gamo,|| ||</p>

					<p class="f4">iti saññā,||<br />
					iti saññāya samudayo,||<br />
					iti saññāya attha-gamo,|| ||</p>

					<p class="f4">iti sankhārā,||<br />
					iti sankhārānaɱ samudayo,||<br />
					iti sankhārānaɱ attha-gamo,|| ||</p>

					<p class="f4">iti viññāṇaɱ,||<br />
					iti viññāṇassa samudayo,||<br />
					iti viññāṇassa attha-gamo' ti.|| ||</p>

					<p class="f4">So khvāhaɱ bhante, suññ-ā-gāra-gato imesu pañc'upādāna-k-khandhānam ukkujjāvakujjaɱ samparivattento||<br />
					'idaɱ dukkhan' ti yathā-bhūtaɱ abbhaññāsiɱ.|| ||</p>

					<p class="f4">'Ayaɱ dukkha-samudayo' ti||<br />
					<a id="pg90"><span class="f2 g"><b>[90]</b></span></a> yathā-bhūtaɱ abbhaññāsiɱ.|| ||</p>

					<p class="f4">'Ayaɱ dukkha-nirodho' ti||<br />
					yathā-bhūtaɱ abbhaññāsiɱ.|| ||</p>

					<p class="f4">'Ayaɱ dukkha-nirodha-gāminī-paṭipadā' ti||<br />
					yathā-bhūtaɱ abbhaññāsiɱ.|| ||</p>

					<p class="f4">Dhammo ca me bhante, abhisamito,||<br />
					Maggo ca paṭiladdho,||<br />
					yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Sati-sambojjhaŋgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjhaŋgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Viriya-sambojjhaŋgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Pīti-sambojjhaŋgo kho kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Passaddhi-sambojjhaŋgo kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Samādhi-sambojjhaŋgo kho kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Upekhā-sambojjhaŋgo kho kho me bhante, paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi.|| ||</p>

					<p class="ctr c">&#9632;</p>

					<p class="f4">Ayaɱ kho me bhante, Maggo paṭiladdho.|| ||</p>

					<p class="f4">Yo me bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yath'āhaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Sādhu sādhu Udāyi,||<br />
					eso hi te Udāyi,||<br />
					Maggo paṭiladdho.|| ||</p>

					<p class="f4">Yo te bhāvito bahulī-kato||<br />
					tathā tathā viharantaɱ||<br />
					tathattāya upanessati.|| ||</p>

					<p class="f4">Yathā tvaɱ:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānissāmi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>