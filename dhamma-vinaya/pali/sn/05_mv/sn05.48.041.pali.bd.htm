<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 41. Ānanda remarks on the changed brought upon the forces of the Buddha by old age. The Buddha responds by telling him that aging is inherent in youth, sickness in health, death in living." />
<title>SN 5 48 41: Jarā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					5. Jarā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p41">Sutta 41</a></h4>

					<h1>Jarā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg216"><span class="f2 g"><b>[216]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.041.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.041.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Pubbārāme Migāra-mātu pāsāde.|| ||</p>

					<p class="f4">Tena kho pana samayena Bhagavā sāyaṇha-samayaṃ paṭisallāṇā vuṭṭhito pacchātape nisinno hoti||<br />
					piṭṭhiṃ otāpayamāno.|| ||</p>

					<p class="f4">Atha kho āyasmā Ānando yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā Bhagavato gattāni pāṇinā anomajjanto Bhagavantaṃ etad avoca:|| ||</p>

					<p class="f4">"Acchariyaṃ bhante,||<br />
					abbhutaṃ bhante,||<br />
					na c'evadāni bhante,||<br />
					Bhagavato tāva parisuddho hoti||<br />
					chavivaṇṇo pariyodāto.|| ||</p>

					<p class="f4">Sithilāni ca gattāni sabbāni valijātāni.|| ||</p>

					<p class="f4">Purato pabbhāro ca kāyo.|| ||</p>

					<p class="f4">Dissati ca indriyānaṃ aññathattaṃ:||<br />
					cakkhu'ndriyassa||<br />
					sot'indriyassa||<br />
					ghān'indriyassa||<br />
					jivh'indriyassa||<br />
					kāy'indriyassā" ti.|| ||</p>

					<p class="f4"> <a id="pg217"><span class="f2 g"><b>[217]</b></span></a> "Evaṃ h'etaṃ Ānanda, hoti||<br />
					jarā-dhammo yobbaññe||<br />
					vyādhi-dhammo||<br />
					ārogye maraṇa-dhammo||<br />
					jīvite na c'eva tāva parisuddho hoti||<br />
					chavivaṇṇo pariyodāto sathilāni ca honti||<br />
					gattāni sabbāni valijātāni||<br />
					purato pabbhāro ca kāyo.|| ||</p>

					<p class="f4">Dissati ca indriyānaṃ aññathattaṃ:||<br />
					cakkhu'ndriyassa||<br />
					sot'indriyassa||<br />
					ghān'indriyassa||<br />
					jivh'indriyassa||<br />
					kāy'indriyassā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

					<p>&nbsp;</p>

					<p class="f4 ctr">Dhitaṃ jammi jare atthu||<br />
					du-b-baṇṇa-karaṇī jare,||<br />
					Tāva manoramaṃ vimmaṃ||<br />
					jarāya abhimadditaṃ|| ||</p>

					<p class="f4 ctr">Yo pi vassa-sataṃ jīve||<br />
					so pi maccuparāyaṇo||<br />
					Na kiñci parivajjeti||<br />
					sabbam evā bhimaddatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>