<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, Sutta 4. The Buddha states that whoever in the past, future or present leaves the household life for the homeless life and finds understanding of things as they are, comes upon that understanding by way of deep comprehension of the Four Truths." />
<title>SN 5 56 4: Dutiya Kulaputta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					I. Samādhi Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p4">Sutta 4</a></h4>

					<h1>Dutiya Kulaputta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.004.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.004.bodh.wp.htm">bodh</a>]</span>  Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Ye hi keci, bhikkhave,||<br />
					atītam addhānaɱ kula-puttā sammā agārasmā anagāriyaɱ pabba-jitā yathā-bhūtaɱ abhisamesuɱ,||<br />
					sabbe te cattāri ariya-saccāni yathā-bhūtaɱ abhisamesuɱ.|| ||</p>

					<p class="f4">Ye hi keci, bhikkhave,||<br />
					anāgatam addhānaɱ kula-puttā sammā agārasmā anagāriyaɱ pabba-jitā yathā-bhūtaɱ <a id="pg416"><span class="f2 g"><b>[416]</b></span></a> abhisamessanti,||<br />
					sabbe te cattāri ariya-saccāni yathā-bhūtaɱ abhisamessanti.|| ||</p>

					<p class="f4">Ye hi keci, bhikkhave,||<br />
					etarahi kula-puttā sammā agārasmā anagāriyaɱ pabba-jitā yathā-bhūtaɱ abhisamenti,||<br />
					sabbe te cattāri ariya-saccāni yathā-bhūtaɱ abhisamenti.|| ||</p>

					<p class="f4">Katamāni cattāri?</p>

					<p class="f4">Dukkhaɱ ariya-saccaɱ,||<br />
					dukkha-samudayaɱ ariya-saccaɱ,||<br />
					dukkha-nirodhaɱ ariya-saccaɱ,||<br />
					dukkha-nirodha-gāminī paṭipadā ariya-saccaɱ.|| ||</p>

					<p class="f4">Ye hi keci, bhikkhave,||<br />
					atītam addhānaɱ kula-puttā sammā agārasmā anagāriyaɱ pabba-jitā yathā-bhūtaɱ abhisamesuɱ,||<br />
					sabbe te cattāri ariya-saccāni yathā-bhūtaɱ abhisamesuɱ.|| ||</p>

					<p class="f4">Ye hi keci, bhikkhave,||<br />
					anāgatam addhānaɱ kula-puttā sammā agārasmā anagāriyaɱ pabba-jitā yathā-bhūtaɱabhisamessanti,||<br />
					sabbe te cattāri ariya-saccāni yathā-bhūtaɱ abhisamessanti.|| ||</p>

					<p class="f4">Ye hi keci, bhikkhave,||<br />
					etarahi kula-puttā sammā agārasmā anagāriyaɱ pabba-jitā yathā-bhūtaɱ abhisamenti,||<br />
					sabbe te cattāri ariya-saccāni yathā-bhūtaɱ abhisamenti.|| ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
