<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 3. The Buddha teaches a bhikkhu a fundamental course in the Dhamma which brings about his arahantship." />
<title>SN 5 47 3: Bhikkhu Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					47. Sati-Paṭṭhāna Saɱyutta<br />
					1. Ambapāli Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p3">Sutta 3</a></h4>

					<h1>Bhikkhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.003.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.003.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Sādhu me bhante, Bhagavā saŋkhittena Dhammaɱ desetu||<br />
					yam ahaɱ Bhagavato Dhammaɱ sutvā||<br />
					eko||<br />
					<a id="pg143"><span class="f2 g"><b>[143]</b></span></a> vūpakaṭṭho||<br />
					appamatto||<br />
					ātāpī||<br />
					pahit'atto vihareyyan" ti.|| ||</p>

					<p class="f4">"Evam eva pan'idh'ekacce mogha-purisā mañ'c'eva ajjhesanti Dhamme||<br />
					ca bhāsite||<br />
					mam eva anubandhitabbaɱ maññanatī" ti!|| ||</p>

					<p class="f4">"Desetu me bhante!</p>

					<p class="f4">Bhagavā saŋkhittena Dhammaɱ,||<br />
					desetu Sugato saŋakhittena Dhammaɱ.|| ||</p>

					<p class="f4">App eva nāmahaɱ Bhagavato||<br />
					bhāsitassa atthaɱ ājāneyyaɱ,||<br />
					app eva nāmahaɱ Bhagavato||<br />
					bhāsitassa dāyādo assan" ti.|| ||</p>

					<p class="f4">"Tasmā ti ha tvaɱ bhikkhu ādim eva visodhehi kusalesu dhammesu.|| ||</p>

					<p class="f4">Ko ca ādi kusalānaɱ dhammānaɱ?|| ||</p>

					<p class="f4">Sīlañ ca su-visuddhaɱ,||<br />
					diṭṭhi ca ujukā.|| ||</p>

					<p class="f4">Yato kho te bhikkhu, sīlaɱ su-visuddhaɱ bhavissati,||<br />
					diṭṭhi ca ujukā,||<br />
					tato tvaɱ bhikkhu,||<br />
					sīlaɱ nissāya||<br />
					sīle patiṭṭhāya||<br />
					cattāro sati-paṭṭhāne||<br />
					tividhena bhaveyyāsi.|| ||</p>

					<p class="f4">Katame cattāro?|| ||</p>

					<p class="f4">Idha tvaɱ bhikkhu ajjhattaɱ kāye kāy'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Babhiddhā kāye kāy'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Ajjhatta-bahiddhā kāye kāy'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Ajjhattaɱ vedanāsu vedan'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Bahiddhā vedanāsu vedan'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Ajjhatta-bahiddhā vedanāsu vedan'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Ajjhattaɱ citte citt'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Bahiddhā citte citt'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Ajjhatta-bahiddhā citte citt'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Ajjhattaɱ dhammesu Dhamm'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Bahiddhā dhammesu Dhamm'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Ajjhatta-bahiddhā dhammesu Dhamm'ānupassī viharāhi||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="ctr c">&#9632;</p>

					<p class="f4">Yato kho tvaɱ bhikkhu sīlaɱ nissāya||<br />
					sīle patiṭṭhāya||<br />
					ime cattāro sati-paṭṭhāne||<br />
					evaɱ tividhena bhāvessasi,||<br />
					tato tuyhaɱ bhikkhu,||<br />
					yā ratti vā divaso vā||<br />
					āgamissati||<br />
					vuddhi yeva||<br />
					pāṭikaŋkhā kusalesu dhammesu||<br />
					no parihānī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho so bhikkhu Bhagavato bhāsitaɱ abhinan'ditvā <a id="pg144"><span class="f2 g"><b>[144]</b></span></a> anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho so bhikkhu eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ sayaɱ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā" ti abhiññāsi.|| ||</p>

					<p class="f4">Aññataro ca pana so bhikkhu arahataɱ ahosī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>