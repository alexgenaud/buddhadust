<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 41. The Buddha speaks about how difficult it is to calculate the benefits of being blessed with the four dimensions of Stream-entry." />
<title>SN 5 55 41: Pathama Abhisanda or Sahaka or Asankheyya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					V. Mahā-Vagga<br />
					55. Sot'āpatti Saɱyuttaa<br />
					V: Sagātha-Puññā-Bhisanda Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p41">Sutta 41</a></h4>

					<h1>Paṭhama Abhisanda or Sahaka or Asaŋkheyya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.041.wood.pts.htm#p1">pts</a>]</span>Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro me bhikkhave, puññ-ā-bhisandā||<br />
					kusal-ā-bhisandā||<br />
					sukhass'āhārā.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.</p>

					<p class="f4">Ayaɱ paṭhamo puññ-ā-bhisando kusal-ā-bhisando sukhass'āhāro.|| ||</p>

					<p class="ctr c">&#9632;</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Ayaɱ dutiyo puññ-ā-bhisando kusal-ā-bhisando sukhass'āhāro.|| ||</p>

					<p class="ctr c">&#9632;</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭi-panno Bhagavato sāvaka-saŋgho,||<br />
					uju-paṭi-panno Bhagavato sāvaka-saŋgho,||<br />
					ñāya-paṭi-panno Bhagavato sāvaka-saŋgho,||<br />
					sāmīci-paṭi-panno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Ayaɱ tatiyo puññ-ā-bhisando kusal-ā-bhisando sukhass'āhāro.|| ||</p>

					<p class="ctr c">&#9632;</p>

					<p class="f4">"Ariyakantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saŋvatta-nikehi.|| ||</p>

					<p class="f4">Ayaɱ catuttho puññ-ā-bhisando kusal-ā-bhisando sukhass'āhāro.|| ||</p>

					<p class="f4">Ime kho <a id="pg400"><span class="f2 g"><b>[400]</b></span></a> bhikkhave, cattāro puññ-ā-bhisandā||<br />
					kusal-ā-bhisandā||<br />
					sukhass'āhārā.|| ||</p>

					<p class="f4">Imehi kho bhikkhave, catūhi puññ-ā-bhisandehi||<br />
					kusal-ā-bhisandehi||<br />
					samannāgatassa||<br />
					ariya-sāvakassa na sukaraɱ||<br />
					puññassa||<br />
					pamāṇaɱ gaṇetuɱ.|| ||</p>

					<p class="f4">'Ettako puññ-ā-bhisando||<br />
					kusal-ā-bhisando||<br />
					sukhass'āhāro' ti.|| ||</p>

					<p class="f4">Atha kho 'asaŋkheyyo||<br />
					appameyyo||<br />
					mahā-puñña-k-khandho'||<br />
					tv'eva saŋkhaɱ gacchati.|| ||</p>

					<p class="f4">Seyyathā pi bhikkhave, mahā-samudde||<br />
					na sukaraɱ udakassa pamāṇaɱ gaṇetuɱ|| ||</p>

					<p class="f4">'ettakāni udak'āḷhakānī' ti vā||<br />
					'ettakāni udak'āḷhaka satānī' ti vā||<br />
					'ettakāni udak'āḷhaka-sahassānī' ti vā.|| ||</p>

					<p class="f4">Atha kho 'asaŋkheyyo||<br />
					appameyyo||<br />
					mahā-udaka-k-khandho'||<br />
					tv'eva saŋkhaɱ gacchati.|| ||</p>

					<p class="f4">Evam eva kho bhikkhave, imehi catūhi puññ-ā-bhisandehi||<br />
					kusal-ā-bhisandehi||<br />
					samannāgatassa||<br />
					ariya-sāvakassa na sukaraɱ puññassa pamāṇaɱ gaṇetuɱ,||<br />
					'ettako puññ-ā-bhisando||<br />
					kusal-ā-bhisando||<br />
					sukhass'āhāro' ti.|| ||</p>

					<p class="f4">Atha kho asaŋkheyyo||<br />
					appameyyo||<br />
					mahā-puñña-k-khandho||<br />
					tv'eva saŋkhaɱ gacchatī'" ti.|| ||</p>

					<p class="f4">Idam avoca Bhagavā||<br />
					idaɱ vatvā Sugato athāparaɱ||<br />
					etad avoca Satthā:|| ||</p>

					      <p class="f4 in2">Mahodadhiɱ aparimitaɱ mahāsaraɱ,||<br />
							Bahubheravaɱ ratanagaṇānam ālayaɱ||<br />
							Najjo yathā naragaṇaSanghasevitā,||<br />
							Puthū savantī upayanti sāgaraɱ.|| ||</p>

					      <p class="f4 in2">Evaɱ naraɱ annadapānavatthadaɱ||<br />
							Seyyānisajjattharaṇassa dāyakaɱ,||<br />
							Puññassa dhārā upayanti paṇaḍitaɱ||<br />
							Najjo yathā vārivahāva sāgaran" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>