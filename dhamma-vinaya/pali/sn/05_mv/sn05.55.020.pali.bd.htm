<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 20. Maha Moggallāna visits the Gods of the Three and Thirty and praises the four limbs of Stream-winning." />
<title>SN 5 55 20: Tatiya Deva-Cārika Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					2. Sahassaka or Rājakārama Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p20">Sutta 20</a></h4>

					<h1>Tatiya Deva-Cārika Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg367"><span class="f2 g"><b>[367]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.020.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Bhagavā||<br />
					seyyathā pi nāma balavā puriso sammiñjitaɱ vā bāhaɱ pasāreyya pasāritaɱ vā bāhaɱ sammiñjeyya,||<br />
					evam evaɱ Jetavane antara-hito devesu Tāvatiɱsesu pātur ahosi.|| ||</p>

					<p class="f4">Atha kho sambahulā Tāvatiɱsakāyikā devatāyo yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavā abhivādetvā <a id="pg368"><span class="f2 g"><b>[368]</b></span></a> eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho tā devatāyo Bhagavā etad avoca:|| ||</p>

					<p class="f4">Sādhu kho āvuso, Buddhe avecca pasādena samannā-gamanaɱ hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Buddhe avecca pasādena samannā-gamana-hetu kho āvuso,||<br />
					evam idh'ekacce Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā.|| ||</p>

					<p class="ctr c">&#9632;</p>

					<p class="f4">Sādhu kho āvuso, dhamme avecca pasādena samannā-gamanaɱ hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Dhamme avecca pasādena samannā-gamana-hetu kho āvuso,||<br />
					evam idh'ekacce Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā.|| ||</p>

					<p class="ctr c">&#9632;</p>

					<p class="f4">Sādhu kho āvuso, saṅghe avecca pasādena samannā-gamanaɱ hoti:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Saṅghe avecca pasādena samannā-gamana-hetu kho āvuso,||<br />
					evam idh'ekacce Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā.|| ||</p>

					<p class="ctr c">&#9632;</p>

					<p class="f4">Sādhu kho āvuso, ariya-kantehi sīlehi samannā-gamanaɱ hoti,||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saɱvaṭṭanikehi.|| ||</p>

					<p class="f4">Ariya-kantehi sīlehi samannā-gamana-hetu kho āvuso,||<br />
					evam idh'ekacce Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā" ti.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sādhu kho mārisa Moggallānaɱ, Buddhe avecca pasādena samannā-gamanaɱ hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Buddhe avecca pasādena samannā-gamana-hetu kho mārisa Moggallāna,||<br />
					evam ayaɱ pajā Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā.|| ||</p>

					<p class="ctr c">&#9632;</p>

					<p class="f4">Sādhu kho mārisa Moggallānaɱ, dhamme avecca pasādena samannā-gamanaɱ hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Dhamme avecca pasādena samannā-gamana-hetu kho mārisa Moggallāna,||<br />
					evam ayaɱ pajā Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā.|| ||</p>

					<p class="ctr c">&#9632;</p>

					<p class="f4">Sādhu kho mārisa Moggallānaɱ, saṅghe avecca pasādena samannā-gamanaɱ hoti:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Saṅghe avecca pasādena samannā-gamana-hetu kho mārisa Moggallāna,||<br />
					evam ayaɱ pajā Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā.|| ||</p>

					<p class="ctr c">&#9632;</p>

					<p class="f4">Sādhu kho mārisa Moggallānaɱ, ariya-kantehi sīlehi samannā-gamanaɱ hoti,||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saɱvaṭṭanikehi.|| ||</p>

					<p class="f4">Ariya-kantehi sīlehi samannā-gamana-hetu kho mārisa Moggallāna,||<br />
					evam ayaɱ pajā Sot'āpannā||<br />
					avinipāta-dhammā||<br />
					niyatā||<br />
					sambodhi-parāyaṇā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>