<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 20. Bhadda asks Ānanda about the Brahma manner, who is called one who lives in the manner of Brahma, and what is the goal of living in the manner of Brahma." />
<title>SN 5 45 20: Tatiya Kukkutarama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					45. Magga Saɱyutta||<br />
					II. Vihāra Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p20">Sutta 20</a></h4>

					<h1>Tatiya Kukkuṭārāma Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.020.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.020.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā ca Ānando āyasmā ca Bhaddo Pāṭaliputte viharanti Kukkuṭārāme.|| ||</p>

					<p class="f4">Atha kho āyasmā Bhaddo sāyanha-samayaɱ paṭisallāṇā vuṭṭhito yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmatā Ānandena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā bhaddo āyasmantaɱ Ānandaɱ etad avoca:|| ||</p>

					<p class="f4">"'Brahma-cariyaɱ Brahma-cariyan'||<br />
					ti āvuso Ānanda, vuccati.|| ||</p>

					<p class="f4">Katamaɱ nu kho āvuso Brahma-cariyan?|| ||</p>

					<p class="f4">Katamo brahma-cārī?|| ||</p>

					<p class="f4">Katamaɱ Brahma-cariya-pariyosānan" ti?|| ||</p>

					<p class="f4"><a id="pg17"><span class="f2 g"><b>[17]</b></span></a>"Sādhu sādhu āvuso Bhadda,||<br />
					bhaddako te āvuso Bhadda ummaggo,||<br />
					bhaddakaɱ paṭibhānaɱ,||<br />
					kalyāṇī paripucchā evaɱ hi tvaɱ āvuso Bhadda,||<br />
					pucchasi:|| ||</p>

					<p class="f4">'"Brahma-cariyaɱ Brahma-cariyan"' ti āvuso Ānanda vuccati.|| ||</p>

					<p class="f4">Katamaɱ nu kho āvuso Brahma-cariyan?|| ||</p>

					<p class="f4">Katamo brahma-cārī?|| ||</p>

					<p class="f4">Katamaɱ Brahma-cariya-pariyosānan?'" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Ayam eva kho āvuso Ariyo Aṭṭhaŋgiko Maggo Brahma-cariyaɱ.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhī|| ||</p>

					<p class="f4">Yo kho āvuso iminā ariyena aṭṭhaŋgikena maggena samannāgato||<br />
					ayaɱ vuccati brahma-cārī.|| ||</p>

					<p class="f4">Yo kho āvuso rāga-k-khayo||<br />
					dosa-k-khayo||<br />
					moha-k-khayo||<br />
					idaɱ brahma-cariyo-pariyosānan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>