<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 48. A version of the well-known sutta wherein the Buddha describes the difficulty of attaining birth as man for one who has slipped into lower births as being as infrequent as a blind sea turtle poking it's head up through a one-holed yoke that has been cast upon the ocean." />
<title>SN 5 56 48: Tatiya Chiggala Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					V. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p48">Sutta 48</a></h4>

					<h1>Tatiya Chiggaḷa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.048.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.048.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.048.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, ayaɱ mahā-paṭhavī ekodikā assa.|| ||</p>

					<p class="f4">Tatra puriso ekacchigga'aɱ yugaɱ pakkhipeyya.|| ||</p>

					<p class="f4">Tam enaɱ puratthimo vāto pacchimena saɱhareyya.</p>

					<p class="f4">Pacchimo vāto puratthimena saɱhareyya.</p>

					<p class="f4">Uttaro vāto dakkhiṇena saɱhareyya.|| ||</p>

					<p class="f4">Dakkhiṇo vāto uttarena saɱhareyya.|| ||</p>

					<p class="f4">Tatr'assa kāṇo kacchapo.|| ||</p>

					<p class="f4">So vassa-satassa vassa-satassa accayena sakiɱ sakiɱ ummujjeyya.|| ||</p>

					<p class="f4">3. Taɱ kiɱ maññatha bhikkhave, api nu so kāṇo kacchapo vassa-satassa vassa-satassa accayena sakiɱ sakiɱ <a id="pg457"><span class="f2 g"><b>[457]</b></span></a> ummujjanto amusmiɱ ekacchiggale yūge gīvaɱ paveseyyā ti?|| ||</p>

					<p class="f4">Adhiccam idaɱ bhante, yaɱ so kāṇo kacchapo vassa-satassa vassa-satassa accayena sakiɱ sakiɱ ummujjanto amusmiɱ ekacchiggale yuge gīvaɱ paveseyyāti.|| ||</p>

					<p class="f4">4. Evaɱ adhiccam idaɱ bhikkhave, yaɱ manussattaɱ labhati.|| ||</p>

					<p class="f4">Evaɱ adhiccam idaɱ bhikkhave, yaɱ Tathāgato loke uppajjati arahaɱ Sammā-Sam-Buddho.|| ||</p>

					<p class="f4">Evaɱ adhiccam idaɱ bhikkhave, yaɱ Tathāgata-p-pavedito Dhamma-Vinayo loke dippati.|| ||</p>

					<p class="f4">5. Tass'idaɱ bhikkhave, manussattaɱ laddhaɱ.|| ||</p>

					<p class="f4">Tathāgato ca loke uppanno arahaɱ Sammā-Sam-Buddho.|| ||</p>

					<p class="f4">Tathāgata-p-pavedito ca Dhamma-Vinayo loke dippati.|| ||</p>

					<p class="f4">Tasmā ti ha bhikkhu,||<br />
					'idaɱ dukkhan' ti yogo karaṇīyo||<br />
					'ayaɱ dukkha-samudayo' ti yogo karaṇīyo||<br />
					'ayaɱ dukkha-nirodho' ti yogo karaṇīyo||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>