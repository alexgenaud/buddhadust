<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 26. The Buddha teaches the bhikkhus the difference between the good man and the one superior to the good man and the not so good man and the one inferior to the not so good man." />
<title>SN 5 45 26: Dutiya A-Sappurisa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					45. Magga Saṃyutta<br />
					3. Micchatta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p26">Sutta 26</a></h4>

					<h1>Dutiya A-Sappurisa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg20"><span class="f2 g"><b>[20]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.026.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.026.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"A-sappurisañ ca vo bhikkhave, desissāmi||<br />
					a-sappurisena a-sappurisa-tarañ ca.|| ||</p>

					<p class="f4">Sappurisañ ca desissāmi||<br />
					sappurisena sappurisa-tarañ ca.|| ||</p>

					<p class="f4">Taṃ suṇātha.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo ca bhikkhave, a-sappuriso?|| ||</p>

					<p class="f4">Idha bhikkhave, ekacco||<br />
					micchā-diṭṭhiko hoti||<br />
					micchā-saṅkappo||<br />
					micchā-vāco||<br />
					micchā-kammanto||<br />
					micchā-ājīvo||<br />
					micchā-vāyāmo||<br />
					micchā-sati||<br />
					micchā-samādhi.|| ||</p>

					<p class="f4">Ayaṃ vuccati bhikkhave, a-sappuriso.|| ||</p>

					<p class="ctr c">&#9632;</p>

					<p class="f4">Katamo ca bhikkhave, a-sappurisena a-sappurisataro?|| ||</p>

					<p class="f4">Idha bhikkhave, ekacco||<br />
					micchā-diṭṭhiko hoti||<br />
					micchā-saṅkappo||<br />
					micchā-vāco||<br />
					micchā-kammanto||<br />
					micchā-ājīvo||<br />
					micchā-vāyāmo||<br />
					micchā-sati||<br />
					micchā-samādhi||<br />
					micchā-ñāṇ||<br />
					micchā-vimutti.|| ||</p>

					<p class="f4">Ayaṃ vuccati bhikkhave, a-sappurisena a-sappurisataro.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo ca bhikkhave, sappuriso?|| ||</p>

					<p class="f4">Idha bhikkhave, ekacco||<br />
					sammā-diṭṭhiko hoti||<br />
					sammā-saṅkappo||<br />
					sammā-vāco||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaṃ vuccati bhikkhave, sappuriso.|| ||</p>

					<p class="ctr c">&#9632;</p>

					<p class="f4">Katamo ca bhikkhave, sappurisena sappurisataro?|| ||</p>

					<p class="f4">Idha bhikkhave, ekacco||<br />
					sammā-diṭṭhiko hoti||<br />
					sammā-saṅkappo||<br />
					sammā-vāco||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi||<br />
					sammā-ñāṇī||<br />
					sammā-vimutti.|| ||</p>

					<p class="f4">Ayaṃ vuccati bhikkhave, sappurisena sappurisataro" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>