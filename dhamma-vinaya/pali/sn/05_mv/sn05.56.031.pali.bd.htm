<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 31. The Buddha compares what he has seen to what he has taught to a handfull of leaves in comparison to the leaves in the surrounding grove." />
<title>SN 5 56 31: Siṃsapā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					4. Siṃsapā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p31">Sutta 31</a></h4>

					<h1>Siṃsapā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg437"><span class="f2 g"><b>[437]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.031.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.031.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.031.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Kosambīyaṃ viharati Siṃsapā-vane.|| ||</p>

					<p class="f4">Atha kho Bhagavā parittāni siṃsapā-paṇṇāni pāṇinā gahetvā||<br />
					bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ||<br />
					yāni vā mayā parittāni siṃsapāpaṇṇāni pāṇinā gahitāni||<br />
					yad idam upari siṃsapā-vane" ti?|| ||</p>

					<p class="f4"><a id="pg438"><span class="f2 g"><b>[438]</b></span></a> Appamattakāni bhante,||<br />
					Bhagavatā parittāni siṃsapāpaṇṇāni pāṇinā gahitāni.|| ||</p>

					<p class="f4">Atha kho etān'eva bahutarāni||<br />
					yad idaṃ upari siṃsapāvane" ti.|| ||</p>

					<p class="f4">"Evam eva kho, bhikkhave,||<br />
					etad eva bahutaraṃ||<br />
					yaṃ vo mayā abhiññā anakkhātaṃ.|| ||</p>

					<p class="f4">Appa-mattakaṃ akkhātaṃ.|| ||</p>

					<p class="f4">Kasmā c'etaṃ bhikkhave,||<br />
					mayā anakkhātaṃ?|| ||</p>

					<p class="f4">Na h'etaṃ bhikkhave, attha-saṃhitaṃ||<br />
					n'ādibrahma-cariyakaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">Tasmā taṃ mayā anakkhātaṃ.|| ||</p>

					<p class="f4">Kiñ ca bhikkhave,||<br />
					mayā akkhātaṃ?|| ||</p>

					<p class="f4">'Idaṃ dukkhan' ti bhikkhave,||<br />
					mayā akkhātaṃ,||<br />
					'ayaṃ dukkha-samudayo' ti,||<br />
					mayā akkhātaṃ,||<br />
					'ayaṃ dukkha-nirodho' ti,||<br />
					mayā akkhataṃ,||<br />
					'ayaṃ dukkha-nirodha-gāminī paṭipadā' ti,||<br />
					mayā akkhātaṃ.|| ||</p>

					<p class="f4">Kasmā c'etaṃ bhikkhave mayā akkhātaṃ?|| ||</p>

					<p class="f4">Etaṃ hi bhikkhave, attha-saṃhitaṃ,||<br />
					etaṃ ādibrahma-cariyakaṃ,||<br />
					etaṃ nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati,||<br />
					tasmā taṃ mayā akkhātaṃ.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>