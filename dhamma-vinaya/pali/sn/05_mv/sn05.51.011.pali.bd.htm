<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga. Sutta 11. The Buddha describes his approach to developing magic powers and the various magic powers that he attained as a result of this practice." />
<title>SN 5 51 11: Pubbe or Hetu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					2. Pāsāda-Kampana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p11">Sutta 11</a></h4>

					<h1>Pubbe or Hetu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapindikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p2">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p2">olds</a>]</span> Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p3">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p3">olds</a>]</span> Bhagavā etad avoca:</p>

					<p class="f4">"Pubbe va me bhikkhave,<br />
					sambodhāya anabhi-sambuddhassa bodhisattass'eva sato etad ahosi:|| ||</p>

					<p class="f4">'Ko nu kho hetu||<br />
					ko paccayo||<br />
					iddhi-pāda bhāvanāyā' ti?|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p4">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p4">olds</a>]</span> 'Idha bhikkhave chanda-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me chando na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaṃ saṇkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaṃ,||<br />
					yathā uddhaṃ||<br />
					tathā adho.|| ||</p>

					<p class="f4">Yathā divā||<br />
					tathā rattiṃ,||<br />
					yathā rattiṃ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="ctr c">&#9632;</p>

					<p class="f4"><a id="pg264"><span class="f2 g"><b>[264]</b></span></a> <span class="f3">[<a id="p5">5</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p5">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p5">olds</a>]</span> Viriya-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me viriyaṃ na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaṃ saṇkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaṃ,||<br />
					yathā uddhaṃ||<br />
					tathā adho.|| ||</p>

					<p class="f4">Yathā divā||<br />
					tathā rattiṃ,||<br />
					yathā rattiṃ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p6">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p6">olds</a>]</span> Citta-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me cittaṃ na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaṃ saṇkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaṃ,||<br />
					yathā uddhaṃ||<br />
					tathā adho.|| ||</p>

					<p class="f4">Yathā divā||<br />
					tathā rattiṃ,||<br />
					yathā rattiṃ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p7">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p7">olds</a>]</span> Vīmaṃsā-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me vimaṃsā na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaṃ saṇkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaṃ,||<br />
					yathā uddhaṃ||<br />
					tathā adho.|| ||</p>

					<p class="f4">Yathā divā||<br />
					tathā rattiṃ,||<br />
					yathā rattiṃ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.'|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p8">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p8">olds</a>]</span> Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					aneka-vihitaṃ iddhi-vidhaṃ pacc'anubhoti.|| ||</p>

					<p class="f4">Eko pi hutvā bahudhā hoti,||<br />
					bahudhā pi hutvā eko hoti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-māno gacchati||<br />
					seyyathā pi ākāse.|| ||</p>

					<p class="f4">Paṭhaviyā pi ummujja nimujjaṃ karoti||<br />
					seyyathā pi udake.|| ||</p>

					<p class="f4">Udake abhijjamāno gacchati||<br />
					seyyathā pi paṭhaviyaṃ.|| ||</p>

					<p class="f4">Ākāse pi <a id="pg265"><span class="f2 g"><b>[265]</b></span></a> pallaṇkena caṇkamati seyyathā pi pakkhi sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā pi kāyena vasaṃ pavatteti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p9">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p9">olds</a>]</span> Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					dibbāya sota-dhātuyā visuddhāya atikkanta mānusikāya||<br />
					ubho sadde suṇāti||<br />
					dibbe ca mānuse ca||<br />
					ye dūre santike vā.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p10">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p10">olds</a>]</span> Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					para-sattāṇaṃ para-puggalānaṃ cetasā ceto paricca pajānāti.|| ||</p>

					<p class="f4">Sarāgaṃ vā cittaṃ||<br />
					'sarāgaṃ cittan' ti pajānāti.|| ||</p>

					<p class="f4">Vīta-rāgaṃ vā cittaṃ||<br />
					'vīta-rāgaṃ cittan' ti pajānāti.|| ||</p>

					<p class="f4">Sadosaṃ vā cittaṃ||<br />
					'sadosaṃ cittan' ti pajānāti.|| ||</p>

					<p class="f4">Vīta-dosaṃ vā cittaṃ||<br />
					'vīta-dosaṃ cittan' ti pajānāti.|| ||</p>

					<p class="f4">Samohaṃ vā cittaṃ||<br />
					'samohaṃ cittan' ti pajānāti.|| ||</p>

					<p class="f4">Vīta-mohaṃ vā cittaṃ||<br />
					'vīta-mohaṃ cittan' ti pajānāti.|| ||</p>

					<p class="f4">Saṇkhittaṃ vā cittaṃ||<br />
					'saṇkhittaṃ cittan' ti pajānāti.|| ||</p>

					<p class="f4">Vikkhittaṃ vā cittaṃ||<br />
					'vikkhittaṃ cittan' ti pajānāti.|| ||</p>

					<p class="f4">Mahaggataṃ vā cittaṃ||<br />
					'mahaggataṃ cittan' ti pajānāti.|| ||</p>

					<p class="f4">Amahaggataṃ vā cittaṃ||<br />
					'amahaggataṃ cittan' ti pajānāti.|| ||</p>

					<p class="f4">Sauttaraṃ vā cittaṃ||<br />
					'sa-uttaraṃ cittan' ti pajānāti.|| ||</p>

					<p class="f4">Anuttaraṃ vā cittaṃ||<br />
					'anuttaraṃ cittan' ti pajānāti.|| ||</p>

					<p class="f4">Asamāhitaṃ vā cittaṃ||<br />
					'asamāhitaṃ cittan' ti pajānāti.|| ||</p>

					<p class="f4">Samāhitaṃ vā cittaṃ||<br />
					'samāhitaṃ cittan' ti pajānāti.|| ||</p>

					<p class="f4">Avimuttaṃ vā cittaṃ||<br />
					'avimuttaṃ cittan' ti pajānāti.|| ||</p>

					<p class="f4">Vimuttaṃ vā cittaṃ||<br />
					'vimuttaṃ cittan' ti pajānāti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p11">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p11">olds</a>]</span> Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					aneka-vihitaṃ pubbe nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam <a id="pg266"><span class="f2 g"><b>[266]</b></span></a> pi jātiyo,||<br />
					jāti satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ:|| ||</p>

					<p class="f4">'Evaṃ nāmo||<br />
					evaṃ gotto||<br />
					evaṃ vaṇṇo||<br />
					evam āhāro||<br />
					evaṃ sukha-dukkha-paṭisaṃvedī||<br />
					evam āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrāvāsiṃ:|| ||</p>

					<p class="f4">Evaṃ nāmo||<br />
					evaṃ gotto||<br />
					evaṃ vaṇṇo||<br />
					evam āhāro||<br />
					evaṃ sukha-dukkha-paṭisaṃvedī||<br />
					evam āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sauddesaṃ aneka-vihitaṃ pubbe nivāsaṃ anussarati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p12">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p12">olds</a>]</span> Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					dibbena cakkhunā visuddhena atikkanta-mānusakena satte passati:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samantāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime kho pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta mānusakena satte passati:|| ||</p>

					<p class="f4">Cavamāne uppajjamāne hīne paṇīte||<br />
					suvaṇṇe dubbaṇṇe||<br />
					sugate duggate||<br />
					yathā-kamm'ūpage satte pajānāti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p13">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p13">olds</a>]</span> Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					āsavānaṃ khayā anāsavaṃ ceto-vimuttiṃ paññā-vimuttiṃ||<br />
					diṭṭhe'va dhamme||<br />
					sayaṃ abhiññā sacchi-katvā||<br />
					upasampajja viharatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
