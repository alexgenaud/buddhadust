<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga. Sutta 11. The Buddha describes his approach to developing magic powers and the various magic powers that he attained as a result of this practice." />
<title>SN 5 51 11: Pubbe or Hetu Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					51. Iddhi-Pāda Saɱyutta<br />
					2. Pāsāda-Kampana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p11">Sutta 11</a></h4>

					<h1>Pubbe or Hetu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg263"><span class="f2 g"><b>[263]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p1">olds</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati||<br />
					Jetavane Anāthapindikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p2">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p2">olds</a>]</span> Tatra kho bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p3">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p3">olds</a>]</span> Bhagavā etad avoca:</p>

					<p class="f4">"Pubbe va me bhikkhave,<br />
					sambodhāya anabhi-sambuddhassa bodhisattass'eva sato etad ahosi:|| ||</p>

					<p class="f4">'Ko nu kho hetu||<br />
					ko paccayo||<br />
					iddhi-pāda bhāvanāyā' ti?|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p4">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p4">olds</a>]</span> 'Idha bhikkhave chanda-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Iti me chando na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaɱ saŋkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaɱ,||<br />
					yathā uddhaɱ||<br />
					tathā adho.|| ||</p>

					<p class="f4">Yathā divā||<br />
					tathā rattiɱ,||<br />
					yathā rattiɱ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="ctr c">&#9632;</p>

					<p class="f4"><a id="pg264"><span class="f2 g"><b>[264]</b></span></a> <span class="f3">[<a id="p5">5</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p5">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p5">olds</a>]</span> Viriya-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Iti me viriyaɱ na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaɱ saŋkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaɱ,||<br />
					yathā uddhaɱ||<br />
					tathā adho.|| ||</p>

					<p class="f4">Yathā divā||<br />
					tathā rattiɱ,||<br />
					yathā rattiɱ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p6">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p6">olds</a>]</span> Citta-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Iti me cittaɱ na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaɱ saŋkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaɱ,||<br />
					yathā uddhaɱ||<br />
					tathā adho.|| ||</p>

					<p class="f4">Yathā divā||<br />
					tathā rattiɱ,||<br />
					yathā rattiɱ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p7">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p7">olds</a>]</span> Vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Iti me vimaɱsā na ca atilīno bhavissati.|| ||</p>

					<p class="f4">Na ca atipaggahīto bhavissati.|| ||</p>

					<p class="f4">Na ca ajjhattaɱ saŋkhitto bhavissati.|| ||</p>

					<p class="f4">Na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure||<br />
					tathā pacchā,||<br />
					yathā pacchā||<br />
					tathā pure.|| ||</p>

					<p class="f4">Yathā adho||<br />
					tathā uddhaɱ,||<br />
					yathā uddhaɱ||<br />
					tathā adho.|| ||</p>

					<p class="f4">Yathā divā||<br />
					tathā rattiɱ,||<br />
					yathā rattiɱ||<br />
					tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.'|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p8">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p8">olds</a>]</span> Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					aneka-vihitaɱ iddhi-vidhaɱ pacc'anubhoti.|| ||</p>

					<p class="f4">Eko pi hutvā bahudhā hoti,||<br />
					bahudhā pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati||<br />
					seyyathā pi ākāse.|| ||</p>

					<p class="f4">Paṭhaviyā pi ummujja nimujjaɱ karoti||<br />
					seyyathā pi udake.|| ||</p>

					<p class="f4">Udake abhijjamāno gacchati||<br />
					seyyathā pi paṭhaviyaɱ.|| ||</p>

					<p class="f4">Ākāse pi <a id="pg265"><span class="f2 g"><b>[265]</b></span></a> pallaŋkena caŋkamati seyyathā pi pakkhi sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāma-sati parimajjati.|| ||</p>

					<p class="f4">Yāva Brahma-lokā pi kāyena vasaɱ pavatteti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p9">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p9">olds</a>]</span> Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					dibbāya sota-dhātuyā visuddhāya atikkanta mānusikāya||<br />
					ubho sadde suṇāti||<br />
					dibbe ca mānuse ca||<br />
					ye dūre santike vā.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p10">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p10">olds</a>]</span> Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					para-sattānaɱ para-puggalānaɱ cetasā ceto paricca pajānāti.|| ||</p>

					<p class="f4">Sarāgaɱ vā cittaɱ||<br />
					'sarāgaɱ cittan' ti pajānāti.|| ||</p>

					<p class="f4">Vīta-rāgaɱ vā cittaɱ||<br />
					'vīta-rāgaɱ cittan' ti pajānāti.|| ||</p>

					<p class="f4">Sadosaɱ vā cittaɱ||<br />
					'sadosaɱ cittan' ti pajānāti.|| ||</p>

					<p class="f4">Vīta-dosaɱ vā cittaɱ||<br />
					'vīta-dosaɱ cittan' ti pajānāti.|| ||</p>

					<p class="f4">Samohaɱ vā cittaɱ||<br />
					'samohaɱ cittan' ti pajānāti.|| ||</p>

					<p class="f4">Vīta-mohaɱ vā cittaɱ||<br />
					'vīta-mohaɱ cittan' ti pajānāti.|| ||</p>

					<p class="f4">Sankhittaɱ vā cittaɱ||<br />
					'sankhittaɱ cittan' ti pajānāti.|| ||</p>

					<p class="f4">Vikkhittaɱ vā cittaɱ||<br />
					'vikkhittaɱ cittan' ti pajānāti.|| ||</p>

					<p class="f4">Mahaggataɱ vā cittaɱ||<br />
					'mahaggataɱ cittan' ti pajānāti.|| ||</p>

					<p class="f4">Amahaggataɱ vā cittaɱ||<br />
					'amahaggataɱ cittan' ti pajānāti.|| ||</p>

					<p class="f4">Sauttaraɱ vā cittaɱ||<br />
					'sa-uttaraɱ cittan' ti pajānāti.|| ||</p>

					<p class="f4">Anuttaraɱ vā cittaɱ||<br />
					'anuttaraɱ cittan' ti pajānāti.|| ||</p>

					<p class="f4">Asamāhitaɱ vā cittaɱ||<br />
					'asamāhitaɱ cittan' ti pajānāti.|| ||</p>

					<p class="f4">Samāhitaɱ vā cittaɱ||<br />
					'samāhitaɱ cittan' ti pajānāti.|| ||</p>

					<p class="f4">Avimuttaɱ vā cittaɱ||<br />
					'avimuttaɱ cittan' ti pajānāti.|| ||</p>

					<p class="f4">Vimuttaɱ vā cittaɱ||<br />
					'vimuttaɱ cittan' ti pajānāti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p11">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p11">olds</a>]</span> Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					aneka-vihitaɱ pubbe nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam <a id="pg266"><span class="f2 g"><b>[266]</b></span></a> pi jātiyo,||<br />
					jāti satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe.|| ||</p>

					<p class="f4">Amutrāsiɱ:|| ||</p>

					<p class="f4">'Evaɱ nāmo||<br />
					evaɱ gotto||<br />
					evaɱ vaṇṇo||<br />
					evam āhāro||<br />
					evaɱ sukha-dukkha-paṭisaŋvedī||<br />
					evam āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrāvāsiɱ:|| ||</p>

					<p class="f4">Evaɱ nāmo||<br />
					evaɱ gotto||<br />
					evaɱ vaṇṇo||<br />
					evam āhāro||<br />
					evaɱ sukha-dukkha-paṭisaŋvedī||<br />
					evam āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sauddesaɱ aneka-vihitaɱ pubbe nivāsaɱ anussarati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p12">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p12">olds</a>]</span> Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					dibbena cakkhunā visuddhena atikkanta-mānusakena satte passati:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samantāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime kho pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta mānusakena satte passati:|| ||</p>

					<p class="f4">Cavamāne uppajjamāne hīne paṇīte||<br />
					suvaṇṇe dubbaṇṇe||<br />
					sugate duggate||<br />
					yathā-kammūpage satte pajānāti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/sn/05_mv/sn05.51.011.wood.pts.htm#p13">pts</a>][<a href="../../../../dhamma-vinaya/bd/sn/05_mv/sn05.51.011.olds.bd.htm#p13">olds</a>]</span> Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					āsavānaɱ khayā anāsavaɱ ceto-vimuttiɱ paññā-vimuttiɱ||<br />
					diṭṭhe'va dhamme||<br />
					sayaɱ abhiññā sacchi-katvā||<br />
					upasampajja viharatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
