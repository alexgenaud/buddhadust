<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5.46, Maha Vagga, Sutta 42. The Buddha describes the seven treasures of the Wheel-rolling King and the seven treasures of the Dhamma-wheel rolling Buddha." />
<title>SN 5 46 42: Cakka-Vatti Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					5. Cakka-Vatti Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p42">Sutta 42</a></h4>

					<h1>Cakka-Vatti Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg99"><span class="f2 g"><b>[99]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.042.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.042.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Rañño bhikkhave, cakka-vattissa pātu-bhāvā||<br />
					sattannaṃ ratanānaṃ pātu-bhāvo hoti.|| ||</p>

					<p class="f4">Katamesaṅ sattannaṃ?|| ||</p>

					<p class="f4">Cakka-ratanassa pātu-bhāvo hoti,||<br />
					hatthi-ratanassa pātu-bhāvo hoti,||<br />
					assa-ratanassa pātu-bhāvo hoti,||<br />
					maṇi-ratanassa pātu-bhāvo hoti,||<br />
					itthi-ratanassa pātu-bhāvo hoti,||<br />
					gahapati-ratanassa pātu-bhāvo hoti,||<br />
					parināyaka-ratanassa pātu-bhāvo hoti.|| ||</p>

					<p class="f4">Rañño bhikkhave, cakka-vattissa pātu-bhāvā||<br />
					imesaṅ sattannaṃ ratanānaṃ pātu-bhāvo hoti.|| ||</p>

					<p class="f4">Tathāgatassa bhikkhave, pātu-bhāvā||<br />
					arahato||<br />
					Sammā Sambuddhassa||<br />
					sattannaṃ bojjh'aṅga-ratanānaṃ pātu-bhāvo hoti.|| ||</p>

					<p class="f4">Katamesaṅ sattannaṃ?|| ||</p>

					<p class="f4">Sati-sambojjh'aṅga-ratanassa pātu-bhāvo hoti||<br />
					dhamma-vicaya-sambojjh'aṅga-ratanassa pātu-bhāvo hoti||<br />
					viriya-sambojjh'aṅga-ratanassa pātu-bhāvo hoti||<br />
					pīti-sambojjh'aṅga-ratanassa pātu-bhāvo hoti||<br />
					passaddhi-sambojjh'aṅga-ratanassa pātu-bhāvo hoti||<br />
					samādhi-sambojjh'aṅga-ratanassa pātu-bhāvo hoti||<br />
					upekhā-sambojjh'aṅga-ratanassa pātu-bhāvo hoti.|| ||</p>

					<p class="f4">Tathāgatassa bhikkhave, pātu-bhāvā||<br />
					arahato||<br />
					Sammā Sambuddhassa||<br />
					imesaṅ sattannaṃ bojjh'aṅga-ratanānaṃ pātu-bhāvo hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>