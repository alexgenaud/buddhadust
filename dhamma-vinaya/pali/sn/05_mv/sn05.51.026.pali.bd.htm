<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya 5: Maha Vagga; Book 51, Sutta 26. It is by developing and making a big thing of the four paths to magic power that a bhikkhu on destroying the corrupting influences, attains the freedom of Arahantship or at least one or another of six forms of non-returning." />
<title>SN 5 51 26: Dutiya Phalā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					51. Iddhi-Pāda Saɱyutta<br />
					3. Ayo-Guḷa Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p26">Sutta 26</a></h4>

					<h1>Dutiya Phalā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg285"><span class="f2 g"><b>[285]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.026.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.026.olds.bd.htm#p1">olds</a>]</span> Evam me sutaɱ:|| ||</p>

					<p class="f4">2. "Cattāro me bhikkhave, iddhi-pādā.|| ||</p>

					<p class="f4">Katame cattāro?|| ||</p>

					<p class="f4">Idha, bhikkhave, bhikkhu chanda-samādhi-padhāna-saṅkhāra-samannāgataɱ iddhi-pādaɱ bhāveti.|| ||</p>

					<p class="f4">Viriya-samādhi-padhāna-saṅkhāra-samannāgataɱ iddhi-pādaɱ bhāveti:|| ||</p>

					<p class="f4">Citta-samādhi-padhāna-saṅkhāra-samannāgataɱ iddhi-pādaɱ bhāveti:|| ||</p>

					<p class="f4">Vimaɱsā-samādhi-padhāna-saṅkhāra-samannāgataɱ iddhi-pādaɱ bhāveti:|| ||</p>

					<p class="f4">Ime kho bhikkhave, cattāro iddhi-pādā.|| ||</p>

					<p class="f4">3. Imesaṅ kho bhikkhave, catunnaɱ iddhi-pādānaɱ bhāvitattā bahulī-katattā satta-phalā satt-ā-nisaɱsā pāṭikaṅkhā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katame satta-phalā satt'ānisaɱsā?|| ||</p>

					<p class="f4">4. Diṭṭhe'va dhamme paṭigacca aññaɱ ārādheti.|| ||</p>

					<p class="f4">No ce diṭṭhe'va dhamme paṭigacca aññaɱ ārādheti||<br />
					atha maraṇa-kāle aññaɱ ārādheti.|| ||</p>

					<p class="f4">No ce diṭṭhe'va dhamme paṭigacca aññaɱ ārādheti no ce maraṇa-kāle aññaɱ ārādheti,||<br />
					atha pañcantaɱ ora-m-bhāgiyānaɱ saɱyojanānaɱ pari-k-khayā antarā parinibbāyī hoti.|| ||</p>

					<p class="f4">Upahacca parinibbāyī hoti.|| ||</p>

					<p class="f4">A-saṅkhāra-parinibbāyī hoti.|| ||</p>

					<p class="f4">Sa-saṅkhāra-parinibbāyī hoti.|| ||</p>

					<p class="f4">Uddhaɱsoto hoti Akaniṭṭha-gāmī.|| ||</p>

					<p class="f4">5. Imesaṅ kho bhikkhave, catunnaɱ iddhi-pādānaɱ bhāvitattā bahulī-katattā ime satta-phalā satt'ānisaɱsā pāṭikaṅkhā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>