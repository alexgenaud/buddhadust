<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 5. The Buddha insructs the bhikkhus in the way they should respond when asked why one lives the holy live under the Buddha, that is, that it is lived for the eradication of pain and that the Aristocratic Eight-dimensional Way is the walk to walk to the ending of pain." />
<title>SN 5 45 5: Kim Attha? Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					45. Magga Saɱyutta<br />
					1. Avijjā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p5">Sutta 5</a></h4>

					<h1>Kim Attha? Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg6"><span class="f2 g"><b>[6]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.005.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.005.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati|| ||</p>

					<p class="f4">Atha kho sambahulā bhikkhū yena Bhagavā ten'upasankamiɱsu.</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:</p>

					<p class="f4">"Idha no bhante añña-titthiyā paribbājakā amhe evaɱ pucchanti.</p>

					<p class="f4">'Kim atthi yaɱ āvuso samaṇe Gotame Brahma-cariyaɱ vussatī' ti?</p>

					<p class="f4">Evaɱ puṭṭhā mayaɱ bhante tesaŋ añña-titthiyānaɱ paribbājakānaɱ evaɱ vyākaroma:|| ||</p>

					<p class="f4">'Dukkhassa kho āvuso pariññatthaɱ Bhagavati Brahma-cariyaɱ vussatī' ti.|| ||</p>

					<p class="f4">Kacci mayaɱ bhante evaɱ puṭṭhā||<br />
					evaɱ vyākaramānā vutta-vādino c'eva Bhagavato homa?</p>

					<p class="f4">Na ca Bhagavantaɱ abhūtena abbh'ācikkhāma.|| ||</p>

					<p class="f4">Dhammassa <a id="pg7"><span class="f2 g"><b>[7]</b></span></a> c'ānudhammaɱ vyākaroma.|| ||</p>

					<p class="f4">Na ca koci saha-dhammiko vād'ānuvādo gārayhaɱ ṭhānaɱ āga-c-chatī" ti?|| ||</p>

					<p class="f4">Taggha tumhe bhikkhave, evaɱ puṭṭhā||<br />
					evaɱ vyākaramānā vutta-vādino c'eva me hotha.|| ||</p>

					<p class="f4">Na ca maɱ abhūtena abbh'ācikkhatha.|| ||</p>

					<p class="f4">Dhammassa c'ānudhammaɱ vyākarotha.|| ||</p>

					<p class="f4">Na ca koci saha-dhammiko vād'ānuvādo gārayhaɱ ṭhānaɱ āga-c-chati.|| ||</p>

					<p class="f4">Dukkhassa hi bhikkhave, pariññattaɱ mayi Brahma-cariyaɱ vussati.|| ||</p>

					<p class="ctr c">&#9632;</p>

					<p class="f4">Sace vo bhikkhave, añña-titthiyā paribbājakā evaɱ puccheyyuɱ:|| ||</p>

					<p class="f4">'Atthi pan'āvuso Maggo,||<br />
					atthi paṭipadā||<br />
					etassa dukkhassa pariññāyā' ti?|| ||</p>

					<p class="f4">Evaɱ puṭṭhā tumhe bhikkhave, tesaŋ añña-titthiyānaɱ paribbājakānaɱ||<br />
					evaɱ vyākareyyātha:|| ||</p>

					<p class="f4">'Atthi kho āvuso.|| ||</p>

					<p class="f4">Maggo atthi paṭipadā etassa dukkhassa pariññāyā' ti.|| ||</p>

					<p class="f4">Katamo ca bhikkhave, Maggo||<br />
					katamā paṭipadā||<br />
					etassa dukkhassa pariññāya?|| ||</p>

					<p class="f4">Ayam-eva Ariyo Aṭṭhaŋgiko Maggo seyyath'īdaɱ:</p>

					<p class="f4">Sammā-diṭṭhi,||<br />
					sammā-saŋkappa,||<br />
					sammā-vācā,||<br />
					sammā-kammanta,||<br />
					Sammā-ājīva,||<br />
					sammā-vāyāma,||<br />
					sammā-sati,||<br />
					sammā-samādhi.|| ||</p>

					<p class="f4">Ayaɱ bhikkhave, Maggo,||<br />
					ayaɱ paṭipadā,||<br />
					etassa dukkhassa pariññāyāti.|| ||</p>

					<p class="f4">Evaɱ puṭṭhā tumhe bhikkhave, tesaŋ añña-titthiyānaɱ paribbājakānaɱ evaɱ vyākareyyathā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>