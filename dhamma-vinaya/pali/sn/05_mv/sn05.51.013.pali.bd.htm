<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 13. The Buddha defines the individual terms found in the formulas of the four paths to magic power." />
<title>SN 5 51 13: Chando Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					2. Pāsāda-Kampana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p13">Sutta 13</a></h4>

					<h1>Chando Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg268"><span class="f2 g"><b>[268]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.013.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.013.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.51.013.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapindikassa ārāme.|| ||</p>

					<p class="f4">"Chandaṃ ce bhikkhave, bhikkhu nissāya labhati samādhiṃ,||<br />
					labhati cittassa ek'aggataṃ,||<br />
					ayaṃ vuccati chanda-samādhi.|| ||</p>

					<p class="ctr c">&#9632;</p>

					<p class="f4">So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ kusalānaṃ dhammānaṃ ṭhitiyā asammosāya bhiyyo-bhāvāya vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Ime vuccanti padhāna-saṇkhārā.|| ||</p>

					<p class="ctr c">&#9632;</p>

					<p class="f4">Iti ayañ ca chando||<br />
					ayañ ca chanda-samādhi||<br />
					ime ca padhāna-saṇkhārā.|| ||</p>

					<p class="f4">Ayaṃ vuccati bhikkhave,||<br />
					chanda-samādhi-padhāna-saṇkhāra-samannāgato iddhi-pādo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">3. Viriyañ ce bhikkhave, bhikkhu nissāya labhati samādhiṃ,||<br />
					labhati cittassa ek'aggataṃ,||<br />
					ayaṃ vuccati viriya-samādhi.|| ||</p>

					<p class="ctr c">&#9632;</p>

					<p class="f4">So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ kusalānaṃ dhammānaṃ ṭhitiyā asammosāya bhiyyo-bhāvāya vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Ime vuccanti padhāna-saṇkhārā.|| ||</p>

					<p class="ctr c">&#9632;</p>

					<p class="f4">Iti idañ ca viriyaṃ||<br />
					ayañ ca viriya-samādhi||<br />
					ime ca padhāna-saṇkhārā.|| ||</p>

					<p class="f4">Ayaṃ vuccati bhikkhave,||<br />
					viriya-samādhi-padhāna-saṇkhāra-samannāgato iddhi-pādo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg269"><span class="f2 g"><b>[269]</b></span></a> 4. Cittañ ce bhikkhave, bhikkhu nissāya labhati samādhiṃ,||<br />
					labhati cittassa ek'aggataṃ,||<br />
					ayaṃ vuccati citta-samādhi.|| ||</p>

					<p class="ctr c">&#9632;</p>

					<p class="f4">So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Upannānaṃ kusalānaṃ dhammānaṃ ṭhitiyā asammosāya bhiyyo-bhāvāya vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Ime vuccanti padhāna-saṇkhārā.|| ||</p>

					<p class="ctr c">&#9632;</p>

					<p class="f4">Iti idañ ca cittaṃ ayañ ca citta-samādhi ime ca padhāna-saṇkhārā.|| ||</p>

					<p class="f4">Ayaṃ vuccati bhikkhave, citta-samādhi-padhāna-saṇkhāra-samannāgataṃ iddhi-pādo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">5. Vīmaṃsañ ce bhikkhave, bhikkhu nissāya labhati samādhiṃ,||<br />
					labhati cittassa ek'aggataṃ,||<br />
					ayaṃ vuccati vīmaṃsā-samādhi.|| ||</p>

					<p class="ctr c">&#9632;</p>

					<p class="f4">So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Uppannānaṃ kusalānaṃ dhammānaṃ ṭhitiyā asammosāya bhiyyo-bhāvāya vepullāya bhāvanāya paripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Ime vuccanti padhāna-saṇkhārā.|| ||</p>

					<p class="ctr c">&#9632;</p>

					<p class="f4">Iti idañ ca cittaṃ ayañ ca vīmaṃsā-samādhi ime ca padhāna-saṇkhārā.|| ||</p>

					<p class="f4">Ayaṃ vuccati bhikkhave, vīmaṃsā-samādhi-padhāna-saṇkhāra-samannāgataṃ iddhi-pādo" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>