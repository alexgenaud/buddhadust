<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 56. The Buddha aserts that by the setting up of one thing: namely carefulness, one gards the mind amid the corrupting influences and in so doing brings the five forces (faith, energy, memory, serenity, and wisdom) under control." />
<title>SN 5 48 56: Pati-ṭ-Ṭhita Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					6. Sūkara-Khata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p56">Sutta 56</a></h4>

					<h1>Pati-ṭ-Ṭhita Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg232"><span class="f2 g"><b>[232]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.056.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.056.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Eka-dhamme pati-ṭ-ṭhitassa bhikkhave, bhikkhuno pañc'indriyāni bhāvitāni honti subhāvitāni.|| ||</p>

					<p class="f4">Katamasmiṃ eka-dhamme: appamāde.|| ||</p>

					<p class="f4">Katamo ca bhikkhave, appamādo?|| ||</p>

					<p class="f4">Idha, bhikkhave, bhikkhu cittaṃ rakkhati āsavesu ca||<br />
					sāsavesu ca dhammesu.|| ||</p>

					<p class="f4">Tasmiṃ cittaṃ rakkhato āsavesu ca||<br />
					sāsavesu ca dhammesu||<br />
					saddh'indriyam pi bhāvanā-pāripūriṃ gacchati;||<br />
					viriy'indriyam pi bhāvanā-pāripūriṃ gacchati;||<br />
					sat'indriyam pi bhāvanāpā-ripūriṃ gacchati;||<br />
					samādh'indriyam pi bhāvanā-pāripūriṃ gacchati;||<br />
					paññ'indriyam pi bhāvanāpā-ripūriṃ gacchati.|| ||</p>

					<p class="f4">Evaṃ kho bhikkhave, eka-dhamme pati-ṭ-ṭhitassa bhikkhuno pañc'indriyāni bhāvitāni honti subhāvitānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>