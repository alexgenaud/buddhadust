<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 45. Ānanda reports an astounding archery trick, but the Buddha tells him of a trick which is much more difficult." />
<title>SN 5 56 45: Paṭhama Chiggaḷa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					5. Papāta Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p45">Sutta 45</a></h4>

					<h1>Paṭhama Chiggaḷa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg453"><span class="f2 g"><b>[453]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.045.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.045.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.045.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaram ādāya Vesāliṃ piṇḍāya pāvisi.|| ||</p>

					<p class="f4">Addasā kho āyasmā Ānando sambahule Licchavi-kumārake santhāgāre upāsanaṃ karonte||<br />
					dūrato va sukhumena tālacchiggalena asanaṃ atipātente poṇkhānupoṇkhaṃ avirādhitaṃ.|| ||</p>

					<p class="f4">Disvān'assa etad ahosi:|| ||</p>

					<p class="f4">"Sikkhitā vat'ime Licchavi-kumārakā.|| ||</p>

					<p class="f4">Susikkhitā vat'ime Licchavi-kumārakā.|| ||</p>

					<p class="f4">Yatra hi nāma dūrato va sukhumena tālacchiggalena asanaṃ atipātessanti poṇkhānupoṇkhaṃ avirādhitan" ti.|| ||</p>

					<p class="f4">Atha kho āyasmā Ānando Vesāliyaṃ piṇḍaya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Idh'āhaṃ bhante, pubbaṇha-samayaṃ nivāsetvā patta-cīvaram ādāya Vesāliṃ piṇḍāya pāvisiṃ.|| ||</p>

					<p class="f4">Addasaṃ khv'āhaṃ bhante, sambahule Licchavi-kumārake santhāgāre upāsanaṃ karonte||<br />
					dūrato va sukhumena tālacchiggalena asanaṃ atipātente poṇkhānupoṇkhaṃ avirādhitaṃ.|| ||</p>

					<p class="f4">Disvāna me etad ahosi:|| ||</p>

					<p class="f4">"Sikkhitā vat'ime Licchavi-kumārakā.|| ||</p>

					<p class="f4">Susikkhitā vatime Licchavi-kumārakā.|| ||</p>

					<p class="f4">Yatra hi nāma dūrato va sukhumena tālacchiggalena asanaṃ atipātessanti poṇkhānupoṇkhaṃ avirādhitan" ti.|| ||</p>

					<p class="ctr c">&#9632;</p>

					<p class="f4"><a id="pg454"><span class="f2 g"><b>[454]</b></span></a> "Taṃ kiṃ maññasi Ānanda?|| ||</p>

					<p class="f4">Katamaṃ nu kho dukkarataraṃ vā du-r-abhisambhavataraṃ vā,||<br />
					yo ca dūrato va sukhumena tālacchiggalena asanaṃ atipāteyya poṇkhānupoṇkhaṃ avirādhitaṃ||<br />
					yo vā satadhā bhinnassa vālassa koṭiyā koṭiṃ paṭivijjhayyā" ti?|| ||</p>

					<p class="f4">"Etad eva bhante,||<br />
					dukkarataraṃ c'eva du-r-abhisambhavataraṃ ca||<br />
					yo vā satadhā bhinnassa vālassa koṭiyā koṭiṃ paṭivijjhayyā" ti.|| ||</p>

					<p class="f4">"Atha kho te Ānanda du-p-paṭivijjhataraṃ paṭivijjhanti ye||<br />
					'idaṃ dukkhan' ti||<br />
					yathā-bhūtaṃ paṭivijjhanti||<br />
					'ayaṃ dukkha-samudayo' ti||<br />
					yathā-bhūtaṃ paṭivijjhanti||<br />
					'ayaṃ dukkha-nirodho' ti||<br />
					yathā-bhūtaṃ paṭivijjhanti||<br />
					'ayaṃ dukkha-nirodha-gāminī paṭipadā' ti||<br />
					yathā-bhūtaṃ paṭivijjhanti.|| ||</p>

					<p class="f4">Tasmātiha Ānanda,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>