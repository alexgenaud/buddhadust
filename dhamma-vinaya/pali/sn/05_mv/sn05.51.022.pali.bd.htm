<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya 5: Maha Vagga; Book 51, Sutta 22. Ānanda asks the Buddha if he is able to reach the Brahma realm in the physical body as well as in the mental body and is told that he is able to do so and explains how." />
<title>SN 5 51 22: Ayo-Guḷa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					3. Ayo-Guḷa Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p22">Sutta 22</a></h4>

					<h1>Ayo-Guḷa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg282"><span class="f2 g"><b>[282]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.022.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.022.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.51.022.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">2. Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">3. "Abhijānāti nu kho bhante,||<br />
					Bhagavā iddhiyā mano-mayena kāyena Brahma-lokaṃ upasaṅkamituṅ" ti?|| ||</p>

					<p class="f4">"Abhijānāmi khv'āhaṃ Ānaṇda||<br />
					iddhiyā mano-mayena kāyena Brahma-lokaṃ upasaṅkamitā" ti.|| ||</p>

					<p class="f4">4."Abhijānāti kho pana bhante,||<br />
					Bhagavā iminā cātu-m-mahā-bhūtikena kāyena iddhiyā Brahma-lokaṃ upasaṅkamitā" ti?|| ||</p>

					<p class="f4">"Abhijānāmi khv'āhaṃ Ānanda,||<br />
					iminā cātu-m-mahā-bhūtikena kāyena iddhiyā Brahma-lokaṃ upasaṅkamituṅ" ti.|| ||</p>

					<p class="f4">5. "Yam ca kho opāti ha bhante,||<br />
					Bhagavā iddhiyā mano-mayena kāyena Brahma-lokaṃ upasaṅkamituṃ.|| ||</p>

					<p class="f4"> <a id="pg283"><span class="f2 g"><b>[283]</b></span></a> Yam ca kho abbijānāti bhante,||<br />
					Bhagavā iminā cātu-m-mahā-bhūtikena kāyena iddhiyā Brahma-lokaṃ upasaṅkamā.|| ||</p>

					<p class="f4">Ta-y-idaṃ bhante,||<br />
					Bhagavato acchariyaṃ c'eva abbhutaṃ cā" ti.|| ||</p>

					<p class="f4">"Acchariyā c'eva Ānanda Tathāgatā,||<br />
					acchariya-Dhammasamannāgatā ca,||<br />
					abbhutā c'eva Ānanda Tathāgatā,||<br />
					abbhuta-dhammasamannāgatā ca.|| ||</p>

					<p class="f4">6. Yasmiṃ Ānanda,||<br />
					samaye Tathāgato kāyam pi citte samādahati||<br />
					cittam pi ca kāye samādahati||<br />
					sukha-saññañ ca||<br />
					lahusaññañ ca||<br />
					kāye okkamitvā viharati tasmiṃ Ānanda,||<br />
					samaye Tathāgatassa kāyo lahutaro c'eva hoti||<br />
					mudutaro ca||<br />
					kammaniyataro ca||<br />
					pabhassa-rataro ca.|| ||</p>

					<p class="f4">7. Seyyathā pi Ānanda ayogu'o divasasaṃ santatto lahutaro c'eva hoti||<br />
					mudutaro ca||<br />
					kammaniyataro ca||<br />
					pabhassa-rataro ca.|| ||</p>

					<p class="f4">Evam eva kho Ānanda,||<br />
					yasmiṃ samaye Tathāgato kāyam pi citte samādahati||<br />
					cittam pi ca kāye samādahati||<br />
					sukha-saññañ ca||<br />
					lahusaññañ ca||<br />
					kāye okkamitvā viharati tasmiṃ samaye Ānanda,||<br />
					Tathāgatassa kāyo lahutaro c'eva hoti mudutaro ca||<br />
					kammaniyataro ca||<br />
					pabhassa-rataro ca.|| ||</p>

					<p class="f4">8. Yasmiṃ Ānanda samaye Tathāgato kāyam pi citte samādahati||<br />
					cittam pi ca kāye samādahati||<br />
					sukha-saññañ ca||<br />
					lahusaññañ ca||<br />
					kāye okkamitvā viharati tasmiṃ Ānanda,||<br />
					samaye Tathāgatassa kāyo appakasiren'eva puthuviyā vehāsaṅ abbhu-g-gacchati.|| ||</p>

					<p class="f4">So aneka-vihitaṃ iddhi-vidhaṃ pacc'anubhoti:|| ||</p>

					<p class="f4">Eko pi hutvā bahudhā hoti bahudhā pi hutvā eko hoti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānova gacchati,||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karoti seyyathā pi udake.|| ||</p>

					<p class="f4">Udake pi abhijjamāno gacchati seyyathā pi paṭhaviyaṃ.|| ||</p>

					<p class="f4">Ākāse pi pallaṅkena kamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāma-sati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti.|| ||</p>

					<p class="f4"><a id="pg284"><span class="f2 g"><b>[284]</b></span></a> 9. Seyyathā pi Ānanda, tūlapicu vā kappāsapicu vā lahuko vātupādāno appakasiren'eva puthuviyā vehāsam abbhu-g-gacchati.|| ||</p>

					<p class="f4">Evam eva kho Ānanda,||<br />
					yasmiṃ samaye Tathāgato kāyam pi citte samādahati||<br />
					cittam pi ca kāye samādahati||<br />
					sukha-saññañ ca||<br />
					lahusaññañ ca||<br />
					kāye okkamitvā viharati tasmiṃ Ānanda,||<br />
					samaye Tathāgatassa kāyo appakasiren'eva puthuviyā vehāsam abbhu-g-gacchati.|| ||</p>

					<p class="f4">So aneka-vihitaṃ iddhi-vidhaṃ pacc'anubhoti:|| ||</p>

					<p class="f4">Eko pi hutvā bahudhā hoti bahudhā pi hutvā eko hoti.|| ||</p>

					<p class="f4">Āvībhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-mānova gacchati,||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karoti seyyathā pi udake.|| ||</p>

					<p class="f4">Udake pi abhijjamāno gacchati seyyathā pi paṭhaviyaṃ.|| ||</p>

					<p class="f4">Ākāse pi pallaṅkena kamati seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃ mahiddhike evaṃ mah-ā-nubhāve pāṇinā parāma-sati,||<br />
					parimajjati.|| ||</p>

					<p class="f4">Yāva Brahma-lokā pi kāyena vasaṃ vatteti" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>