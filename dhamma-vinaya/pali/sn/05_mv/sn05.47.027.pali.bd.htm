<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 27. The Venerable Sāriputta, the venerable Maha Moggallāna and the venerable Anuruddha discuss what constitutes a non-seeker." />
<title>SN 5 47 27: Samatta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					47. Satipaṭṭhana Saɱyutta<br />
					3. Sīlaṭṭhiti-Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p27">Sutta 27</a></h4>

					<h1>Samatta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.027.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.027.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayaɱ āyasmā ca Sāriputto||<br />
					āyasmā ca Mahā Moggallāno||<br />
					āyasmā ca Anuruddho||<br />
					Sākete viharanti,||<br />
					Kaṇṭakīvane.|| ||</p>

					<p class="f4">Atha kho āyasmā ca Sāriputto||<br />
					āyasmā ca Mahā Moggallāno||<br />
					sāyanha-samayaɱ paṭisallāṇā vuṭṭhitā yen'āyasmā Anuruddho ten'upasankamiɱsu.|| ||</p>

					<p class="f4">Upasaŋkamitvā āyasmatā anuruddhena saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.</p>

					<p class="f4">Eka-m-antaɱ nisinno kho āyasmā Sāriputto āyasmantaɱ Anuruddhaɱ etad avoca:|| ||</p>

					<p class="f4">"'Asekho!|| ||</p>

					<p class="f4">Asekho' ti āvuso Anuruddha, vuccati.|| ||</p>

					<p class="f4">Kittāvatā nu āvuso asekho hotī" ti?|| ||</p>

					<p class="f4">Catunnaɱ kho āvuso sati-paṭṭhānānaɱ samattaɱ bhāvitattā sekho hoti.|| ||</p>

					<p class="f4">Katamesaŋ catunnaɱ?|| ||</p>

					<p class="f4">Idh'āvuso, bhikkhu kāye kāy'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Imesaɱ kho āvuso catunnaɱ sati-paṭṭhānānaɱ samattaɱ bhāvitattā sekho hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>