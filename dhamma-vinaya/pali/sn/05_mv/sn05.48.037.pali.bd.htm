<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 37. The Buddha gives detailed definitions of each of the five forces (that of pleasure, that of pain, that of mental ease, that of mental discomfort and that of detachment). He then shows how each of these forces are to be regarded as sense-experiences." />
<title>SN 5 48 37: Dutiya Vibhaŋga Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					48. Indriya Saɱyutta<br />
					4. Sukh'Indriya (or Uppaṭi) Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p37">Sutta 37</a></h4>

					<h1>Dutiya Vibhaŋga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg209"><span class="f2 g"><b>[209]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.037.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni, bhikkhave, indriyāni.|| ||</p>

					<p class="f4">Katamāni pañca?|| ||</p>

					<p class="f4">Sukh'indriyaɱ||<br />
					dukkh'indriyaɱ||<br />
					somanass'indriyaɱ||<br />
					domanass'indriyaɱ||<br />
					upekkh'indriyaɱ.|| ||</p>

					<p class="f4">Imāni kho bhikkhave, pañc'indriyānī|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg210"><span class="f2 g"><b>[210]</b></span></a> Katamañ ca bhikkhave, sukh'indriyaɱ?|| ||</p>

					<p class="f4">Yaɱ kho bhikkhave,||<br />
					kāyikaɱ sukhaɱ,||<br />
					kāyikaɱ sātaɱ||<br />
					kāya-samphassajaɱ||<br />
					sukhaɱ sātaɱ vedayitaɱ,||<br />
					idaɱ vuccati bhikkhave, 'sukh'indriyaɱ'.|| ||</p>

					<p class="f4">Katamañ ca bhikkhave, dukkh'indriyaɱ?|| ||</p>

					<p class="f4">Yaɱ kho bhikkhave,||<br />
					kāyikaɱ dukkhaɱ,||<br />
					kāyikaɱ asātaɱ||<br />
					kāya-samphassajaɱ||<br />
					sukhaɱ asātaɱ vedayitaɱ,||<br />
					idaɱ vuccati bhikkhave, 'dukkh'indriyaɱ'.|| ||</p>

					<p class="f4">Katamañ ca bhikkhave, somanass'indriyaɱ?|| ||</p>

					<p class="f4">Yaɱ kho bhikkhave,||<br />
					cetasikaɱ sukhaɱ,||<br />
					cetasikaɱ sātaɱ||<br />
					mano-samphassajaɱ||<br />
					sukhaɱ sātaɱ vedayitaɱ,||<br />
					idaɱ vuccati bhikkhave, 'somanass'indriyaɱ'.|| ||</p>

					<p class="f4">Katamañ ca bhikkhave, domanass'indriyaɱ?|| ||</p>

					<p class="f4">Yaɱ kho bhikkhave,||<br />
					cetasikaɱ dukkhaɱ,||<br />
					cetasikaɱ asātaɱ||<br />
					mano-samphassajaɱ||<br />
					dukkhaɱ asātaɱ vedayitaɱ,||<br />
					idaɱ vuccati bhikkhave, domanass'indriyaɱ.|| ||</p>

					<p class="f4">Katamañ ca bhikkhave, upekkh'indriyaɱ?|| ||</p>

					<p class="f4">Yaɱ kho bhikkhave,||<br />
					kāyikaɱ vā||<br />
					cetasikaɱ vā||<br />
					n'eva sātaɱ nāsātaɱ vedayitaɱ,||<br />
					idaɱ vuccati bhikkhave, 'upekkh'indriyaɱ'.|| ||</p>

					<p class="ctr c">&#9632;</p>

					<p class="f4">Tatra, bhikkhave, yañ ca sukh'indriyaɱ||<br />
					yañ ca somanass'indriyaɱ||<br />
					sukhā sā vedanā daṭṭhabbā.|| ||</p>

					<p class="f4">Yaṇ ca dukkh'indriyaɱ||<br />
					yañ ca domanass'indriyaɱ||<br />
					dukkhā sā vedanā daṭṭhabbā.|| ||</p>

					<p class="f4">Tatra, bhikkhave, yam idaɱ upekkh'indriyaɱ||<br />
					adukkha-m-asukhā sā vedanā daṭṭhabbā.|| ||</p>

					<p class="f4">Imāni kho bhikkhave, pañc'inidriyānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>