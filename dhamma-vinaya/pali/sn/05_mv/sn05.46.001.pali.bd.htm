<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 1. The Buddha likens the evolving growth of the bhikkhu in the Dhamma from it's base in ethical culture to the evolving growth of the great sea serpents from their birthplace in the Himalayas." />
<title>SN 5 46 1: Himavanta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					I. Pabbata-Vaggo</h4>

					<h4 class="ctr"><b><i>Namo tassa Bhagavato arahato Sammā-Sam-Buddhassa</i></b></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p1">Sutta 1</a></h4>

					<h1>Himavanta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg63"><span class="f2 g"><b>[63]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.001.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.46.001.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.46.001.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Himavantaɱ bhikkhave,||<br />
					pabba-tarājānaɱ nissāya nāgā kāyaɱ vaḍḍhenti balaɱ gāhenti.|| ||</p>

					<p class="f4">Te tattha kāyaɱ vaḍḍhetvā balaɱ gāhetvā kussubbhe otaranti.|| ||</p>

					<p class="f4">Kussubbhe otaritvā mahā-sobbhe otaranti.|| ||</p>

					<p class="f4">Mahāsobbhe otaritvā kunnadiyo otaranti.|| ||</p>

					<p class="f4">Kunnadiyo otaritvā mahā-nadiyo otaranti.|| ||</p>

					<p class="f4">Mahānadiyo otaritvā mahā-samuddaɱ sāgaraɱ otaranti.|| ||</p>

					<p class="f4">Te tattha mahantattaɱ vepullattaɱ āpajjanti kāyena.|| ||</p>

					<p class="f4">Evam eva kho bhikkhave bhikkhu sīlaɱ nissāya||<br />
					sīle patiṭṭhāya||<br />
					satta-bojjhaŋge bhāvento||<br />
					satta-bojjhaŋge bahulī-karonto||<br />
					mahantattaɱ||<br />
					vepullattaɱ||<br />
					pāpuṇāti dhammesu.|| ||</p>

					<p class="f4">Kathañ ca bhikkhave, bhikkhu sīlaɱ nissāya||<br />
					sīle patiṭṭhāya||<br />
					satta-bojjh-a-ŋge bhāvento||<br />
					satta-bojjh-a-ŋge bahulī-karonto||<br />
					mahantattaɱ||<br />
					vepullattaɱ||<br />
					pāpuṇāti dhammesu?|| ||</p>

					<p class="f4">Idha bhikkhave, Bhikkhu||<br />
					sati-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4"><a id="pg64"><span class="f2 g"><b>[64]</b></span></a> Dhamma-vicaya-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Viriya-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Pīti-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Passaddhi-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Samādhi-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Upekkhā-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ kho bhikkhave bhikkhu sīlaɱ nissāya||<br />
					sīle patiṭṭhāya||<br />
					satta-bojjh-a-ŋge bahulī-karonto||<br />
					mahantattaɱ||<br />
					vepullattaɱ||<br />
					pāpuṇāti dhammesū" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>