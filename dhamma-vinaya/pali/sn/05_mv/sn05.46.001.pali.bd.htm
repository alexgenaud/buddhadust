<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṇga Samyutta, Sutta 1. The Buddha likens the evolving growth of the bhikkhu in the Dhamma from it's base in ethical culture to the evolving growth of the great sea serpents from their birthplace in the Himalayas." />
<title>SN 5 46 1: Himavanta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṇga Saṃyutta<br />
					1. Pabbata Vagga</i></h4>

					<h4 class="ctr"><b><i>Namo tassa Bhagavato arahato Sammā Sambuddhassa</i></b></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p1">Sutta 1</a></h4>

					<h1>Himavanta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg63"><span class="f2 g"><b>[63]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.001.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.46.001.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.46.001.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Himavantaṃ bhikkhave,||<br />
					pabba-tarājānaṃ nissāya||<br />
					nāgā kāyaṃ vaḍḍhenti||<br />
					balaṃ gāhenti.|| ||</p>

					<p class="f4">Te tattha kāyaṃ vaḍḍhetvā||<br />
					balaṃ gāhetvā||<br />
					kussubbhe otaranti.|| ||</p>

					<p class="f4">Kussubbhe otaritvā mahā-sobbhe otaranti.|| ||</p>

					<p class="f4">Mahāsobbhe otaritvā kunnadiyo otaranti.|| ||</p>

					<p class="f4">Kunnadiyo otaritvā mahā-nadiyo otaranti.|| ||</p>

					<p class="f4">Mahānadiyo otaritvā mahā-samuddaṃ sāgaraṃ otaranti.|| ||</p>

					<p class="f4">Te tattha mahantattaṃ vepullattaṃ āpajjanti kāyena.|| ||</p>

					<p class="ctr c">&#9632;</p>

					<p class="f4">Evam eva kho bhikkhave bhikkhu sīlaṃ nissāya||<br />
					sīle patiṭṭhāya||<br />
					satta-bojjh'aṇge bhāvento||<br />
					satta-bojjh'aṇge bahulī-karonto||<br />
					mahantattaṃ||<br />
					vepullattaṃ||<br />
					pāpuṇāti dhammesu.|| ||</p>

					<p class="f4">Kathañ ca bhikkhave, bhikkhu sīlaṃ nissāya||<br />
					sīle patiṭṭhāya||<br />
					satta-bojjh'aṇge bhāvento||<br />
					satta-bojjh'aṇge bahulī-karonto||<br />
					mahantattaṃ||<br />
					vepullattaṃ||<br />
					pāpuṇāti dhammesu?|| ||</p>

					<p class="f4">Idha bhikkhave, Bhikkhu||<br />
					sati-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4"><a id="pg64"><span class="f2 g"><b>[64]</b></span></a> Dhamma-vicaya-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Viriya-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Pīti-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Passaddhi-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Samādhi-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Upekkhā-sambojjh'aṇgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Evaṃ kho bhikkhave bhikkhu sīlaṃ nissāya||<br />
					sīle patiṭṭhāya||<br />
					satta-bojjh'aṇge bahulī-karonto||<br />
					mahantattaṃ||<br />
					vepullattaṃ||<br />
					pāpuṇāti dhammesū" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>