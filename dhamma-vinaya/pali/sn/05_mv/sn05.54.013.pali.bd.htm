<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 54 13: Ānanda Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					54 Ānāpāna Saɱyutta</h4>

					<h4 class="ctr">2. Ānanda<br />
					<span class="f3">or</span><br />
					Dutiyo vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p13">Sutta 13</a></h4>

					<h1>Ānanda Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saɱyutta-Nikaya</i> Part V, edited by M. Leon Feer</p>
						</div>
					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.013.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.54.013.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.54.013.bodh.wp.htm#p1">bodh</a>]</span> Sāvatthi|| ||</p>

					<p class="f4">Atha kho āyasmā Ānando yena Bhagavā ten'upasankami.||<br />
					Upasaŋkamitvā Bhagavāntaɱ abhivādetvā eka-m-antaɱ nisīdi.||<br />
					Eka-m-antaɱ nisinno kho āyasmā Ānando Bhagavāntaɱ etad avoca:|| ||</p>

					<p class="f4"><a id="pg329"><span class="f2 g"><b>[329]</b></span></a> 3. "Atthi nu kho bhante, eko dhammo bhāvito bahulī-kato cattāro dhamme paripūreti;||<br />
					cattāro dhammā bhāvitā bahulī-katā satta dhamme paripūrenti;||<br />
					satta dhammā bhāvitā bahulī-katā dve dhamme paripūrentī" ti?|| ||</p>

					<p class="f4">"Atthi kho Ānanda eko dhammo bhāvito bahulī-kato cattāro dhamme paripūreti.;||<br />
					cattāro dhammā bhāvitā bahulī-katā satta-dhamme paripūrenti;||<br />
					satta dhammā bhāvitā bahulī-katā dve dhamme paripūrenti" ti.|| ||</p>

					<p class="f4">4. "Katamo pana bhante, eko dhammo bhāvito bahulī-kato cattāro dhamme paripūreti,||<br />
					cattāro dhammā bhāvitā bahulī-katā satta dhamme paripūrenti,||<br />
					satta dhammā bhāvitā bahulī-katā dve dhamme paripūrentī" ti?|| ||</p>

					<p class="f4">Ānāpāna-satisamādhi kho Ānanda eko dhammo bhāvito bahulī-kato cattāro sati-paṭṭhāne paripūreti,||<br />
					cattāro sati-paṭṭhānā bhāvitā bahulī-katā satta bojjhaŋge paripūrenti,||<br />
					satta bojjh'aŋgā bhāvitā bahulī-katā vijjā-vimuttiɱ paripūrenti.|| ||</p>

					<p>&nbsp;</p>

					<p class="f4 ctr c">i</p>

					<p>&nbsp;</p>

					<p class="f4">5. Kathaɱ bhāvito ca, ānāpāna-sati-samādhi kathaɱ bahulī-kato cattāro sati-paṭṭhāne paripūreti?|| ||</p>

					<p class="f4">6. Idha, Ānanda, bhikkhū araññagato vā rukkha-mūla-gato vā suññāragato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā so sato va assa-sati sato va passa-sati.|| ||</p>

					<p class="f4">7. Dīghaɱ vā assa-santo dīghaɱ assasāmīti pajānāti.||<br />
					Dīghaɱ vā passa-santo dīghaɱ passasāmīti pajānāti.|| ||</p>

					<p class="f4">Rassaɱ vā assa-santo rassaɱ assasāmīti pajānāti.||<br />
					Rassaɱ vā passa-santo rassaɱ passasāmīti pajānāti.|| ||</p>

					<p class="f4"><span class="f3">[<a id="p8">8</a>]</span> Sabba-kāyapaṭisaŋvedī assasi-s-sāmīti sikkhati.||<br />
					Sabba-kāyapaṭisaŋvedī passissāmīti sikkhati.|| ||</p>

					<p class="f4">Passam-bhayaɱ kāya-sankhāraɱ assasi-s-sāmīti sikkhati.||<br />
					Passam-bhayaɱ kāya-sankhāraɱ passasi-s-sāmīti sikkhati.|| ||</p>

					<p class="f4"><span class="f3">[<a id="p9">9</a>]</span> Pīti-paṭisaŋvedī assasi-s-sāmīti sikkhati.||<br />
					Pīti-paṭisaŋvedī passasi-s-sāmīti sikkhati.|| ||</p>

					<p class="f4">Sukha-paṭisaŋvedī assasi-s-sāmīti sikkhati.||<br />
					Sukha-paṭisaŋvedī passasi-s-sāmīti sikkhati.|| ||</p>

					<p class="f4">Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4"><span class="f3">[<a id="p10">10</a>]</span> Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4">Citta-paṭisaŋvedī assasi-s-sāmīti sikkhati.||<br />
					Citta-paṭisaŋvedī passasi-s-sāmīti sikkhati.|| ||</p>

					<p class="f4"><span class="f3">[<a id="p11">11</a>]</span> Abhi-p-pamodayaɱ cittaɱ assasi-s-sāmīti sikkhati.||<br />
					Abhi-p-pamodayaɱ cittaɱ passasi-s-sāmīti sikkhati.|| ||</p>

					<p class="f4">Samādahaɱ cittaɱ assasi-s-sāmīti sikkhati.||<br />
					Samādahaɱ cittaɱ passasi-s-sāmīti sikkhati.|| ||</p>

					<p class="f4">Vimocayaɱ cittaɱ assasi-s-sāmīti sikkhati.||<br />
					Vimocayaɱ cittaɱ passasi-s-sāmīti sikkhati.|| ||</p>

					<p class="f4"><span class="f3">[<a id="p12">12</a>]</span> Anicc-ā-nupassī assasi-s-sāmīti sikkhati.||<br />
					Anicc-ā-nupassī passasi-s-sāmīti sikkhati.|| ||</p>

					<p class="f4">Virāg-ā-nupassī assasi-s-sāmīti sikkhati.||<br />
					Virāg-ā-nupassī passasi-s-sāmīti sikkhati.|| ||</p>

					<p class="f4">Nirodh-ā-nupassī assasi-s-sāmīti sikkhati.||<br />
					Nirodh-ā-nupassī passasi-s-sāmīti sikkhati.|| ||</p>

					<p class="f4">Paṭinissagg-ā-nupassī passasi-s-sāmīti sikkhati.||<br />
					Paṭinissagg-ā-nupassī passasi-s-sāmīti sikkhati.|| ||</p>

					<p class="f4">13. Yasmiɱ samaye Ānanda bhikkhū dīghaɱ vā assa-santo dīghaɱ assasāmīti pajānāti,||<br />
					dīghaɱ vā passa-santo dīghaɱ passasāmī ti pajānāti,||<br />
					rassaɱ vā assa-santo rassaɱ assasāmīti pajānāti,||<br />
					rassaɱ vā passa-santo rassaɱ passasāmīti pajānāti,||<br />
					sabba-kāyapaṭisaŋvedī assasi-s-sāmīti sikkhati,||<br />
					sabba-kāyapaṭisaŋvedī passasi-s-sāmīti sikkhati,||<br />
					passam-bhayaɱ kāya-sankhāraɱ assasi-s-sāmīti sikkhati,||<br />
					passam-bhayaɱ kāya-sankhāraɱ passasi-s-sāmīti sikkhati,||<br />
					kāye kāy'ānupassī Ānanda,||<br />
					bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4">14. Kāyaññatarāhaɱ Ānanda etaɱ vadāmi,||<br />
					yad idaɱ <a id="pg330"><span class="f2 g"><b>[330]</b></span></a> assāsapassāsaɱ.|| ||</p>

					<p class="f4">Tasmā ti ha Ānanda, kāye kāy'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">15. Yasmiɱ samaye Ānanda, bhikkhū pīti-paṭisaŋvedī assasi-s-sāmīti sikkhati,||<br />
					pīti-paṭisaŋvedī passasissāmiti sikkhati,||<br />
					sukha-paṭisaŋvedī assasi-s-sāmīti sikkhati,||<br />
					sukha-paṭiɱvedī passasissāmiti sikkhati,||<br />
					citta-sankhāra-paṭisaŋvedī assasi-s-sāmīti sikkhati,||<br />
					citta-sankhāra-paṭisaŋvedī passasi-s-sāmīti sikkhati,||<br />
					passam-bhayaɱ citta-sankhāraɱ assasi-s-sāmīti sikkhati,||<br />
					passam-bhayaɱ citta-sankhāraɱ passasi-s-sāmīti sikkhati,||<br />
					vedanāsu vedan'ānupassī Ānanda,||<br />
					bhikkhū tasmiɱ samaye viharati ātāpī sampajāno satimā vineyaya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4">16. Vedanaññatarāhaɱ Ānanda, etaɱ vadāmi,||<br />
					yad idaɱ assāsa-passāsānaɱ sādhukaɱ mana-sikāraɱ.|| ||</p>

					<p class="f4">Tasmā ti ha Ānanda, vedanāsu vedan'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">17. Yasmiɱ samaye Ānanda, bhikkhū citta-paṭisaŋvedī assasi-s-sāmīti sikkhati,||<br />
					citta-paṭisaŋvedī passasi-s-sāmīti sikkhati,||<br />
					abhippamodayaɱ cittaɱ assasi-s-sāmīti sikkhati,||<br />
					abhippamodayaɱ cittaɱ passasi-s-sāmīti sikkhati,||<br />
					samādahaɱ cittaɱ assasi-s-sāmīti sikkhati,||<br />
					samādahaɱ cittaɱ passasi-s-sāmīti sikkhati,||<br />
					vimocayaɱ cittaɱ assasi-s-sāmīti sikkhati,||<br />
					vimocayaɱ cittaɱ passasi-s-sāmīti sikkhati,||<br />
					citte citt'ānupassī Ānanda, bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Taɱ kissa hetu?|| ||</p>

					<p class="f4">18. Nāhaɱ Ānanda, muṭṭha-s-satissa asampajānassa ānāpāna-sati-samādhibhāvanaɱ vadāmi.|| ||</p>

					<p class="f4">Tasmā ti h'Ānanda, citte citt'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">19. Yasmiɱ samaye Ānanda, bhikkhū anicc'ānupassī||<br />
					assasi-s-sāmīti sikkhati,||<br />
					anicc'ānupassī passasi-s-sāmīti sikkhati,||<br />
					virāg-ā-nupassī assasi-s-sāmīti sikkhati,||<br />
					virāgānupassi passasi-s-sāmīti sikkhati,||<br />
					nirodh-ā-nupassī assasi-s-sāmīti sikkhati,||<br />
					nirodh-ā-nupassī passasi-s-sāmīti sikkhati,||<br />
					paṭinissagg-ā-nupassī assasi-s-sāmīti sikkhati,||<br />
					paṭinissagg-ā-nupassī passasi-s-sāmīti sikkhati,||<br />
					dhammesu Dhamm'ānupassī Ānanda,||<br />
					bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">So yaɱ taɱ hoti abhijjhā-domanassānaɱ pahānaɱ taɱ paññāya disvā sādhukaɱ <b>[<a id="p331">331</a>]</b> ajjh'upekkhitā hoti.|| ||</p>

					<p class="f4">Tasmā ti ha Ānanda, dhammesu Dhamm'ānupassī bhikkhū tasmiɱ samaye viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">20. Evaɱ bhāvito kho Ānanda ānāpāna-sati-samādhi evaɱ bahulī-kato cattāro sati-paṭṭhāne paripūreti.|| ||</p>

					<p>&nbsp;</p>

					<p class="f4 ctr c">ii</p>

					<p>&nbsp;</p>

					<p class="f4">21. Kathaɱ bhāvitā ca Ānanda cattāro sati-paṭṭhānā kathaɱ bahulī-katā satta sambojjhaŋge paripūrenti?|| ||</p>

					<p class="f4">22. Yasmiɱ samaye Ānanda bhikkhū kāye kāy'ānupassī viharati upaṭṭhitāsati tasmiɱ samaye Ānanda bhikkhuno sati hoti asammuṭṭhā.|| ||</p>

					<p class="f4">Yasmiɱ samaye Ānanda bhikkhūno upaṭṭhitā sati asammuṭṭhā sati-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Satisambojjh-a-ŋgaɱ tasmiɱ samaye Ānanda bhikkhū bhāveti||<br />
					sati-sambojjhaŋgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="f4">So tathā sato viharanto taɱ dhammaɱ paññāya pavicinati pavicarati parivīmaɱsam āpajjati.|| ||</p>

					<p class="f4">23. Yasmiɱ samaye Ānanda, bhikkhū tathā sato viharanto taɱ dhammaɱ paññāya pavicināti pavicarati parivīmaɱsam āpajjati,||<br />
					dhamma-vicaya-sambojjhaŋgo tasmiɱ samaye bhikkhūno āraddho hoti,||<br />
					dhamma-vicaya-sambojjh-a-ŋgaɱ tasmiɱ samaye bhikkhū bhāveti,||<br />
					dhamma-vicaya-sambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">24. Yasmiɱ samaye Ānanda, bhikkhūno taɱ dhammaɱ paññāya pavicinato pavicarato parivīmaɱsam āpajjato <b>[<a id="p332">332</a>]</b> āraddhaɱ hoti viriyaɱ asallīnaɱ,||<br />
					viriya-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Viriyasambojjh-a-ŋgaɱ tasmiɱ samaye bhikkhū bhāveti,||<br />
					viriya-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">25. Yasmiɱ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Pītisambojjh-a-ŋgaɱ tasmiɱ samaye bhikkhū bhāveti,||<br />
					pīti-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Pītimanassa kāyo pi passambhati,<br />
					cittam pi passambhati.|| ||</p>

					<p class="f4">26. Yasmiɱ samaye Ānanda bhikkhūno pītimanassa kāyo pi passambhati,||<br />
					cittam pi passambhati,||<br />
					passaddhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Passaddhisambojjh-a-ŋgaɱ tasmiɱ samaye bhikkhū bhāveti,||<br />
					passaddhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Passaddhakāyassa sukhino cittaɱ samādhiyati.|| ||</p>

					<p class="f4">27. Yasmiɱ samaye Ānanda bhikkhūno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Samādhisambojjh-a-ŋgaɱ tasmiɱ samayo bhikkhū bhāveti,||<br />
					samādhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">28. Yasmiɱ samaye Ānanda bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhāsambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Upekhāsambojjh-a-ŋgaɱ tasmiɱ samaye bhikkhū bhāveti,<br />
					upekhāsambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">22-28.2. Yasmiɱ samaye Ānanda bhikkhū vedanāsu vedan'ānupassī viharati upaṭṭhitāsati tasmiɱ samaye Ānanda bhikkhuno sati hoti asammuṭṭhā.|| ||</p>

					<p class="f4">Yasmiɱ samaye Ānanda bhikkhūno upaṭṭhitā sati asammuṭṭhā sati-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Satisambojjh-a-ŋgaɱ tasmiɱ samaye Ānanda bhikkhū bhāveti||<br />
					sati-sambojjhaŋgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="f4">So tathā sato viharanto taɱ dhammaɱ paññāya pavicinati pavicarati parivīmaɱsam āpajjati.|| ||</p>

					<p class="f4">Yasmiɱ samaye Ānanda, bhikkhū tathā sato viharanto taɱ dhammaɱ paññāya pavicināti pavicarati parivīmaɱsam āpajjati,||<br />
					dhamma-vicaya-sambojjhaŋgo tasmiɱ samaye bhikkhūno āraddho hoti,||<br />
					dhamma-vicaya-sambojjh-a-ŋgaɱ tasmiɱ samaye bhikkhū bhāveti,||<br />
					dhamma-vicaya-sambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye Ānanda, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Viriyasambojjh-a-ŋgaɱ tasmiɱ samaye bhikkhū bhāveti,||<br />
					viriya-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Pītisambojjh-a-ŋgaɱ tasmiɱ samaye bhikkhū bhāveti,||<br />
					pīti-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Pītimanassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye Ānanda bhikkhūno pītimanassa kāyo pi passambhati,||<br />
					cittam pi passambhati,||<br />
					passaddhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Passaddhisambojjh-a-ŋgaɱ tasmiɱ samaye bhikkhū bhāveti,||<br />
					passaddhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Passaddhakāyassa sukhino cittaɱ samādhiyati.|| ||</p>

					<p class="f4">Yasmiɱ samaye Ānanda bhikkhūno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Samādhisambojjh-a-ŋgaɱ tasmiɱ samayo bhikkhū bhāveti,||<br />
					samādhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye Ānanda bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhāsambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Upekhāsambojjh-a-ŋgaɱ tasmiɱ samaye bhikkhū bhāveti,<br />
					upekhāsambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">22-28.3. Yasmiɱ samaye Ānanda bhikkhū citte citt'ānupassī viharati upaṭṭhitāsati tasmiɱ samaye Ānanda bhikkhuno sati hoti asammuṭṭhā.|| ||</p>

					<p class="f4">Yasmiɱ samaye Ānanda bhikkhūno upaṭṭhitā sati asammuṭṭhā sati-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Satisambojjh-a-ŋgaɱ tasmiɱ samaye Ānanda bhikkhū bhāveti||<br />
					sati-sambojjhaŋgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="f4">So tathā sato viharanto taɱ dhammaɱ paññāya pavicinati pavicarati parivīmaɱsam āpajjati.|| ||</p>

					<p class="f4">Yasmiɱ samaye Ānanda, bhikkhū tathā sato viharanto taɱ dhammaɱ paññāya pavicināti pavicarati parivīmaɱsam āpajjati,||<br />
					dhamma-vicaya-sambojjhaŋgo tasmiɱ samaye bhikkhūno āraddho hoti,||<br />
					dhamma-vicaya-sambojjh-a-ŋgaɱ tasmiɱ samaye bhikkhū bhāveti,||<br />
					dhamma-vicaya-sambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye Ānanda, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Viriyasambojjh-a-ŋgaɱ tasmiɱ samaye bhikkhū bhāveti,||<br />
					viriya-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Pītisambojjh-a-ŋgaɱ tasmiɱ samaye bhikkhū bhāveti,||<br />
					pīti-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Pītimanassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye Ānanda bhikkhūno pītimanassa kāyo pi passambhati,||<br />
					cittam pi passambhati,||<br />
					passaddhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Passaddhisambojjh-a-ŋgaɱ tasmiɱ samaye bhikkhū bhāveti,||<br />
					passaddhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Passaddhakāyassa sukhino cittaɱ samādhiyati.|| ||</p>

					<p class="f4">Yasmiɱ samaye Ānanda bhikkhūno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Samādhisambojjh-a-ŋgaɱ tasmiɱ samayo bhikkhū bhāveti,||<br />
					samādhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye Ānanda bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhāsambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Upekhāsambojjh-a-ŋgaɱ tasmiɱ samaye bhikkhū bhāveti,<br />
					upekhāsambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">22-28.4. Yasmiɱ samaye Ānanda bhikkhū Dhammesu Dhamm'ānupassī viharati upaṭṭhitāsati tasmiɱ samaye Ānanda bhikkhuno sati hoti asammuṭṭhā.|| ||</p>

					<p class="f4">Yasmiɱ samaye Ānanda bhikkhūno upaṭṭhitā sati asammuṭṭhā sati-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Satisambojjh-a-ŋgaɱ tasmiɱ samaye Ānanda bhikkhū bhāveti||<br />
					sati-sambojjhaŋgo tasmiɱ samaye bhikkhūno bhāvanā-pāripūriɱ gacchati.|| ||</p>

					<p class="f4">So tathā sato viharanto taɱ dhammaɱ paññāya pavicinati pavicarati parivīmaɱsam āpajjati.|| ||</p>

					<p class="f4">Yasmiɱ samaye Ānanda, bhikkhū tathā sato viharanto taɱ dhammaɱ paññāya pavicināti pavicarati parivīmaɱsam āpajjati,||<br />
					dhamma-vicaya-sambojjhaŋgo tasmiɱ samaye bhikkhūno āraddho hoti,||<br />
					dhamma-vicaya-sambojjh-a-ŋgaɱ tasmiɱ samaye bhikkhū bhāveti,||<br />
					dhamma-vicaya-sambojjhaŋgo tasmiɱ samaye bhikkhūno bhāvanāpāripūriɱ gacchati.|| ||</p>

					<p class="f4">Tassa taɱ dhammaɱ paññāya pavicanato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">Yasmiɱ samaye Ānanda, bhikkhūno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ,||<br />
					viriya-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Viriyasambojjh-a-ŋgaɱ tasmiɱ samaye bhikkhū bhāveti,||<br />
					viriya-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Āraddha viriyassa uppajjati pīti nirāmisā.|| ||</p>

					<p class="f4">Yasmiɱ samaye Ānanda, bhikkhūno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Pītisambojjh-a-ŋgaɱ tasmiɱ samaye bhikkhū bhāveti,||<br />
					pīti-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Pītimanassa kāyo pi passambhati,<br />
					cittam pi passambhati.|| ||</p>

					<p class="f4">Yasmiɱ samaye Ānanda bhikkhūno pītimanassa kāyo pi passambhati,||<br />
					cittam pi passambhati,||<br />
					passaddhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Passaddhisambojjh-a-ŋgaɱ tasmiɱ samaye bhikkhū bhāveti,||<br />
					passaddhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">Passaddhakāyassa sukhino cittaɱ samādhiyati.|| ||</p>

					<p class="f4">Yasmiɱ samaye Ānanda bhikkhūno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Samādhisambojjh-a-ŋgaɱ tasmiɱ samayo bhikkhū bhāveti,||<br />
					samādhi-sambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">Yasmiɱ samaye Ānanda bhikkhū tathā samāhitaɱ cittaɱ sādhukaɱ ajjh'upekkhitā hoti,||<br />
					upekhāsambojjhaŋgo tasmiɱ samaye bhikkhūno āraddho hoti.|| ||</p>

					<p class="f4">Upekhāsambojjh-a-ŋgaɱ tasmiɱ samaye bhikkhū bhāveti,<br />
					upekhāsambojjhaŋgo tasmiɱ samaye bhikkhūno bhāvanā pāripūriɱ gacchati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">29. Evaɱ bhāvitā kho Ānanda cattāro sati-paṭṭhānā evaɱ bahulī-katā satta bojjhaŋge paripūrenti.|| ||</p>

					<p>&nbsp;</p>

					<p class="f4 ctr c">iii</p>

					<p>&nbsp;</p>

					<p class="f4">30. Kathaɱ bhāvitā ca Ānanda satta-bojjh-a-ŋgā kathaɱ bahulī-katā vijjā-vimuttiɱ paripūrenti?|| ||</p>

					<p class="f4">31. Idh'Ānanda, bhikkhū sati-sambojjh-a-ŋgaɱ bhāveti viveka-nissitaɱ||<br />
					virāga-nissitaɱ nirodha-nissitaɱ vossagga-pariṇāmi.|| ||</p>

					<p class="f4">Dhammavicayasambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Viriyasambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Pītisambojjhagaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmi.|| ||</p>

					<p class="f4">Passaddhisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Samādhisambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Upekkhāsambojjh-a-ŋgaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">32. Evaɱ bhāvitā kho Ānanda satta bojjh'aŋgā evaɱ bahulī-katā vijjā-vimuttiɱ paripūrentī ti.|| ||</p>

					<p class="f4">Yathā purimasuttanto evam vitthāretabbaɱ|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>