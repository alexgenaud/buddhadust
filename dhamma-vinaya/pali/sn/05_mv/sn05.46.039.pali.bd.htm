<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 39. The Buddha likens the diversions to the seeds that produce great trees that dominate and destroy any small tree that is nearby. Then he points out that when the seven dimensions of awakening grow and reach fulfillment these diversions are eliminated and the practice culminates in arahantship." />
<title>SN 5 46 39: Rukkha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					IV. Nīvaraṇa-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p39">Sutta 39</a></h4>

					<h1>Rukkha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.039.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.039.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Santi bhikkhave, mahārukkhā anubījā mahākāyā rukkhānaɱ ajjhāruhā.|| ||</p>

					<p class="f4">Ye hi rukkhā ajjhārūḷhā obhagga-vibhaggā vipatitā senti.|| ||</p>

					<p class="f4">Katame ca bhikkhave, mahārukkhā anubījā mahākāyā rukkhānaɱ ajjhāruhā||<br />
					yehi rukkhā ajjhārūḷhā obhagga-vibhaggā vipatitā senti?|| ||</p>

					<p class="f4">Seyyath'īdaɱ:|| ||</p>

					<p class="f4">Assattho||<br />
					nigrodho||<br />
					pilakkho||<br />
					udumbaro||<br />
					kacchako||<br />
					kapitthano.|| ||</p>

					<p class="f4">Ime kho bhikkhave, mahārukkhā anubījā mahākāyā rukkhānaɱ ajjhāruhā,||<br />
					yehi rukkhā ajjhārūḷhā obhagga-vibhaggā vipatitā senti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evam eva kho bhikkhave, idh'ekacco kula-putto yādisake kāme ohāya agārasmā anagāriyaɱ pabba-jito hoti.|| ||</p>

					<p class="f4">To tādisakehi vā||<br />
					kāmehi tato vā||<br />
					pāpiṭṭhatarehi obhagga-vibhaggo vipatito seti.|| ||</p>

					<p class="f4">Pañc'ime bhikkhave, āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p class="f4">Katame pañca?|| ||</p>

					<p class="f4">Kāma-c-chando bhikkhave,||<br />
					āvaraṇo nīvaraṇo cetaso ajjhāruho paññāya dubbalī-karaṇo;|| ||</p>

					<p class="f4">vyāpādo bhikkhave,||<br />
					āvaraṇo nīvaraṇo cetaso ajjhāruho paññāya dubbalī-karaṇo,|| ||</p>

					<p class="f4">thīna-middhaɱ bhikkhave,||<br />
					āvaraṇaɱ nīvaraṇaɱ cetaso ajjhāruhaɱ paññāya dubbalī-karaṇaɱ;|| ||</p>

					<p class="f4">uddhacca-kukkuccaɱ bhikkhave,||<br />
					āvaraṇaɱ nīvaraṇaɱ cetaso ajjhāruhaɱ paññāya dubbalī-karaṇaɱ;||<br />
					vicikicchā bhikkhave,||<br />
					āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p class="f4">Ime kho <a id="pg97"><span class="f2 g"><b>[97]</b></span></a> bhikkhave, pañca āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Satt'imi bhikkhave, bojjhaŋgā anāvaraṇā anīvaraṇā cetaso anajjhāruhā bhāvitā bahulī-katā||<br />
					vijjā-vimutti-phala-sacchi-kiriyāya saŋvattanti.|| ||</p>

					<p class="f4">Katame satta?|| ||</p>

					<p class="f4">Sati-sambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Dhammavicayasambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Viriyasambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Pītisambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Passaddhisambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Samādhisambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Upekhāsambojjhaŋgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattati.|| ||</p>

					<p class="f4">Ime kho bhikkhave, satta bojjhaŋgā,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saŋvattatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>