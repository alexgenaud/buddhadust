<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 39. The Buddha likens the diversions to the seeds that produce great trees that dominate and destroy any small tree that is nearby. Then he points out that when the seven dimensions of awakening grow and reach fulfillment these diversions are eliminated and the practice culminates in Arahantship." />
<title>SN 5 46 39: Rukkha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					4. Nīvaraṇa Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p39">Sutta 39</a></h4>

					<h1>Rukkha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg96"><span class="f2 g"><b>[96]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.039.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.039.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Santi bhikkhave, mahā-rukkhā anubījā mahā-kāyā rukkhānaṃ ajjhāruhā.|| ||</p>

					<p class="f4">Ye hi rukkhā ajjhārūḷhā obhagga-vibhaggā vipatitā senti.|| ||</p>

					<p class="f4">Katame ca bhikkhave, mahā-rukkhā anubījā mahā-kāyā rukkhānaṃ ajjhāruhā||<br />
					yehi rukkhā ajjhārūḷhā obhagga-vibhaggā vipatitā senti?|| ||</p>

					<p class="f4">Seyyath'īdaṃ:|| ||</p>

					<p class="f4">Assattho||<br />
					nigrodho||<br />
					pilakkho||<br />
					udumbaro||<br />
					kacchako||<br />
					kapitthano.|| ||</p>

					<p class="f4">Ime kho bhikkhave, mahā-rukkhā anubījā mahā-kāyā rukkhānaṃ ajjhāruhā,||<br />
					yehi rukkhā ajjhārūḷhā obhagga-vibhaggā vipatitā senti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam eva kho bhikkhave, idh'ekacco kula-putto yādisake kāme ohāya agārasmā anagāriyaṃ pabba-jito hoti.|| ||</p>

					<p class="f4">To tādisakehi vā||<br />
					kāmehi tato vā||<br />
					pāpiṭṭhatarehi obhagga-vibhaggo vipatito seti.|| ||</p>

					<p class="f4">Pañc'ime bhikkhave, āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p class="f4">Katame pañca?|| ||</p>

					<p class="f4">Kāma-c-chando bhikkhave,||<br />
					āvaraṇo nīvaraṇo cetaso ajjhāruho paññāya dubbalī-karaṇo;|| ||</p>

					<p class="f4">vyāpādo bhikkhave,||<br />
					āvaraṇo nīvaraṇo cetaso ajjhāruho paññāya dubbalī-karaṇo,|| ||</p>

					<p class="f4">thīna-middhaṃ bhikkhave,||<br />
					āvaraṇaṃ nīvaraṇaṃ cetaso ajjhāruhaṃ paññāya dubbalī-karaṇaṃ;|| ||</p>

					<p class="f4">uddhacca-kukkuccaṃ bhikkhave,||<br />
					āvaraṇaṃ nīvaraṇaṃ cetaso ajjhāruhaṃ paññāya dubbalī-karaṇaṃ;||<br />
					vicikicchā bhikkhave,||<br />
					āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p class="f4">Ime kho <a id="pg97"><span class="f2 g"><b>[97]</b></span></a> bhikkhave, pañca āvaraṇā nīvaraṇā cetaso ajjhāruhā paññāya dubbalī-karaṇā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Satt'imi bhikkhave, bojjh'aṅgā anāvaraṇā anīvaraṇā cetaso anajjhāruhā bhāvitā bahulī-katā||<br />
					vijjā-vimutti-phala-sacchi-kiriyāya saṃvaṭṭanti.|| ||</p>

					<p class="f4">Katame satta?|| ||</p>

					<p class="f4">Sati-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Dhamma-vicaya-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Viriya-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Pīti-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Passaddhi-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Samādhi-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Upekhā-sambojjh'aṅgo bhikkhave,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭati.|| ||</p>

					<p class="f4">Ime kho bhikkhave, satta bojjh'aṅgā,||<br />
					anāvaraṇo anīvaraṇo cetaso ajjhāruho bhāvito||<br />
					bahulī-kato||<br />
					vijjā-vimutti-phala-sacchi-kiriyāya saṃvaṭṭatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>