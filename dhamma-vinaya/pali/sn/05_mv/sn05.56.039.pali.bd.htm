<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 39. The Buddha describes how one who understands the Four Aristocratic Truths does not rely on outward appearances for determining whether some person is one who knows and sees." />
<title>SN 5 56 39: Indakhila Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					IV. Siŋsapā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p39">Sutta 39</a></h4>

					<h1>Indakhīlo Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg443"><span class="f2 g"><b>[443]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.039.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.039.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Ye hi keci, bhikkhave, samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ na-p-pajānanti||<br />
					'ayaɱ dukkha-samudayo' ti||<br />
					yathā-bhūtaɱ na-p-pajānanti||<br />
					'ayaɱ dukkha-nirodho' ti||<br />
					yathā-bhūtaɱ na-p-pajānanti||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ na-p-pajānanti.|| ||</p>

					<p class="f4">Te aññassa samaṇassa vā brāhmaṇassa vā mukhaɱ ullokenti:|| ||</p>

					<p class="f4">'Ayaɱ nuna bhavaɱ||<br />
					jānaɱ jānāti||<br />
					passaŋ passatī' ti.|| ||</p>

					<p class="f4">3. Seyyathā pi bhikkhave, tūlapicu vā||<br />
					kappāsapicu vā||<br />
					lahuko vātupādāno same bhumi-bhāge nikkhitto,||<br />
					tam enaɱ <a id="pg444"><span class="f2 g"><b>[444]</b></span></a> puratthimo vāto pacchimena saŋhareyya,||<br />
					pacchimo vāto puratthimena saŋhareyya,||<br />
					uttaro vāto dakkhiṇena saŋhareyya,||<br />
					dakkhiṇo vāto uttarena saŋhareyya.|| ||</p>

					<p class="f4">Taɱ kissa hetu?|| ||</p>

					<p class="f4">Lahukattā bhikkhave, kappāsa-picuno.|| ||</p>

					<p class="f4">4. Evam eva kho bhikkhave, ye keci samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ na-p-pajānanti||<br />
					'ayaɱ dukkha-samudayo' ti||<br />
					yathā-bhūtaɱ na-p-pajānanti||<br />
					'ayaɱ dukkha-nirodho' ti||<br />
					yathā-bhūtaɱ na-p-pajānanti||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ na-p-pajānanti.|| ||</p>

					<p class="f4">Te aññassa samaṇassa vā brāhmaṇassa vā mukhaɱ ullokenti:|| ||</p>

					<p class="f4">'Ayaɱ nuna bhavaɱ||<br />
					jānaɱ jānāti||<br />
					passaŋ passatī' ti.|| ||</p>

					<p class="f4">Taɱ kissa hetu?|| ||</p>

					<p class="f4">Adiṭṭhattā bhikkhave, catunnaɱ ariya-saccānaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Ye ca kho keci bhikkhave, samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ pajānanti||<br />
					'ayaɱ dukkha-samudayo' ti||<br />
					yathā-bhūtaɱ pajānanti||<br />
					'ayaɱ dukkha-nirodho' ti||<br />
					yathā-bhūtaɱ pajānanti||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānanti.||| ||</p>

					<p class="f4">te nāññassa samaṇassa vā brāhmaṇassa vā mukhaɱ ullokenti:|| ||</p>

					<p class="f4">'Ayaɱ nuna bhavaɱ||<br />
					jānaɱ jānāti||<br />
					passaŋ passatī' ti.|| ||</p>

					<p class="f4">6. Seyyathā pi bhikkhave, ayokhīlo vā||<br />
					indakhīlo vā||<br />
					gambhīranemo sunikhāto acalo asampakampī.|| ||</p>

					<p class="f4">Puratthimāya ce pi disāya āgaccheyya bhusā vāta-vuṭṭhi,||<br />
					n'eva naɱ saŋkampeyya na sampakampeyya na sampacāleyya.|| ||</p>

					<p class="f4">Pacchimāya ce pi disāya āgaccheyya bhusā vāta-vuṭṭhi,||<br />
					n'eva naɱ saŋkampeyya na sampakampeyya na sampacāleyya.|| ||</p>

					<p class="f4">Uttarāya c epi disāya āgaccheyya bhusā vāta-vuṭṭhi,||<br />
					n'eva naɱ saŋkampeyya na sampakampeyya na sampacāleyya.|| ||</p>

					<p class="f4">Dakkhiṇāya ce pi disāya āgaccheyya bhusā vāta-vuṭṭhi,||<br />
					n'eva naɱ saŋkampeyya na sampakampeyya na sampacāleyya.|| ||</p>

					<p class="f4">Taɱ kissa hetu?|| ||</p>

					<p class="f4">Gambhīrattā bhikkhave, nemassa,||<br />
					sunikhātattā indakhīlassa.|| ||</p>

					<p class="f4">7. Evam eva kho bhikkhave, ye hi keci samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ pajānanti||<br />
					'ayaɱ dukkha-samudayo' ti||<br />
					yathā-bhūtaɱ pajānanti||<br />
					'ayaɱ dukkha-nirodho' ti||<br />
					yathā-bhūtaɱ pajānanti||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānanti.||| ||</p>

					<p class="f4">te nāññassa samaṇassa vā brāhmaṇassa vā mukhaɱ ullokenti:|| ||</p>

					<p class="f4">'Ayaɱ nuna bhavaɱ||<br />
					jānaɱ jānāti||<br />
					passaŋ passatī' ti.|| ||</p>

					<p class="f4">Taɱ kissa hetu?|| ||</p>

					<p class="f4">Sudiṭṭhattā bhikkhave, catunnaɱ ariya-saccānaɱ.|| ||</p>

					<p class="f4">Katamesaŋ catunnaɱ?|| ||</p>

					<p class="f4"><a id="pg445"><span class="f2 g"><b>[445]</b></span></a> Dukkhassa ariya-saccassa,||<br />
					dukkha-samudayassa ariya-saccassa,||<br />
					dukkha-nirodhassa ariya-saccassa,||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>