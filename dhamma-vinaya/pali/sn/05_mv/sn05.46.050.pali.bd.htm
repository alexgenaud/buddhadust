<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5.46, Maha Vagga, Sutta 50. The Buddha tells the bhikkhus that as far as external factors go, he sees no single other factor so important for the development of the seven dimensions of awakening as that of friendship with the good." />
<title>SN 5 46 50: Dutiya Aṅga Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhaṅga Saɱyutta<br />
					5. Cakka-Vatti Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p50">Sutta 50</a></h4>

					<h1>Dutiya Aṅga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg102"><span class="f2 g"><b>[102]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.050.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.050.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Bāhiraɱ bhikkhave, aṅganti karitvā nāññaɱ ekaṅgam pi samanupassāmi||<br />
					sattannaɱ bojjh'aṅgānaɱ uppādāya||<br />
					yatha-y-idaɱ bhikkhave, kalyāṇa-mittatā.</p>

					<p class="f4">Kalyāṇa-mittass'etaɱ bhikkhave, bhikkhuno pāṭikaṅkhaɱ||<br />
					satta bojjh'aṅge bhāvessati||<br />
					satta bojjh'aṅge bahulī-karissati.</p>

					<p class="f4">Kathañ ca bhikkhave, bhikkhu kalyāṇa-mitto||<br />
					satta bojjh'aṅge bhāveti,||<br />
					satta bojjh'aṅge bahulī-karoti?|| ||</p>

					<p class="f4">Idha bhikkhave, Bhikkhu||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ kho bhikkhave, bhikkhu kalyāṇa-mitto||<br />
					satta bojjh'aṅge bhāveti,||<br />
					satta bojjh'aṅge bahulī-karotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>