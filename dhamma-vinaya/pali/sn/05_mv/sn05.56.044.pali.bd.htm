<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 44. The Buddha compares the claim of a person who claims to be able to bring pain to an end without the Four Aristocratic Truths to a person who claimed to be able to build a house with a peaked roof from the peak down." />
<title>SN 5 56 44: Kutagara Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					V. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p44">Sutta 44</a></h4>

					<h1>Kūṭāgāra Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.044.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.044.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.044.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo hi bhikkhave, evaɱ vadeyya:|| ||</p>

					<p class="f4">'Ahaɱ dukkhaɱ ariya-saccaɱ yathā-bhūtaɱ anabhisamecca||<br />
					dukkha-samudayaɱ ariya-saccaɱ yathā-bhūtaɱ anabhisamecca||<br />
					dukkha-nirodhaɱ ariya-saccaɱ yathā-bhūtaɱ anabhisamecca||<br />
					dukkha-nirodha-gāminī paṭipadaɱ ariya-saccaɱ yathā-bhūtaɱ anabhisamecca||<br />
					sammā dukkhassantaɱ karissāmī' ti||<br />
					n'etaɱ ṭhānaɱ vijjati.|| ||</p>

					<p class="f4">Seyyathā pi bhikkhave, yo evaɱ vadeyya:|| ||</p>

					<p class="f4">'Ahaɱ kūṭā-gārassa heṭṭhimaɱ gharaɱ akaritvā uparimaɱ gharaɱ āropessāmī' ti||<br />
					ti n'etaɱ ṭhānaɱ vijjati.|| ||</p>

					<p class="f4">Evam eva kho bhikkhave, yo evaɱ vadeyya:|| ||</p>

					<p class="f4">'Ahaɱ dukkhaɱ ariya-saccaɱ yathā-bhūtaɱ anabhisamecca||<br />
					dukkha-samudayaɱ ariya-saccaɱ yathā-bhūtaɱ anabhisamecca||<br />
					dukkha-nirodhaɱ ariya-saccaɱ yathā-bhūtaɱ anabhisamecca||<br />
					dukkha-nirodha-gāminī paṭipadaɱ ariya-saccaɱ yathā-bhūtaɱ anabhisamecca||<br />
					sammā dukkhassantaɱ karissāmī' ti||<br />
					n'etaɱ ṭhānaɱ vijjati.|| ||</p>

					<p class="f4">Yo ca kho bhikkhave, evaɱ vadeyya:|| ||</p>

					<p class="f4">'Ahaɱ dukkhaɱ ariya-saccaɱ yathā-bhūtaɱ abhisamecca||<br />
					dukkha-samudayaɱ ariya-saccaɱ yathā-bhūtaɱ abhisamecca||<br />
					dukkha-nirodhaɱ ariya-saccaɱ yathā-bhūtaɱ abhisamecca||<br />
					dukkha-nirodha-gāminī-paṭipadaɱ ariya-saccaɱ yathā-bhūtaɱ abhisamecca||<br />
					sammā dukkhassantaɱ karissāmī' ti||<br />
					Ṭhāname taɱ vijjati.|| ||</p>

					<p class="f4">Seyyathā pi bhikkhave, yo evaɱ vadeyya|| ||</p>

					<p class="f4">'Ahaɱ kūṭā-gārassa heṭṭhimaɱ gharaɱ,||<br />
					karitvā uparimaɱ gharaɱ āropessāmī' ti||<br />
					ṭhāname taɱ vijjati.|| ||</p>

					<p class="f4">Evam eva kho bhikkhave, yo evaɱ vadeyya:|| ||</p>

					<p class="f4">'Ahaɱ dukkhaɱ ariya-saccaɱ yathā-bhūtaɱ abhisamecca||<br />
					dukkha-samudayaɱ ariya-saccaɱ yathā-bhūtaɱ abhisamecca||<br />
					dukkha-nirodhaɱ ariya-saccaɱ yathā-bhūtaɱ abhisamecca||<br />
					dukkha-nirodha-gāminī-paṭipadaɱ ariya-saccaɱ yathā-bhūtaɱ abhisamecca||<br />
					sammā dukkhassantaɱ karissāmī' ti||<br />
					ṭhāname taɱ vijjati.|| ||</p>

					<p class="f4"><span class="f3 g"><i>[453]</i></span> Tasmā ti ha bhikkhave,||<br />
					'idaɱ dukkhan' ti yogo karaṇīyo||<br />
					'ayaɱ dukkha-samudayo' ti yogo karaṇīyo||<br />
					'ayaɱ dukkha-nirodho' ti yogo karaṇīyo||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>