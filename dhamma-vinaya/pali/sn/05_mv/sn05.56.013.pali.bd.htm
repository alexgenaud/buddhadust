<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 13. The Buddha gives a detailed definition of each of the Four Truths." />
<title>SN 5 56 13: Khandha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					2. Dhamma-Cakka-Pavattana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p13">Sutta 13</a></h4>

					<h1>Khandha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg425"><span class="f2 g"><b>[425]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.013.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.013.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattār'imāni bhikkhave, ariya-saccāni.|| ||</p>

					<p class="f4">Katamāni cattāri?|| ||</p>

					<p class="f4">Dukkhaṃ ariya-saccaṃ,||<br />
					dukkha-samudayo ariya-saccaṃ||<br />
					dukkha-nirodho ariya-saccaṃ||<br />
					dukkha-nirodha-gāminī paṭipadā ariya-saccaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamañ ca bhikkhave, dukkhaṃ ariya-saccaṃ?|| ||</p>

					<p class="f4">Pañc'upādāna-k-khandhātissa vacanīyaṃ.|| ||</p>

					<p class="f4">Katame pañca?|| ||</p>

					<p class="f4">Seyyath'īdaṃ:|| ||</p>

					<p class="f4">Rūp'ūpādāna-k-khandho||<br />
					vedan'ūpādāna-k-khandhā||<br />
					saññ'ūpādāna-k-khandho||<br />
					saṅkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Idaṃ vuccati bhikkhave, dukkhaṃ ariya-saccaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, dukkha-samudayo ariya-saccaṃ?|| ||</p>

					<p class="f4">Yāyaṃ taṇhā pono-bhavikā nandi-rāga-sahagatā tatra tatr-ā-bhinandinī seyyath'īdaṃ:||<br />
					kāma-taṇhā||<br />
					bhava-taṇhā||<br />
					vibhava-taṇhā.|| ||</p>

					<p class="f4">Idaṃ vuccati bhikkhave, dukkha-samudayo ariya-saccaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, dukkha-nirodho ariya-saccaṃ?|| ||</p>

					<p class="f4">Yo tassā yeva taṇhāya||<br />
					asesa||<br />
					virāga-nirodho||<br />
					cāgo||<br />
					paṭinissaggo||<br />
					mutti||<br />
					anālayo.|| ||</p>

					<p class="f4">Idaṃ vuccati bhikkhave, dukkha-nirodho ariya-saccaṃ.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, dukkha-nirodha-gāminī paṭipadā ariya-saccaṃ?|| ||</p>

					<p class="f4">Ayam-eva Ariyo Aṭṭhaṅgiko Maggo.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.</p>

					<p class="f4">Idaṃ vuccati bhikkhave, dukkha-nirodha-gāminī paṭipadā ariya-saccaṃ.|| ||</p>

					<p class="ctr c">&#9632;</p>

					<p class="f4"><a id="pg426"><span class="f2 g"><b>[426]</b></span></a> Imāni kho bhikkhave, cattāri ariyaccāni.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāmin paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>