<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 38. The Buddha lists the diversions, then states how when one focuses one's mind on the Dhamma and is not diverted at such a time the seven dimensions of awakening can develop and come to completion." />
<title>SN 5 46 38: Avarana-Nivarana (or Nivaranavarana) Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					IV. Nīvaraṇa-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p38">Sutta 38</a></h4>

					<h1>Āvaraṇa-Nīvaraṇa (or Nīvaraṇāvaraṇa) Suttaɱ</h1>

						<div class="nobdr wpc80">
							<p class="ctr">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.038.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.037.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave, āvaraṇā nīvaraṇā cetaso upakkilesā paññāya dubbalī-karaṇā.|| ||</p>

					<p class="f4">Katame pañca?|| ||</p>

					<p class="f4">Kāma-c-chando bhikkhave, āvaraṇo nīvaraṇo cetaso upakkileso paññāya dubbalī-karaṇo.|| ||</p>

					<p class="f4">Vyāpādo bhikkhave, āvaraṇo nīvaraṇo cetaso upakkileso paññāya dubbalī-karaṇo.|| ||</p>

					<p class="f4">Thīna-middhaɱ bhikkhave, āvaraṇaɱ nīvaraṇaɱ cetaso upakkilesaɱ paññāya dubbalī-karaṇaɱ.|| ||</p>

					<p class="f4">Uddhacca-kukkuccaɱ <a id="pg95"><span class="f2 g"><b>[95]</b></span></a> bhikkhave, āvaraṇaɱ nīvaraṇaɱ cetaso upakkilesaɱ paññāya dubbalī-karaṇaɱ.|| ||</p>

					<p class="f4">Vicikicchā bhikkhave, āvaraṇā nīvaraṇā cetaso upakkilesā paññāya dubbalī-karaṇā.|| ||</p>

					<p class="f4">Ime kho bhikkhave, pañca āvaraṇā nīvaraṇā cetaso upakkilesā paññāya dubbalī-karaṇā.</p>
					
					<p class="f4">Satt'ime bhikkhave bojjhaŋgā anāvaraṇā anīvaraṇā cetaso anupakkilesā bhavitā bahulī-katā vijjā-vimutti-phala-sacchi-kiriyāya saɱvittanti.|| ||</p>
					
					<p class="f4">Katame satta?|| ||</p>
					
					<p class="f4">Sati-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>
					
					<p class="f4">Dhamma-vicaya-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>
					<p>&nbsp;</p>
					
					<p class="f4">Viriya-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>					
					
					<p class="f4">Pīti-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>					
					
					<p class="f4">Passaddhi-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>					
					
					<p class="f4">Samādhi-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>					
					
					<p class="f4">Upekkhā-sambojjhaŋgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saɱvittanti.|| ||</p>
					
					<p class="f4">Ime kho bhikkhave satta bojjhaŋgā anāvaraṇā anīvaraṇā cetaso anupakkilesā bhavitā bahulī-katā vijjā-vimutti-phala-sacchi-kiriyāya saɱvittanti.|| ||</p>
					
					<hr class="hrctr" />

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/05_mv/sn05.46.038.wood.pts.htm#p2">pts</a>][<a href="../../../../dhamma-vinaya/wp/sn/05_mv/sn05.46.037.bodh.wp.htm#p2">bodh</a>]</span> Yasmiɱ bhikkhave, samaye ariya-sāvako aṭṭhiɱ katvā manasi-katvā sabba-cetaso samannā-haritvā ohita-soto dhammaɱ suṇāti.|| ||</p>

					<p class="f4">Imassa pañca nīvaraṇā tasmiɱ samaye na honti.|| ||</p>

					<p class="f4">Satta bojjhaŋgā tasmiɱ samaye bhāvanā pāripūriɱ gacchanti.|| ||</p>

					<p class="f4">Katame pañca nīvaraṇā tasmiɱ samaye na honti?|| ||</p>

					<p class="f4">Kāma-c-chanda-nīvaraṇaɱ tasmiɱ samaye na hoti.|| ||</p>

					<p class="f4">Vyāpāda-nīvaraṇaɱ tasmiɱ samaye na hoti.|| ||</p>

					<p class="f4">Thīna-middha-nīvaraṇaɱ tasmiɱ samaye na hoti.|| ||</p>

					<p class="f4">Uddhacca-kukkucca-nīvaraṇaɱ tasmiɱ samaye na hoti.|| ||</p>

					<p class="f4">Vicikicchā-nīvaraṇaɱ tasmiɱ samaye na hoti.|| ||</p>

					<p class="f4">Imassa pañca-nīvaraṇā tasmiɱ samaye na honti.|| ||</p>

					<p class="ctr c">&#9632;</p>

					<p class="f4">Katame satta bojjhaŋgā tasmiɱ samaye bhāvanā pāripūriɱ gacchanti?|| ||</p>

					<p class="f4">Sati-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4">Dhamma-vicaya-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4">Viriya-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4">Pīti-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4">Passaddhi-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4">Samādhi-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4">Upekhā-sambojjhaŋgo tasmiɱ samaye bhāvanā pāripūriɱ gacchati.|| ||</p>

					<p class="f4"><a id="pg96"><span class="f2 g"><b>[96]</b></span></a> Yasmiɱ bhikkhave, samaye ariya-sāvako aṭṭhiɱ katvā manasi katvā sabba-cetaso samannā-haritvā ohita-soto dhammaɱ suṇāti.|| ||</p>

					<p class="f4">Imassa pañca nīvaraṇā tasmiɱ samaye na honti.|| ||</p>

					<p class="f4">Ime satta bojjhaŋgā tasmiɱ samaye bhāvan āpāripūriɱ gacchantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>