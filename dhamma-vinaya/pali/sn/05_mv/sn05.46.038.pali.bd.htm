<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṇga Samyutta, Sutta 38. The Buddha lists the diversions, then states how when one focuses one's mind on the Dhamma and is not diverted at such a time the seven dimensions of awakening can develop and come to completion." />
<title>SN 5 46 38: Āvaraṇa-Nīvaraṇa (or Nīvaraṇ'Āvaraṇa) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṇga Saṃyutta<br />
					4. Nīvaraṇa Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p38">Sutta 38</a></h4>

					<h1>Āvaraṇa-Nīvaraṇa (or Nīvaraṇ'Āvaraṇa) Suttaṃ</h1>

						<div class="nobdr wpc80">
							<p class="ctr">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg94"><span class="f2 g"><b>[94]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.038.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.037.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.038.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave, āvaraṇā nīvaraṇā cetaso upakkilesā paññāya dubbalī-karaṇā.|| ||</p>

					<p class="f4">Katame pañca?|| ||</p>

					<p class="f4">Kāma-c-chando bhikkhave, āvaraṇo nīvaraṇo cetaso upakkileso paññāya dubbalī-karaṇo.|| ||</p>

					<p class="f4">Vyāpādo bhikkhave, āvaraṇo nīvaraṇo cetaso upakkileso paññāya dubbalī-karaṇo.|| ||</p>

					<p class="f4">Thīna-middhaṃ bhikkhave, āvaraṇaṃ nīvaraṇaṃ cetaso upakkilesaṃ paññāya dubbalī-karaṇaṃ.|| ||</p>

					<p class="f4">Uddhacca-kukkuccaṃ <a id="pg95"><span class="f2 g"><b>[95]</b></span></a> bhikkhave, āvaraṇaṃ nīvaraṇaṃ cetaso upakkilesaṃ paññāya dubbalī-karaṇaṃ.|| ||</p>

					<p class="f4">Vicikicchā bhikkhave, āvaraṇā nīvaraṇā cetaso upakkilesā paññāya dubbalī-karaṇā.|| ||</p>

					<p class="f4">Ime kho bhikkhave, pañca āvaraṇā nīvaraṇā cetaso upakkilesā paññāya dubbalī-karaṇā.</p>

					<p class="f4">Satt'ime bhikkhave bojjh'aṇgā anāvaraṇā anīvaraṇā cetaso anupakkilesā bhavitā bahulī-katā vijjā-vimutti-phala-sacchi-kiriyāya saṃvittanti.|| ||</p>

					<p class="f4">Katame satta?|| ||</p>

					<p class="f4">Sati-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>

					<p class="f4">Dhamma-vicaya-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>
					<p>&nbsp;</p>

					<p class="f4">Viriya-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>

					<p class="f4">Pīti-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>

					<p class="f4">Passaddhi-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>

					<p class="f4">Samādhi-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>

					<p class="f4">Upekkhā-sambojjh'aṇgo bhikkhave anāvaraṇo anīvaraṇo cetaso anupakkileso bhavito bahulī-kato vijjā-vimutti-phala-sacchi-kiriyāya saṃvittanti.|| ||</p>

					<p class="f4">Ime kho bhikkhave satta bojjh'aṇgā anāvaraṇā anīvaraṇā cetaso anupakkilesā bhavitā bahulī-katā vijjā-vimutti-phala-sacchi-kiriyāya saṃvittanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/05_mv/sn05.46.038.wood.pts.htm#p2">pts</a>][<a href="../../../../dhamma-vinaya/wp/sn/05_mv/sn05.46.037.bodh.wp.htm#p2">bodh</a>]</span> Yasmiṃ bhikkhave, samaye ariya-sāvako||<br />
					aṭṭhiṃ katvā||<br />
					manasi-katvā||<br />
					sabba-cetaso||<br />
					samannā-haritvā||<br />
					ohita-soto Dhammaṃ suṇāti.|| ||</p>

					<p class="f4">Imassa pañca nīvaraṇā tasmiṃ samaye na honti.|| ||</p>

					<p class="f4">Satta bojjh'aṇgā tasmiṃ samaye bhāvanā pāripūriṃ gacchanti.|| ||</p>

					<p class="f4">Katame pañca nīvaraṇā tasmiṃ samaye na honti?|| ||</p>

					<p class="f4">Kāma-c-chanda-nīvaraṇaṃ tasmiṃ samaye na hoti.|| ||</p>

					<p class="f4">Vyāpāda-nīvaraṇaṃ tasmiṃ samaye na hoti.|| ||</p>

					<p class="f4">Thīna-middha-nīvaraṇaṃ tasmiṃ samaye na hoti.|| ||</p>

					<p class="f4">Uddhacca-kukkucca-nīvaraṇaṃ tasmiṃ samaye na hoti.|| ||</p>

					<p class="f4">Vicikicchā-nīvaraṇaṃ tasmiṃ samaye na hoti.|| ||</p>

					<p class="f4">Imassa pañca-nīvaraṇā tasmiṃ samaye na honti.|| ||</p>

					<p class="ctr c">&#9632;</p>

					<p class="f4">Katame satta bojjh'aṇgā tasmiṃ samaye bhāvanā pāripūriṃ gacchanti?|| ||</p>

					<p class="f4">Sati-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4">Dhamma-vicaya-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4">Viriya-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4">Pīti-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4">Passaddhi-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4">Samādhi-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4">Upekhā-sambojjh'aṇgo tasmiṃ samaye bhāvanā pāripūriṃ gacchati.|| ||</p>

					<p class="f4"><a id="pg96"><span class="f2 g"><b>[96]</b></span></a> Yasmiṃ bhikkhave, samaye ariya-sāvako aṭṭhiṃ katvā manasi katvā sabba-cetaso samannā-haritvā ohita-soto dhammaṃ suṇāti.|| ||</p>

					<p class="f4">Imassa pañca nīvaraṇā tasmiṃ samaye na honti.|| ||</p>

					<p class="f4">Ime satta bojjh'aṇgā tasmiṃ samaye bhāvan āpāripūriṃ gacchantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>