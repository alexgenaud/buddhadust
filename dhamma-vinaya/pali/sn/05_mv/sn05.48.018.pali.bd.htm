<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 18. The Buddha tells the bhikkhus that it is the degree to which they have mastered faith, energy, memory, serenity and wisdom that determines their having attained the various degrees of accomplisment in his system from Faith Follower to Arahant. But he who has neglected to develope these things at all is considered 'an outsider.'" />
<title>SN 5 48 18: Paṭipanna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					2. Mudatara Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p18">Sutta 18</a></h4>

					<h1>Paṭipanna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg202"><span class="f2 g"><b>[202]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.018.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni bhikkhave, indriyāni.|| ||</p>

					<p class="f4">Katamāni pañca?|| ||</p>

					<p class="f4">Saddh'indriyaṃ,||<br />
					viriy'indriyaṃ,||<br />
					sat'indriyaṃ,||<br />
					samādh'indriyaṃ,||<br />
					paññ'indriyaṃ.|| ||</p>

					<p class="f4">Imāni kho bhikkhave, pañc'indriyāni.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Imesaṃ kho bhikkhave, pañcannaṃ indriyānaṃ samattā paripūrattā arahaṃ hoti.|| ||</p>

					<p class="f4">Tato mudutarehi Arahatta-phala-sacchi-kiriyāya paṭipanno hoti.|| ||</p>

					<p class="f4">Tato mudutarehi Anāgāmī hoti.|| ||</p>

					<p class="f4">Tato mudutarehi Anāgāmi-phala-sacchi-kiriyāya paṭipanno hoti.|| ||</p>

					<p class="f4">Tato mudutarehi Sakad'āgāmī hoti.|| ||</p>

					<p class="f4">Tato mudutarehi Sakad'āgāmī-phala-sacchi-kiriyāya paṭipanno hoti.|| ||</p>

					<p class="f4">Tato mudutarehi Sotāpanno hoti.|| ||</p>

					<p class="f4">Tato mudutarehi sot'āpatti-phala-sacchi-kiriyāya paṭipanno hoti.|| ||</p>

					<p class="f4">Yassa kho bhikkhave, imāni pañc'indriyāni||<br />
					sabbena sabbaṃ||<br />
					sabbathā sabbaṃ n'atthi,||<br />
					tam ahaṃ bāhiro 'puthu-j-janapakkhe ṭhito' ti vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>