<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 71-80. Ten suttas all with the same introductory simile illustrating a comparison between smaller and larger. life-takers: abstainers from taking life; takers of what is not given; indulgence in sensual pleasures; false speakers; slanderers; harsh speakers; idle babblers; seed and vegetable life destroyers; those who eat after noon; those who wear perfumes and cosmetics." />
<title>SN 5 56 71-80: Appaka-Viratam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					8. Appakā-Virataṃ</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p71">Suttas 71-80</a></h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg468"><span class="f2 g"><b>[468]</b></span></a></p>

					<h4 class="ctr"><a id="p71" href="../../../../backmatter/indexes/sutta/sn/05_mv/idx_56_saccasamyutta.htm#p71">Sutta 71</a></h4>

					<h1>Pāṇa Suttaṃ</h1>

					<p class="f4"><span class="f3">[<a id="p71.1">71.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p71.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye pāṇ-ā-tipātā paṭiviratā.|| ||</p>

					<p class="f4">Atha kho ete bahutarā sattā ye pāṇ-ā-tipātā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p><a id="pg469"><span class="f2 g"><b>[469]</b></span></a></p>

					<h4 class="ctr"><a id="p72" href="../../../../backmatter/indexes/sutta/sn/05_mv/idx_56_saccasamyutta.htm#p72">Sutta 72</a></h4>

					<h1>Adinna Suttaṃ</h1>

					<p class="f4"><span class="f3">[<a id="p72.1">72.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p72.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye adinn'ādānā paṭiviratā.|| ||</p>

					<p class="f4">Atha kho ete va bahutarā sattā ye adinn'ādānā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p73" href="../../../../backmatter/indexes/sutta/sn/05_mv/idx_56_saccasamyutta.htm#p73">Sutta 73</a></h4>

					<h1>Kāmesu Suttaṃ</h1>

					<p class="f4"><span class="f3">[<a id="p73.1">73.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p73.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye kāmesu micchā-cārā paṭiviratā.|| ||</p>

					<p class="f4">Atha kho ete va bahutarā sattā ye kāmesu micchā-cārā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p74" href="../../../../backmatter/indexes/sutta/sn/05_mv/idx_56_saccasamyutta.htm#p74">Sutta 74</a></h4>

					<h1>Musā-vāda Suttaṃ</h1>

					<p class="f4"><span class="f3">[<a id="p74.1">74.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p74.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye musā-vādā paṭiviratā.|| ||</p>

					<p class="f4">Atha kho ete va bahutarā sattā ye musā-vādā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p75" href="../../../../backmatter/indexes/sutta/sn/05_mv/idx_56_saccasamyutta.htm#p75">Sutta 75</a></h4>

					<h1>Pesuṇa Suttaṃ</h1>

					<p class="f4"><span class="f3">[<a id="p75.1">75.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p75.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye pisunāya vācāya1 paṭiviratā.|| ||</p>

					<p class="f4">Atha kho ete va bahutarā sattā ye pisunāya vācāya appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p76" href="../../../../backmatter/indexes/sutta/sn/05_mv/idx_56_saccasamyutta.htm#p76">Sutta 76</a></h4>

					<h1>Pharusa Suttaṃ</h1>

					<p class="f4"><span class="f3">[<a id="p76.1">76.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p76.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye pharusāya vācāya paṭiviratā.|| ||</p>

					<p class="f4">Atha kho ete va bahutarā sattā ye pharusāya vācāya appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p77" href="../../../../backmatter/indexes/sutta/sn/05_mv/idx_56_saccasamyutta.htm#p77">Sutta 77</a></h4>

					<h1>Sampha-p-palāpa Suttaṃ</h1>

					<p class="f4"><span class="f3">[<a id="p77.1">77.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p77.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye sampha-p-palāpā appaṭiviratā.|| ||</p>

					<p class="f4">Atha kho ete va bahutarā sattā ye sampha-p-palāpā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p><a id="pg470"><span class="f2 g"><b>[470]</b></span></a></p>

					<h4 class="ctr"><a id="p78" href="../../../../backmatter/indexes/sutta/sn/05_mv/idx_56_saccasamyutta.htm#p78">Sutta 78</a></h4>

					<h1>Bija Suttaṃ</h1>

					<p class="f4"><span class="f3">[<a id="p78.1">78.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p78.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye bījagāmabhutagāmasamārambhā paṭiviratā.|| ||</p>

					<p class="f4">Atha kho ete va bahutarā sattā ye bījagāmabhutagāmasamārambhā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p79" href="../../../../backmatter/indexes/sutta/sn/05_mv/idx_56_saccasamyutta.htm#p79">Sutta 79</a></h4>

					<h1>Vikāle Suttaṃ</h1>

					<p class="f4"><span class="f3">[<a id="p79.1">79.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p79.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye vikāla-bhojanā paṭiviratā.|| ||</p>

					<p class="f4">Atha kho ete va bahutarā sattā ye vikāla-bhojanā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p80" href="../../../../backmatter/indexes/sutta/sn/05_mv/idx_56_saccasamyutta.htm#p80">Sutta 80</a></h4>

					<h1>Gandhavilepana Suttaṃ</h1>

					<p class="f4"><span class="f3">[<a id="p80.1">80.1</a>][<a href="../../../../dhamma-vinaya/pts/sn/05_mv/sn05.56.071-080.wood.pts.htm#p80.1">pts</a>]</span> Evam me sutaṃ:|| ||</p>

					<p class="f4">Atha kho Bhagavā parittaṃ nakha-sikhāya paṃsuṃ āropetvā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Katamaṃ nu kho bahutaraṃ yo vāyaṃ mayā paritto nakha-sikhāyaṃ paṃsu āropito,||<br />
					ayaṃ vā mahā-paṭhavī" ti?|| ||</p>

					<p class="f4">"Etad eva bhante, bahutaraṃ.|| ||</p>

					<p class="f4">Yad idaṃ mahā-paṭhavī.|| ||</p>

					<p class="f4">Appamattako yaṃ Bhagavatā paritto nakha-sikhāyaṃ paṃsu āropito,||<br />
					Saṇkham pi na upeti||<br />
					upanidhim pi na upeti||<br />
					kalabhāgam pi na upeti,||<br />
					mahā-paṭhaviṃ upanidhāya Bhagavatā paritto nakha-sikhāyaṃ paṃsu āropito" ti.|| ||</p>

					<p class="f4">Evam eva kho bhikkhave, appakā te sattā ye mālā-gandha-vilepanadhāraṇamaṇḍanavibhūsaṇaṭṭhānā paṭiviratā.|| ||</p>

					<p class="f4">Atha kho ete va bahutarā sattā ye mālā-gandha-vilepanadhāraṇamaṇḍanavibhūsaṇaṭṭhānā appaṭiviratā.|| ||</p>

					<p class="f4">Taṃ kissa hetu?|| ||</p>

					<p class="f4">Adiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa||<br />
					dukkha-samudayassa ariya-saccassa||<br />
					dukkha-nirodhassa ariya-saccassa||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>