<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 14. Maha Moggallāna rouses up a bunch of slacker bhikkhus by using his big toe to distort and jiggle the house of Migara's mother, where they were residing." />
<title>SN 5 51 14: Moggallāna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					2. Pāsāda-Kampana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p14">Sutta 14</a></h4>

					<h1>Moggallāna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg269"><span class="f2 g"><b>[269]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.014.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.014.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.51.014.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Pubbārāme Migāra-mātu pāsāde.|| ||</p>

					<p class="f4">2. Tena kho pana samayena sambahulā bhikkhū heṭṭhā Migāra-mātu pāsāde viharanti,||<br />
					uddhatā uṇṇaḷā capalā mukharā vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">3. Atha kho Bhagavā āyasmantaṃ Mahā-Moggallānaṃ āmantesi:|| ||</p>

					<p class="f4">"Ete kho Moggallāna sabrahma-cāriya heṭṭhā <a id="pg270"><span class="f2 g"><b>[270]</b></span></a> Migāra-mātu pāsāde viharanti uddhatā uṇṇaḷā capalā mukharā vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">Gaccha Moggallāna, te bhikkhu saṃvejehī ti.|| ||</p>

					<p class="f4">'Evaṃ bhante' ti kho āyasmā Mahā-Moggallāno Bhagavato paṭi-s-sutvā||<br />
					tathā-rūpaṃ iddhābhisaṇkhāraṃ abhisaṇkhāresi<br />
					yathā pādaṇguṭṭhakena Migāra-mātupāsādaṃ||<br />
					saṇkampesi,||<br />
					sampakampesi,||<br />
					sampacālesi.|| ||</p>

					<p class="f4">4. Atha kho te bhikkhū saṃviggā loma-haṭṭha-jātā eka-m-antaṃ aṭṭhaṃsu.|| ||</p>

					<p class="f4">Acchariyaṃ vata bho abbhutaṃ vata bho<br />
					nivātañ ca vata ayañ ca Migāra-mātupāsādo gambhīranemo||<br />
					sunikhāto, acalo, asampakampī||<br />
					atha ca pana||<br />
					saṇkampito||<br />
					sampakampito||<br />
					sampacālitoti.|| ||</p>

					<p class="f4">5. Atha kho Bhagavā yena te bhikkhu ten'upasaṇkami.|| ||</p>

					<p class="f4">Upasaṇkamitvā te bhikkhu etad avoca:|| ||</p>

					<p class="f4">"Kiṃ nu tumhe bhikkhave,||<br />
					saṃviggā loma-haṭṭha-jātā eka-m-antaṃ ṭhitā ti?|| ||</p>

					<p class="f4">Acchariyaṃ bhante,||<br />
					abbhutaṃ bhante,||<br />
					nivātañ ca vata,||<br />
					ayañ ca Migāra-mātupāsādo gambhīranemo||<br />
					sunikhāto acalo asampakampī<br />
					atha ca pana||<br />
					saṇkampito||<br />
					sampakampito||<br />
					sampacālito" ti.|| ||</p>

					<p class="f4">6. "Tumh'eva kho bhikkhave,||<br />
					saṃvejetukāmena Moggallānena bhikkhunā pādaṇguṭṭhena Migāra-mātupāsādo<br />
					saṇkampito||<br />
					sampakampito||<br />
					sampacālito.|| ||</p>

					<p class="f4">Taṃ kiṃ maññatha bhikkhave,||<br />
					katamesaṃ dhammānaṃ bhāvitattā bahulī-katattā Moggallāno bhikkhu evaṃ mahiddhiko evaṃ mah-ā-nubhāvo" ti?|| ||</p>

					<p class="f4">"Bhagava mūlakā no bhante,||<br />
					dhammā Bhagavaṃ-nettikā Bhagavam paṭisaraṇā.|| ||</p>

					<p class="f4">Sādhu vata bhante Bhagavantaṃ yeva paṭibhātu etassa bhāsitassa attho:|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4"><a id="pg271"><span class="f2 g"><b>[271]</b></span></a>7. "Tena bhikkhave suṇātha.|| ||</p>

					<p class="f4">Catunnaṃ kho bhikkhave,||<br />
					iddhi-pādānaṃ bhāvitattā bahulī-katattā Moggallāno bhikkhu evaṃ mahiddhiko evaṃ mah-ā-nubhāvo.|| ||</p>

					<p class="f4">Katamesaṃ catunnaṃ?|| ||</p>

					<p class="f4">8. Idha, bhikkhave, Moggallāno bhikkhu||<br />
					chanda-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me chando na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṇkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="ctr c">&#9632;</p>

					<p class="f4">Viriya-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me viriyaṃ na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṇkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="ctr c">&#9632;</p>

					<p class="f4">Citta-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me cittaṃ na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṇkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="ctr c">&#9632;</p>

					<p class="f4">Vīmaṃsā-samādhi-padhāna-saṇkhāra-samannāgataṃ iddhi-pādaṃ bhāveti.|| ||</p>

					<p class="f4">Iti me vimaṃsā na ca atilīno bhavissati,||<br />
					na ca atipaggahito bhavissati,||<br />
					na ca ajjhattaṃ saṇkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaṃ,||<br />
					yathā uddhaṃ tathā adho.|| ||</p>

					<p class="f4">Yathā divā tathā rattiṃ,||<br />
					yathā rattiṃ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaṃ cittaṃ bhāveti.|| ||</p>

					<p class="f4">9. Imesaṃ kho bhikkhave,||<br />
					catunnaṃ iddhi-pādānaṃ bhāvitattā bahulī-katattā Moggallāno bhikkhu evaṃ mahiddhiko evaṃ mah-ā-nubhāvo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Imesaṃ ca pana bhikkhave,||<br />
					catunnaṃ iddhi-pādānaṃ bhāvitattā bahulī-katattā Moggallāno bhikkhu aneka-vihitaṃ iddhi-vidhaṃ pacc'anubhoti|| ||</p>

					<p class="f4">Eko pi hutvā bahudhā hoti.|| ||</p>

					<p class="f4">Bahudhā pi hutvā eko hoti.|| ||</p>

					<p class="f4">Āvībhāvaṃ tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbataṃ||<br />
					asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karoti||<br />
					seyyathā pi udake.|| ||</p>

					<p class="f4">Udake pi abhijjamāno gacchati||<br />
					seyyathā pi paṭhaviyaṃ.|| ||</p>

					<p class="f4">Ākāse'pi pallaṇkena kamati||<br />
					seyyathā pi pakkhisakuṇo.|| ||</p>

					<p class="f4">Ime pi candima-suriye||<br />
					evaṃ mahiddhike||<br />
					evaṃ mah-ā-nubhāve pāṇinā parāma-sati parimajjati||<br />
					yāva Brahma-lokā pi kāyena vasaṃ vatteti.|| ||</p>

					<p class="f4">11. Evaṃ bhāvitesu kho bhikkhave,||<br />
					bhikkhu catusu iddhi-pādesu evaṃ bahulī-katesu||<br />
					dibbāya sota-dhātuyā visuddhāya atikkanta mānusikāya ubho sadde suṇāti dibbe ca mānuse ca ye dūre santike vā.|| ||</p>

					<p class="f4">12. Evaṃ bhāvitesu kho bhikkhave,||<br />
					bhikkhu catusu iddhi-pādesu||<br />
					evaṃ bahulī-katesu||<br />
					para-sattāṇaṃ||<br />
					para-puggalānaṃ cetasā ceto paricca pajānāti.|| ||</p>

					<p class="f4">Sarāgaṃ vā cittaṃ 'sarāgaṃ cittan' ti pajānāti.|| ||</p>

					<p class="f4">Vīta-rāgaṃ vā cittaṃ 'vīta-rāgaṃ cittan' ti pajānāti.|| ||</p>

					<p class="f4">Sadosaṃ vā cittaṃ 'sadosaṃ cittan' ti pajānāti.|| ||</p>

					<p class="f4">Vīta-dosaṃ vā cittaṃ 'vīta-dosaṃ cittan' ti pajānāti.|| ||</p>

					<p class="f4">Samohaṃ vā cittaṃ 'samohaṃ cittan' ti pajānāti.|| ||</p>

					<p class="f4">Vīta-mohaṃ vā cittaṃ 'vīta-mohaṃ cittan' ti pajānāti.|| ||</p>

					<p class="f4">Saṇkhittaṃ vā cittaṃ 'saṇkhittaṃ cittan' ti pajānāti.|| ||</p>

					<p class="f4">Vikkhittaṃ vā cittaṃ 'vikkhittaṃ cittan' ti pajānāti.|| ||</p>

					<p class="f4">Amahaggataṃ vā cittaṃ 'amahaggataṃ cittan' ti pajānāti.|| ||</p>

					<p class="f4">Mahaggataṃ vā cittaṃ 'mahaggataṃ cittan' ti pajānāti.|| ||</p>

					<p class="f4">Sa-uttaraṃ vā cittaṃ 'sa-uttaraṃ cittan' ti pajānāti.|| ||</p>

					<p class="f4">Anuttaraṃ vā cittaṃ 'anuttaraṃ cittan' ti pajānāti.|| ||</p>

					<p class="f4">Asamāhitaṃ vā cittaṃ 'asamāhitaṃ cittan' ti pajānāti.|| ||</p>

					<p class="f4">Samāhitaṃ vā cittaṃ 'samāhitaṃ cittan' ti pajānāti.|| ||</p>

					<p class="f4">Avimuttaṃ vā cittaṃ 'avimuttaṃ cittan' ti pajānāti.|| ||</p>

					<p class="f4">Vimuttaṃ vā cittaṃ 'vimuttaṃ cittan' ti pajānāti.|| ||</p>

					<p class="f4">13. Evaṃ bhāvitesu kho bhikkhave,||<br />
					bhikkhu catusu iddhi-pādesu||<br />
					evaṃ bahulī-katesu||<br />
					aneka-vihitaṃ pubbe nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsampi1 jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe.|| ||</p>

					<p class="f4">Amutrāsiṃ:|| ||</p>

					<p class="f4">Evaṃ nāmo||<br />
					evaṃ gotto||<br />
					evaṃ vaṇṇo||<br />
					evam āhāro||<br />
					evaṃ sukha-dukkha-paṭisaṃvedī||<br />
					evam āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrāvāsiṃ:|| ||</p>

					<p class="f4">Evaṃ nāmo||<br />
					evaṃ gotto||<br />
					evaṃ vaṇṇo||<br />
					evam āhāro||<br />
					evaṃ sukha-dukkha-paṭisaṃvedī||<br />
					evam āyu-pariyanto.|| ||</p>

					<p class="f4">So tato cuto idh'ūpapanno.|| ||</p>

					<p class="f4">Iti sākāraṃ sauddesaṃ aneka-vihitaṃ pubbe nivāsaṃ anussarati.|| ||</p>

					<p class="f4">14. Evaṃ bhāvitesu kho bhikkhave,||<br />
					bhikkhu catusu iddhi-pādesu||<br />
					evaṃ bahulī-katesu||<br />
					dibbena cakkhunā visuddhena atikkanta-mānusakena satte passati:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samantāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime kho pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati:|| ||</p>

					<p class="f4">'Cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānātī' ti.|| ||</p>

					<p class="f4">15. Evaṃ bhāvitesu kho bhikkhave,||<br />
					bhikkhu catusu iddhi-pādesu||<br />
					evaṃ bahulī-katesu āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>