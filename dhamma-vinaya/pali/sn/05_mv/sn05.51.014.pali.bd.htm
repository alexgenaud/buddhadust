<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 14. Maha Moggallāna rouses up a bunch of slacker bhikkhus by using his big toe to distort and jiggle the house of Migara's mother, where they were residing." />
<title>SN 5 51 14: Moggallāna Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					51. Iddhi-Pāda Saɱyutta<br />
					2. Pāsāda-Kampana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p14">Sutta 14</a></h4>

					<h1>Moggallāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg269"><span class="f2 g"><b>[269]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.014.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.014.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.51.014.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati||<br />
					Pubbārāme Migāra-mātu pāsāde.|| ||</p>

					<p class="f4">2. Tena kho pana samayena sambahulā bhikkhū heṭṭhā Migāra-mātu pāsāde viharanti,||<br />
					uddhatā uṇṇaḷā capalā mukharā vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">3. Atha kho Bhagavā āyasmantaɱ Mahā-Moggallānaɱ āmantesi:|| ||</p>

					<p class="f4">"Ete kho Moggallāna sabrahma-cāriya heṭṭhā <a id="pg270"><span class="f2 g"><b>[270]</b></span></a> Migāra-mātu pāsāde viharanti uddhatā uṇṇaḷā capalā mukharā vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">Gaccha Moggallāna, te bhikkhu saṅvejehī ti.|| ||</p>

					<p class="f4">'Evaɱ bhante' ti kho āyasmā Mahā-Moggallāno Bhagavato paṭi-s-sutvā||<br />
					tathā-rūpaɱ iddhābhisaṅkhāraɱ abhisaṅkhāresi<br />
					yathā pādaṅguṭṭhakena Migāra-mātupāsādaɱ||<br />
					saṅkampesi,||<br />
					sampakampesi,||<br />
					sampacālesi.|| ||</p>

					<p class="f4">4. Atha kho te bhikkhū saṅviggā loma-haṭṭha-jātā eka-m-antaɱ aṭṭhaɱsu.|| ||</p>

					<p class="f4">Acchariyaɱ vata bho abbhutaɱ vata bho<br />
					nivātañ ca vata ayañ ca Migāra-mātupāsādo gambhīranemo||<br />
					sunikhāto, acalo, asampakampī||<br />
					atha ca pana||<br />
					saṅkampito||<br />
					sampakampito||<br />
					sampacālitoti.|| ||</p>

					<p class="f4">5. Atha kho Bhagavā yena te bhikkhu ten'upasaṅkami.|| ||</p>

					<p class="f4">Upasaṅkamitvā te bhikkhu etad avoca:|| ||</p>

					<p class="f4">"Kiɱ nu tumhe bhikkhave,||<br />
					saṅviggā loma-haṭṭha-jātā eka-m-antaɱ ṭhitā ti?|| ||</p>

					<p class="f4">Acchariyaɱ bhante,||<br />
					abbhutaɱ bhante,||<br />
					nivātañ ca vata,||<br />
					ayañ ca Migāra-mātupāsādo gambhīranemo||<br />
					sunikhāto acalo asampakampī<br />
					atha ca pana||<br />
					saṅkampito||<br />
					sampakampito||<br />
					sampacālito" ti.|| ||</p>

					<p class="f4">6. "Tumh'eva kho bhikkhave,||<br />
					saṅvejetukāmena Moggallānena bhikkhunā pādaṅguṭṭhena Migāra-mātupāsādo<br />
					saṅkampito||<br />
					sampakampito||<br />
					sampacālito.|| ||</p>

					<p class="f4">Taɱ kiɱ maññatha bhikkhave,||<br />
					katamesaɱ dhammānaɱ bhāvitattā bahulī-katattā Moggallāno bhikkhu evaɱ mahiddhiko evaɱ mah-ā-nubhāvo" ti?|| ||</p>

					<p class="f4">"Bhagava mūlakā no bhante,||<br />
					dhammā Bhagavaɱ-nettikā Bhagavam paṭisaraṇā.|| ||</p>

					<p class="f4">Sādhu vata bhante Bhagavantaɱ yeva paṭibhātu etassa bhāsitassa attho:|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4"><a id="pg271"><span class="f2 g"><b>[271]</b></span></a>7. "Tena bhikkhave suṇātha.|| ||</p>

					<p class="f4">Catunnaɱ kho bhikkhave,||<br />
					iddhi-pādānaɱ bhāvitattā bahulī-katattā Moggallāno bhikkhu evaɱ mahiddhiko evaɱ mah-ā-nubhāvo.|| ||</p>

					<p class="f4">Katamesaɱ catunnaɱ?|| ||</p>

					<p class="f4">8. Idha, bhikkhave, Moggallāno bhikkhu||<br />
					chanda-samādhi-padhāna-saṅkhāra-samannāgataɱ iddhi-pādaɱ bhāveti.|| ||</p>

					<p class="f4">Iti me chando na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="ctr c">&#9632;</p>

					<p class="f4">Viriya-samādhi-padhāna-saṅkhāra-samannāgataɱ iddhi-pādaɱ bhāveti.|| ||</p>

					<p class="f4">Iti me viriyaɱ na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="ctr c">&#9632;</p>

					<p class="f4">Citta-samādhi-padhāna-saṅkhāra-samannāgataɱ iddhi-pādaɱ bhāveti.|| ||</p>

					<p class="f4">Iti me cittaɱ na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="ctr c">&#9632;</p>

					<p class="f4">Vīmaɱsā-samādhi-padhāna-saṅkhāra-samannāgataɱ iddhi-pādaɱ bhāveti.|| ||</p>

					<p class="f4">Iti me vimaɱsā na ca atilīno bhavissati,||<br />
					na ca atipaggahito bhavissati,||<br />
					na ca ajjhattaɱ saṅkhitto bhavissati,||<br />
					na ca bahiddhā vikkhitto bhavissati.|| ||</p>

					<p class="f4">Pacchā-pure-saññī ca viharati.|| ||</p>

					<p class="f4">Yathā pure tathā pacchā,||<br />
					yathā pacchā tathā pure.|| ||</p>

					<p class="f4">Yathā adho tathā uddhaɱ,||<br />
					yathā uddhaɱ tathā adho.|| ||</p>

					<p class="f4">Yathā divā tathā rattiɱ,||<br />
					yathā rattiɱ tathā divā.|| ||</p>

					<p class="f4">Iti vivaṭena cetasā apariyonaddhena cetasā sa-p-pabhāsaɱ cittaɱ bhāveti.|| ||</p>

					<p class="f4">9. Imesaɱ kho bhikkhave,||<br />
					catunnaɱ iddhi-pādānaɱ bhāvitattā bahulī-katattā Moggallāno bhikkhu evaɱ mahiddhiko evaɱ mah-ā-nubhāvo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Imesaɱ ca pana bhikkhave,||<br />
					catunnaɱ iddhi-pādānaɱ bhāvitattā bahulī-katattā Moggallāno bhikkhu aneka-vihitaɱ iddhi-vidhaɱ pacc'anubhoti|| ||</p>

					<p class="f4">Eko pi hutvā bahudhā hoti.|| ||</p>

					<p class="f4">Bahudhā pi hutvā eko hoti.|| ||</p>

					<p class="f4">Āvībhāvaɱ tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbataɱ||<br />
					asajja-māno gacchati seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karoti||<br />
					seyyathā pi udake.|| ||</p>

					<p class="f4">Udake pi abhijjamāno gacchati||<br />
					seyyathā pi paṭhaviyaɱ.|| ||</p>

					<p class="f4">Ākāse'pi pallaṅkena kamati||<br />
					seyyathā pi pakkhisakuṇo.|| ||</p>

					<p class="f4">Ime pi candima-suriye||<br />
					evaɱ mahiddhike||<br />
					evaɱ mah-ā-nubhāve pāṇinā parāma-sati parimajjati||<br />
					yāva Brahma-lokā pi kāyena vasaɱ vatteti.|| ||</p>

					<p class="f4">11. Evaɱ bhāvitesu kho bhikkhave,||<br />
					bhikkhu catusu iddhi-pādesu evaɱ bahulī-katesu||<br />
					dibbāya sota-dhātuyā visuddhāya atikkanta mānusikāya ubho sadde suṇāti dibbe ca mānuse ca ye dūre santike vā.|| ||</p>

					<p class="f4">12. Evaɱ bhāvitesu kho bhikkhave,||<br />
					bhikkhu catusu iddhi-pādesu||<br />
					evaɱ bahulī-katesu||<br />
					para-sattāṇaɱ||<br />
					para-puggalānaɱ cetasā ceto paricca pajānāti.|| ||</p>

					<p class="f4">Sarāgaɱ vā cittaɱ 'sarāgaɱ cittan' ti pajānāti.|| ||</p>

					<p class="f4">Vīta-rāgaɱ vā cittaɱ 'vīta-rāgaɱ cittan' ti pajānāti.|| ||</p>

					<p class="f4">Sadosaɱ vā cittaɱ 'sadosaɱ cittan' ti pajānāti.|| ||</p>

					<p class="f4">Vīta-dosaɱ vā cittaɱ 'vīta-dosaɱ cittan' ti pajānāti.|| ||</p>

					<p class="f4">Samohaɱ vā cittaɱ 'samohaɱ cittan' ti pajānāti.|| ||</p>

					<p class="f4">Vīta-mohaɱ vā cittaɱ 'vīta-mohaɱ cittan' ti pajānāti.|| ||</p>

					<p class="f4">Saṅkhittaɱ vā cittaɱ 'saṅkhittaɱ cittan' ti pajānāti.|| ||</p>

					<p class="f4">Vikkhittaɱ vā cittaɱ 'vikkhittaɱ cittan' ti pajānāti.|| ||</p>

					<p class="f4">Amahaggataɱ vā cittaɱ 'amahaggataɱ cittan' ti pajānāti.|| ||</p>

					<p class="f4">Mahaggataɱ vā cittaɱ 'mahaggataɱ cittan' ti pajānāti.|| ||</p>

					<p class="f4">Sa-uttaraɱ vā cittaɱ 'sa-uttaraɱ cittan' ti pajānāti.|| ||</p>

					<p class="f4">Anuttaraɱ vā cittaɱ 'anuttaraɱ cittan' ti pajānāti.|| ||</p>

					<p class="f4">Asamāhitaɱ vā cittaɱ 'asamāhitaɱ cittan' ti pajānāti.|| ||</p>

					<p class="f4">Samāhitaɱ vā cittaɱ 'samāhitaɱ cittan' ti pajānāti.|| ||</p>

					<p class="f4">Avimuttaɱ vā cittaɱ 'avimuttaɱ cittan' ti pajānāti.|| ||</p>

					<p class="f4">Vimuttaɱ vā cittaɱ 'vimuttaɱ cittan' ti pajānāti.|| ||</p>

					<p class="f4">13. Evaɱ bhāvitesu kho bhikkhave,||<br />
					bhikkhu catusu iddhi-pādesu||<br />
					evaɱ bahulī-katesu||<br />
					aneka-vihitaɱ pubbe nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsampi1 jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saɱvaṭṭakappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe.|| ||</p>

					<p class="f4">Amutrāsiɱ:|| ||</p>

					<p class="f4">Evaɱ nāmo||<br />
					evaɱ gotto||<br />
					evaɱ vaṇṇo||<br />
					evam āhāro||<br />
					evaɱ sukha-dukkha-paṭisaɱvedī||<br />
					evam āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrāvāsiɱ:|| ||</p>

					<p class="f4">Evaɱ nāmo||<br />
					evaɱ gotto||<br />
					evaɱ vaṇṇo||<br />
					evam āhāro||<br />
					evaɱ sukha-dukkha-paṭisaɱvedī||<br />
					evam āyu-pariyanto.|| ||</p>

					<p class="f4">So tato cuto idh'ūpapanno.|| ||</p>

					<p class="f4">Iti sākāraɱ sauddesaɱ aneka-vihitaɱ pubbe nivāsaɱ anussarati.|| ||</p>

					<p class="f4">14. Evaɱ bhāvitesu kho bhikkhave,||<br />
					bhikkhu catusu iddhi-pādesu||<br />
					evaɱ bahulī-katesu||<br />
					dibbena cakkhunā visuddhena atikkanta-mānusakena satte passati:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">'Ime vata bhonto sattā||<br />
					kāya-du-c-caritena samantāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā||<br />
					micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime kho pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā||<br />
					sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati:|| ||</p>

					<p class="f4">'Cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānātī' ti.|| ||</p>

					<p class="f4">15. Evaɱ bhāvitesu kho bhikkhave,||<br />
					bhikkhu catusu iddhi-pādesu||<br />
					evaɱ bahulī-katesu āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>