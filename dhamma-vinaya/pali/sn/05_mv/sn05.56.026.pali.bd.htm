<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 26. The Buddha tells the bhikkhus that they should teach The Four Aristocratic Truths to their friends, kith and kin, for whom they feel kindness of heart, who have a mind to listen to them." />
<title>SN 5 56 26: Mittā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					56. Sacca Saɱyutta<br />
					3. Koṭigāma Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p26">Sutta 26</a></h4>

					<h1>Mittā Suttaɱ</h1>

						<div class="nobdr wpc80">
							<p class="just f1">Adapted from the 2008 <b>Pali Text Society</b> <i>Saɱyutta-Nikaya,</i> edited by M. Leon Feer</p>
						</div>

					<p>&nbsp;</p>

					<hr />

					<p><a id="pg434"><span class="f2 g"><b>[434]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.026.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.026.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci, bhikkhave,||<br />
					anukampeyyātha,||<br />
					ye ca sotabbaɱ maññeyyuɱ,||<br />
					mittā vā||<br />
					amaccā vā||<br />
					ñātī vā||<br />
					sālohitā vā,||<br />
					<a id="pg435"><span class="f2 g"><b>[435]</b></span></a> te kho bhikkhave,||<br />
					catunnaɱ ariya-saccānaɱ yathā-bhūtaɱ abhisamayāya||<br />
					sam-ā-dapetabbā||<br />
					nivesatabbā||<br />
					patiṭṭhāpetabbā.|| ||</p>

					<p class="f4">Katamāni cattāri?|| ||</p>

					<p class="f4">Dukkhaɱ ariya-saccaɱ,||<br />
					dukkha-samudayo ariya-saccaɱ||<br />
					dukkha-nirodho ariya-saccaɱ||<br />
					dukkha-nirodha-gāminī paṭipadā ariya-saccaɱ.|| ||</p>

					<p class="f4">"Ye hi keci, bhikkhave,||<br />
					anukampeyyātha,||<br />
					ye ca sotabbaɱ maññeyyuɱ,||<br />
					mittā vā||<br />
					amaccā vā||<br />
					ñātī vā||<br />
					sālohitā vā,||<br />
					te kho bhikkhave,||<br />
					catunnaɱ ariya-saccānaɱ yathā-bhūtaɱ abhisamayāya||<br />
					sam-ā-dapetabbā||<br />
					nivesatabbā||<br />
					patiṭṭhāpetabbā.|| ||</p>

					<p class="f4">Tasmā'ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāmin paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>