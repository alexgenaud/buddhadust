<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 33. The Buddha likens wanting, deviance, lazy ways and inertia, fear and anxiety, and doubt and wavering to the way other metals degrade gold." />
<title>SN 5 46 33: Paṭhama Kilesa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					4. Nīvaraṇa Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p33">Sutta 33</a></h4>

					<h1>Paṭhama Kilesa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg92"><span class="f2 g"><b>[92]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.033.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.033.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'ime bhikkhave, jāta-rūpassa upakkilesā.|| ||</p>

					<p class="f4">Ye hi upakkilesehi upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p class="f4">Katame pañca?|| ||</p>

					<p class="f4">Ayo bhikkhave, jāta-rūpassa upakkileso,||<br />
					yena upakkilesena upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p class="f4">Lohaṃ bhikkhave, jāta-rūpassa upakkileso,||<br />
					yena upakkilesena upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p class="f4">Tipu bhikkhave, jāta-rūpassa upakkileso,||<br />
					yena upakkilesena upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p class="f4">Sīsaṇ bhikkhave, jāta-rūpassa upakkileso,||<br />
					yena upakkilesena upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p class="f4">Sajjhu bhikkhave, jāta-rūpassa upakkileso,||<br />
					yena upakkilesena upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p class="f4">Ime kho bhikkhave, pañca jāta-rūpassa upakkilesā,||<br />
					yehi upakkilesehi upakkiliṭṭhaṃ jāta-rūpaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā upeti kammāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam eva kho bhikkhave, pañc'ime cittassa upakkilesā.|| ||</p>

					<p class="f4">Ye hi upakkilesehi upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya.|| ||</p>

					<p class="f4">Katame pañca?|| ||</p>

					<p class="f4">Kāma-c-chando bhikkhave, cittassa upakkileso||<br />
					yena upakkilesena upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya.|| ||</p>

					<p class="f4">Vyāpādo bhikkhave, cittassa upakkileso||<br />
					yena upakkilesena upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya.|| ||</p>

					<p class="f4">Thīna-middhaṃ bhikkhave, cittassa upakkileso||<br />
					yena upakkilesena upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya.|| ||</p>

					<p class="f4">Uddhacca-kukkuccaṃ bhikkhave, cittassa upakkileso||<br />
					yena upakkilesena upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya.|| ||</p>

					<p class="f4">Vicikicchā bhikkhave, cittassa upakkileso||<br />
					yena upakkilesena upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya.|| ||</p>

					<p class="f4"><a id="pg93"><span class="f2 g"><b>[93]</b></span></a> Ime kho bhikkhave, pañca cittassa upakkilesā,||<br />
					yehi upakkilesehi upakkiliṭṭhaṃ cittaṃ||<br />
					na c'eva mudu hoti||<br />
					na ca kammaniyaṃ||<br />
					na ca pabhassaraṃ pabhaṅgu ca,||<br />
					na ca sammā-samādhiyati āsavānaṃ khayāya" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>