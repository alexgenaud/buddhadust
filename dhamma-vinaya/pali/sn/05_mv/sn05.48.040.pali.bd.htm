<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 40. The Buddha explains how each of the five forces (that of pleasure, that of pain, that of mental ease, that of mental discomfort and that of detachment) is to be understood in it's arising, in it's settling down and in the escape from it." />
<title>SN 5 48 40: Uppatika Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					4. Sukh'Indriya (or Uppaṭi) Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p40">Sutta 40</a></h4>

					<h1>Uppatika Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg213"><span class="f2 g"><b>[213]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.040.wood.pts.htm#p1">wood</a>][<a href="../../../../dhamma-vinaya/bd/sn/05_mv/sn05.48.040.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Pañc'imāni, bhikkhave, indriyāni.|| ||</p>

					<p class="f4">Katamāni pañca?|| ||</p>

					<p class="f4">Dukkh'indriyaṃ||<br />
					domanass'indriyaṃ||<br />
					sukh'indriyaṃ||<br />
					somanass'indriyaṃ||<br />
					upekkh'indriyaṃ.|| ||</p>

					<p class="f4">Imāni kho bhikkhave, pañc'indriyānī|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha, bhikkhave, bhikkhuno appamattassa||<br />
					ātāpino||<br />
					pahitattassa viharato||<br />
					uppajjati dukkh'indriyaṃ.|| ||</p>

					<p class="f4">So evaṃ pajānāti:|| ||</p>

					<p class="f4">'Uppannaṃ kho me idaṃ dukkh'indriyaṃ.|| ||</p>

					<p class="f4">Tañ ca kho sa-nimittaṃ||<br />
					sa-nidānaṃ||<br />
					sa-saṇkhāraṃ||<br />
					sa-p-paccayaṃ.|| ||</p>

					<p class="f4">Taṃ ca a-nimittaṃ||<br />
					a-nidānaṃ||<br />
					a-saṇkhāraṃ||<br />
					a-p-paccayaṃ||<br />
					dukkh'indriyaṃ uppajjissati,||<br />
					n'etaṃ ṭhānaṃ vijjatī' ti.|| ||</p>

					<p class="f4">So dukkh'indriyañ ca pajānāti||<br />
					dukkh'indriya-samudayañ ca pajānati||<br />
					dukkh'indriya-nirodhañ ca pajānāti.|| ||</p>

					<p class="f4">Yattha c'uppannaṃ dukkh'indriyaṃ aparisesaṇ nirujjhati.|| ||</p>

					<p class="f4">Tañ ca pajānāti.|| ||</p>

					<p class="ctr c">&#9632;</p>

					<p class="f4">Kattha c'uppannaṃ dukkh'indriyaṃ aparisesaṇ nirujjhati?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ jhānam upasampajja viharati.|| ||</p>

					<p class="f4">Ettha c'uppannaṃ dukkh'indriyaṃ aparisesaṇ nirujjhati.|| ||</p>

					<p class="f4">Ayaṃ vuccati bhikkhave:||<br />
					Bhikkhu aññāsi dukkh'indriyassa nirodhaṃ||<br />
					tathattāya cittaṃ upasaṇhāsi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha, bhikkhave, bhikkhuno appamattassa||<br />
					ātāpino||<br />
					pahitattassa viharato||<br />
					uppajjati domanass'indriyaṃ.|| ||</p>

					<p class="f4"><a id="pg214"><span class="f2 g"><b>[214]</b></span></a> So evaṃ pajānāti:|| ||</p>

					<p class="f4">'Uppannaṃ kho me idaṃ domanass'indriyaṃ.|| ||</p>

					<p class="f4">Tañ ca kho sa-nimittaṃ||<br />
					sa-nidānaṃ||<br />
					sa-saṇkhāraṃ||<br />
					sa-p-paccayaṃ.|| ||</p>

					<p class="f4">Taṃ ca a-nimittaṃ||<br />
					a-nidānaṃ||<br />
					a-saṇkhāraṃ||<br />
					a-p-paccayaṃ||<br />
					domanass'indriyaṃ uppajjissati,||<br />
					n'etaṃ ṭhānaṃ vijjatī' ti.|| ||</p>

					<p class="f4">So domanass'indriyañ ca pajānāti||<br />
					domanass'indriya-nirodhañ ca pajānāti.|| ||</p>

					<p class="f4">Yattha c'uppannaṃ domanass'indriyaṃ aparisesaṇ nirujjhati.|| ||</p>

					<p class="f4">Tañ ca pajānāti.|| ||</p>

					<p class="ctr c">&#9632;</p>

					<p class="f4">Kattha c'uppannaṃ domanass'indriyaṃ aparisesaṇ nirujjhati?|| ||</p>

					<p class="f4">Idha bhikkhave, bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ jhānam upasampajja viharati.|| ||</p>

					<p class="f4">Ettha c'uppannaṃ domanass'indriyaṃ aparisesaṇ nirujjhati.|| ||</p>

					<p class="f4">Ayaṃ vuccati bhikkhave:||<br />
					Bhikkhu aññāsi domanass'indriyassa nirodhaṃ||<br />
					tathattāya cittaṃ upasaṇhāsi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha, bhikkhave, bhikkhuno appamattassa||<br />
					ātāpino||<br />
					pahitattassa viharato||<br />
					uppajjati sukh'indriyaṃ.|| ||</p>

					<p class="f4">So evaṃ pajānāti:|| ||</p>

					<p class="f4">'Uppannaṃ kho me idaṃ sukh'indriyaṃ.|| ||</p>

					<p class="f4">Tañ ca kho sa-nimittaṃ||<br />
					sa-nidānaṃ||<br />
					sa-saṇkhāraṃ||<br />
					sa-p-paccayaṃ.|| ||</p>

					<p class="f4">Taṃ ca a-nimittaṃ||<br />
					a-nidānaṃ||<br />
					a-saṇkhāraṃ||<br />
					a-p-paccayaṃ||<br />
					sukh'indriyaṃ uppajjissati,||<br />
					n'etaṃ ṭhānaṃ vijjatī' ti.|| ||</p>

					<p class="f4">So sukh'indriyañ ca pajānāti||<br />
					sukh'indriya-nirodhañ ca pajānāti.|| ||</p>

					<p class="f4">Yattha c'uppannaṃ sukh'indriyaṃ aparisesaṇ nirujjhati.|| ||</p>

					<p class="f4">Tañ ca pajānāti.|| ||</p>

					<p class="ctr c">&#9632;</p>

					<p class="f4">Kattha c'uppannaṃ sukh'indriyaṃ aparisesaṇ nirujjhati?|| ||</p>

					<p class="f4">Idha bhikkhave, bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhañ ca kāyena paṭisaṃvedeti.|| ||</p>

					<p class="f4">Yaṃ taṃ ariyā ācikkhanti|| ||</p>

					<p class="f4">'Upekkhako satimā sukha-vihārī' ti||<br />
					tatiyaṃ jhānam upasampajja viharati.|| ||</p>

					<p class="f4">Ettha c'uppannaṃ sukh'indriyaṃ aparisesaṇ nirujjhati.|| ||</p>

					<p class="f4">Ayaṃ vuccati bhikkhave:||<br />
					Bhikkhu aññāsi sukh'indriyassa nirodhaṃ||<br />
					tathattāya cittaṃ upasaṇhāsi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg215"><span class="f2 g"><b>[215]</b></span></a> Idha, bhikkhave, bhikkhuno appamattassa||<br />
					ātāpino||<br />
					pahitattassa viharato||<br />
					uppajjati somanass'indriyaṃ.|| ||</p>

					<p class="f4">So evaṃ pajānāti:|| ||</p>

					<p class="f4">'Uppannaṃ kho me idaṃ somanass'indriyaṃ.|| ||</p>

					<p class="f4">Tañ ca kho sa-nimittaṃ||<br />
					sa-nidānaṃ||<br />
					sa-saṇkhāraṃ||<br />
					sa-p-paccayaṃ.|| ||</p>

					<p class="f4">Taṃ ca a-nimittaṃ||<br />
					a-nidānaṃ||<br />
					a-saṇkhāraṃ||<br />
					a-p-paccayaṃ||<br />
					somanass'indriyaṃ uppajjissati,||<br />
					n'etaṃ ṭhānaṃ vijjatī' ti.|| ||</p>

					<p class="f4">So somanass'indriyañ ca pajānāti||<br />
					somanass'indriya-nirodhañ ca pajānāti.|| ||</p>

					<p class="f4">Yattha c'uppannaṃ somanass'indriyaṃ aparisesaṇ nirujjhati.|| ||</p>

					<p class="f4">Tañ ca pajānāti.|| ||</p>

					<p class="ctr c">&#9632;</p>

					<p class="f4">Kattha c'uppannaṃ somanass'indriyaṃ aparisesaṇ nirujjhati?|| ||</p>

					<p class="f4">Idha bhikkhave, bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa domanassānaṃ attha-gamā||<br />
					adukkhaṃ||<br />
					asukhaṃ||<br />
					upekkhā-sati-pārisuddhiṃ||<br />
					catutthaṃ jhānam upasampajja viharati.|| ||</p>

					<p class="f4">Ettha c'uppannaṃ somanass'indriyaṃ aparisesaṇ nirujjhati.|| ||</p>

					<p class="f4">Ayaṃ vuccati bhikkhave:||<br />
					'Bhikkhu aññāsi somanass'indriyassa nirodhaṃ||<br />
					tathattāya cittaṃ upasaṇhāsi.|| ||</p>

					<p class="ctr c">&#9632;</p>

					<p class="f4">Idha, bhikkhave, bhikkhuno appamattassa||<br />
					ātāpino||<br />
					pahitattassa viharato||<br />
					uppajjati upekkh'indriyaṃ.|| ||</p>

					<p class="f4">So evaṃ pajānāti:|| ||</p>

					<p class="f4">'Uppannaṃ kho me idaṃ upekkh'indriyaṃ.|| ||</p>

					<p class="f4">Tañ ca kho sa-nimittaṃ||<br />
					sa-nidānaṃ||<br />
					sa-saṇkhāraṃ||<br />
					sa-p-paccayaṃ.|| ||</p>

					<p class="f4">Taṃ ca a-nimittaṃ||<br />
					a-nidānaṃ||<br />
					a-saṇkhāraṃ||<br />
					a-p-paccayaṃ||<br />
					upekkh'indriyaṃ uppajjissati,||<br />
					n'etaṃ ṭhānaṃ vijjatī' ti.|| ||</p>

					<p class="f4">So upekkh'indriyañ ca pajānāti||<br />
					upekkh'indriya-nirodhañ ca pajānāti.|| ||</p>

					<p class="f4">Yattha c'uppannaṃ upekkh'indriyaṃ aparisesaṇ nirujjhati.|| ||</p>

					<p class="f4">Tañ ca pajānāti.|| ||</p>

					<p class="ctr c">&#9632;</p>

					<p class="f4">Kattha c'uppannaṃ upekkh'indriyaṃ aparisesaṇ nirujjhati?|| ||</p>

					<p class="f4">Idha bhikkhave, bhikkhu||<br />
					sabbaso N'eva-saññā-nā-saññ'āyatanaṃ samati-k-kama||<br />
					saññā-vedayita-nirodhaṃ upasampajja viharati.|| ||</p>

					<p class="f4">Ettha c'uppannaṃ upekkh'indriyaṃ aparisesaṇ nirujjhati.|| ||</p>

					<p class="f4">Ayaṃ vuccati bhikkhave:||<br />
					Bhikkhu <a id="pg216"><span class="f2 g"><b>[216]</b></span></a> aññāsi upekkh'indriyassa nirodhaṃ||<br />
					tathattāya cittaṃ upasaṇhāsi.|| ||</p>

					<p class="ctr">Sukh'Indriya Vagga</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>