<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, Sutta 10. The bhikkhus are urged to abandon various sorts of low talk and in stead to train themselves to speak with one another about the topics: 'this is pain', 'this is the source of pain', 'this is way to end pain,' 'this is the way to go about bringing an end to pain.'" />
<title>SN 5 56 10: Tiracchāna-Kathā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					1. Samādhi Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p10">Sutta 10</a></h4>

					<h1>Tiracchāna-Kathā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg419"><span class="f2 g"><b>[419]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.010.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.010.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Mā bhikkhave, aneka-vihitaṃ tiracchāna-kathaṃ kathetha||<br />
					seyyath'īdaṃ:|| ||</p>

					<p class="f4">Rāja-kathaṃ||<br />
					cora-kathaṃ||<br />
					mahāmatta-kathaṃ||<br />
					senā-kathaṃ||<br />
					bhaya-kathaṃ||<br />
					yuddha-kathaṃ||<br />
					anna-kathaṃ||<br />
					pāna-kathaṃ||<br />
					vattha-kathaṃ||<br />
					sayana-kathaṃ||<br />
					mālā-kathaṃ||<br />
					gandha-kathaṃ||<br />
					ñāti-kathaṃ||<br />
					yāna-kathaṃ||<br />
					gāma-kathaṃ||<br />
					nigama-kathaṃ||<br />
					nagara-kathaṃ||<br />
					jana-pada-kathaṃ||<br />
					itthi-kathaṃ||<br />
					purisa-kathaṃ||<br />
					sūra-kathaṃ||<br />
					<a id="pg420"><span class="f2 g"><b>[420]</b></span></a> visikhā-kathaṃ||<br />
					kumbha-ṭ-ṭhāna-kathaṃ||<br />
					pubba-peta-kathaṃ||<br />
					nānatta-kathaṃ||<br />
					lok'akkhāyikaṃ samuddhakkhāyikaṃ iti-bhav-ā-bhava-kathaṃ iti vā.|| ||</p>

					<p class="f4">Taṃ kissa hetu?|| ||</p>

					<p class="f4">N'esā bhikkhave, kathā attha-saṅhitā,||<br />
					nādiBrahma-cariyakā,||<br />
					na nibbidāya||<br />
					na virāgāya||<br />
					na nirodhāya||<br />
					na upamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathentā ca kho tumhe bhikkhave:||<br />
					'idaṃ dukkhan' ti cinteyyātha,||<br />
					'ayaṃ dukkha-samudayo' ti cinteyyātha,||<br />
					'ayaṃ dukkha-nirodho' ti cinteyyātha,||<br />
					'ayaṃ dukkha-nirodha-gāminī paṭipadā' ti cinteyyātha.|| ||</p>

					<p class="f4">Taṃ kissa hetu?|| ||</p>

					<p class="f4">Esā bhikkhave, cintā attha-saṅhitā,||<br />
					esā ādiBrahma-cariyakā,||<br />
					esā nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

					<p class="ctr">Samādhi Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
