<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 40. The Buddha compares the efforts of a professor to upset the balance of one who understands the Four Aristocratic Truths to the impotence of the wind to shake a fourty-eight-foot piller sunk twenty-four feet into the ground." />
<title>SN 5 56 40: Vādina Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					4. Siṃsapā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p40">Sutta 40</a></h4>

					<h1>Vādina Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg445"><span class="f2 g"><b>[445]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.040.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.040.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo hi koci bhikkhave, bhikkhu||<br />
					'idaṃ dukkhan' ti||<br />
					yathā-bhūtaṃ pajānāti||<br />
					'ayaṃ dukkha-samudayo' ti||<br />
					yathā-bhūtaṃ pajānāti||<br />
					'ayaṃ dukkha-nirodho' ti||<br />
					yathā-bhūtaṃ pajānāti||<br />
					'ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānāti.|| ||</p>

					<p class="f4">Puratthimāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Pacchimāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Uttarāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dakkhiṇāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="f4">Seyyathā pi bhikkhave, silā yūpo soḷasa kukkuko tassa assu aṭṭha kukku heṭṭhānemaṅgamā aṭṭha kukku uparinemassa.|| ||</p>

					<p class="f4">Puratthimāya ce pi disāya āgaccheyya bhusā vāta-vuṭṭhi n'eva taṃ saṅkampeyya na sampakampeyya na sampacāleyya.|| ||</p>

					<p class="ctr c">&#9632;</p>

					<p class="f4">Pacchimāya ce pi disāya āgaccheyya bhusā vāta-vuṭṭhi n'eva taṃ saṅkampeyya na sampakampeyya na sampacāleyya.|| ||</p>

					<p class="ctr c">&#9632;</p>

					<p class="f4">Uttarāya ce pi disāya āgaccheyya bhusā vāta-vuṭṭhi n'eva taṃ saṅkampeyya na sampakampeyya na sampacāleyya.|| ||</p>

					<p class="ctr c">&#9632;</p>

					<p class="f4">Dakkhiṇāya ce pi disāya āgaccheyya bhusā vāta-vuṭṭhi n'eva taṃ saṅkampeyya na sampakampeyya na sampacāleyya.|| ||</p>

					<p class="f4">Taṃ kissa hetu?|| ||</p>

					<p class="f4">Gambhīrattā bhikkhave, nemassa, sunikhātattā silāyūpassa.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evam eva kho bhikkhave, yo hi koci bhikkhu||<br />
					'idaṃ dukkhan' ti||<br />
					yathā-bhūtaṃ pajānāti||<br />
					'ayaṃ dukkha-samudayo' ti||<br />
					yathā-bhūtaṃ pajānāti||<br />
					'ayaṃ dukkha-nirodho' ti||<br />
					yathā-bhūtaṃ pajānāti||<br />
					'ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānāti.|| ||</p>

					<p class="f4"><a id="pg446"><span class="f2 g"><b>[446]</b></span></a> Puratthimāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Pacchimāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Uttarāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="ctr c">&#9632;</p>

					<p class="f4">Dakkhiṇāya ce pi disāya āgaccheyya samaṇo vā brāhmaṇo vā vādatthiko||<br />
					vādagavesī:|| ||</p>

					<p class="f4">'Vādamassa||<br />
					āropessāmī' ti.|| ||</p>

					<p class="f4">Taṃ vata saha dhammena saṅkampessati vā||<br />
					sampakampessati vā||<br />
					sampecālessati vāti —||<br />
					n'etaṃ ṭhānaṃ vijjati.|| ||</p>

					<p class="f4">Taṃ kissa hetu?|| ||</p>

					<p class="f4">Sudiṭṭhattā bhikkhave, catunnaṃ ariya-saccānaṃ.|| ||</p>

					<p class="f4">Katamesaṇ catunnaṃ?|| ||</p>

					<p class="f4">Dukkhassa ariya-saccassa,||<br />
					dukkha-samudayassa ariya-saccassa,||<br />
					dukkha-nirodhassa ariya-saccassa,||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>