<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 13. Just as the dawn is the first sign of the sunrise, so studious etiological examination is the first sign of the arising of the seven dimensions of awakening." />
<title>SN 5 46 13: Dutiya Suriyassa Upamā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhanga Saɱyutta<br />
					2. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p13">Sutta 13</a></h4>

					<h1>Dutiya Suriyassa Upamā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.013.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.013.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Suriyassa bhikkhave,||<br />
					udayato etaɱ pubbaŋ-gamaɱ||<br />
					etaɱ pubba-nimittaɱ||<br />
					yad idaɱ aruṇaggaɱ.|| ||</p>

					<p class="f4">Evam eva kho bhikkhave bhikkhuno||<br />
					sattannaɱ bojjh'aŋgānaɱ uppādāya||<br />
					etaɱ pubbaŋ-gamaɱ||<br />
					etaɱ pubba-nimittaɱ||<br />
					yad idaɱ yoniso-mana-sikāro.|| ||</p>

					<p class="f4">Yoniso-manikāra-sampannassas etaɱ bhikkhave,||<br />
					bhikkhuno pāṭikaŋkhaɱ satta-bojjh'aŋge bhāvessati||<br />
					satta bojjh'aŋge bahulī-karissati.|| ||</p>

					<p class="f4">Kathañ ca bhikkhave, bhikkhu yoniso-mana-sikāra-sampanno||<br />
					satta-bojjh'aŋge bhāveti||<br />
					satta-bojjh'aŋge bahulī-karoti?|| ||</p>

					<p class="f4">Idha bhikkhave, Bhikkhu||<br />
					sati-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Dhamma-vicaya-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Viriya-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Pīti-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Passaddhi-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Samādhi-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Upekkhā-sambojjh'aŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ kho bhikkhave, bhikkhu yoniso-mana-sikāra-sampanno||<br />
					satta bojjh'aŋge bhāveti||<br />
					satta bojjh'aŋge bahulī-karotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>