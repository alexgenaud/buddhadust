<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 13. The Buddha consoles Ānanda upon the death of Sāriputta with a discourse on the ephemeral nature of that which has come to be." />
<title>SN 5 47 13: Cunda Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					47. Satipaṭṭhana Saɱyutta<br />
					2. Nālandā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p13">Sutta 13</a></h4>

					<h1>Cunda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.013.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.013.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.013.than.ati.htm#p1">than</a>][<a href="../../../../dhamma-vinaya/ati/sn/05_mv/sn05.47.013.nypo.ati.htm#p1">nypo</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Sāriputto Magadhesu viharati Nālagāmake.|| ||</p>

					<p class="f4">Ābādhiko dukkhito bāḷha-gilāno.|| ||</p>

					<p class="f4">Cundo ca samaṇ'uddeso āyasmato Sāriputtassa upaṭṭhāko hoti.|| ||</p>

					<p class="f4">Atha kho āyasmā Sāriputto tena ābādhena parinibbāyi.|| ||</p>

					<p class="f4">Atha kho Cundo samaṇ'uddeso āyasmato Sāriputtassa patta-cīvaraɱ ādāya yena Sāvatthi Jetavanaɱ Anāthapiṇḍikassa ārāmo yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmantaɱ Ānandaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Cundo samaṇ'uddeso <a id="pg162"><span class="f2 g"><b>[162]</b></span></a> āyasmantaɱ Ānandaɱ etad avoca:|| ||</p>

					<p class="f4">"Āyasmā bhante, Sāriputto parinibbuto.|| ||</p>

					<p class="f4">Idam assa patta-cīvaran" ti.|| ||</p>

					<p class="f4">Atthi kho idaɱ āvuso kathā-pābhataɱ Bhagavantaɱ dassanāya.|| ||</p>

					<p class="f4">Āyām āvuso Cunda, yena Bhagavā ten'upasankamissāma.|| ||</p>

					<p class="f4">Upasaŋkamitvā Bhagavato etam atthaɱ ārocessāmāti.|| ||</p>

					<p class="f4">"Evaɱ bhante" ti kho Cundo samaṇ'uddeso āyasmato Ānandassa paccassosi.|| ||</p>

					<p class="f4">Atha kho āyasmā ca Ānando Cundo ca samaṇuddoso yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Ayaɱ bhante, Cundo samaṇ'uddeso evam āha.|| ||</p>

					<p class="f4">'Āyasmā bhante, Sāriputto parinibbuto.|| ||</p>

					<p class="f4">Idam assa patta-cīvaran' ti.|| ||</p>

					<p class="f4">Api ca me bhante, madhura-kajāto viya kāyo.|| ||</p>

					<p class="f4">Disā pi me na pakkhāyanti.|| ||</p>

					<p class="f4">Dhammā pi me na paṭibhanti.|| ||</p>

					<p class="f4">'Āyasmā Sāriputto parinibbuto' ti sutvā" ti.|| ||</p>

					<p class="f4">"Kin nu te Ānanda, Sāriputto||<br />
					sīla-k-khandhaɱ vā ādāya parinibbuto,||<br />
					samādhi-k-khandhaɱ vā ādāya parinibbuto,||<br />
					paññā-k-khandhaɱ vā ādāya parinibbuto,||<br />
					vimutti-k-khandhaɱ vā ādāya parinibbuto,||<br />
					vimutti-ñāṇa-dassana-k-khandhaɱ vā ādāya parinibbuto" ti?|| ||</p>

					<p class="f4">"Na ca kho me tam bhante Āyasmā Sāriputto||<br />
					sīla-k-khandhaɱ vā ādāya parinibbuto,||<br />
					samādhi-k-khandhaɱ vā ādāya parinibbuto,||<br />
					paññā-k-khandhaɱ vā ādāya parinibbuto,||<br />
					vimutti-k-khandhaɱ vā ādāya parinibbuto,||<br />
					vimutti-ñāṇa-dassana-k-khandhaɱ vā ādāya parinibbuto.|| ||</p>

					<p class="f4">Api ca me bhante, āyasmā Sāriputto ovādako ahosi,||<br />
					viññapako sandassako||<br />
					samādapako||<br />
					samuttejako||<br />
					sampahaɱsako||<br />
					akilāsu dhamma-desanāya,||<br />
					anuggāhako sabrahma-cārīnaɱ.|| ||</p>

					<p class="f4">Taɱ mayaɱ āyasmato Sāriputtassa dhammojaɱ||<br />
					dhammabhogaɱ||<br />
					dhammānuggahaɱ anussarāmā" ti.|| ||</p>

					<p class="f4">"Nanu taɱ Ānanda, mayā paṭigacc'eva akkhātaɱ:|| ||</p>

					<p class="f4">'Sabbehi piyehi||<br />
					manāpehi||<br />
					nānābhāvo||<br />
					vinābhāvo||<br />
					aññathā- <a id="pg163"><span class="f2 g"><b>[163]</b></span></a> bhāvo,||<br />
					taɱ kut'ettha Ānanda, labbhā.|| ||</p>

					<p class="f4">Yaɱ taɱ jātaɱ||<br />
					bhūtaɱ||<br />
					saŋkhataɱ||<br />
					paloka-dhammaɱ||<br />
					taɱ vata mā palujjīti,||<br />
					n'etaɱ ṭhānaɱ vijjti.|| ||</p>

					<p class="f4">Seyyathā pi Ānanda, mahato rukkhassa tiṭṭhato sāravato||<br />
					yo mahantataro khandho so palujjeyya.|| ||</p>

					<p class="f4">Evam eva kho Ānanda, mahato bhikkhu-sanghassa tiṭṭhato sāravato Sāriputto parinibbuto,||<br />
					taɱ kut'ettha Ānanda, labbhā||<br />
					yaɱ taɱ jātaɱ||<br />
					bhūtaɱ||<br />
					saŋkhataɱ||<br />
					paloka-dhammaɱ||<br />
					taɱ vata mā palujjīti,||<br />
					n'etaɱ ṭhānaɱ vijjati.|| ||</p>

					<p class="f4">Tasmā ti h'Ānanda, atta-dīpā viharatha,||<br />
					atta-saraṇā||<br />
					anañña-saraṇā||<br />
					dhamma-dīpā||<br />
					dhamma-saraṇā||<br />
					anañña-saraṇā.|| ||</p>

					<p class="f4">Kathañ c'Ānanda, bhikkhu atta-dīpo viharati atta-saraṇo anañña-saraṇo||<br />
					Dhamma-dīpo dhamma-saraṇo anañña-saraṇā?|| ||</p>

					<p class="f4">Idh'Ānanda, bhikkhu kāye kāy'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Evaɱ kho Ānanda, bhikkhu atta-dīpo viharati||<br />
					atta-saraṇo||<br />
					anañña-saraṇo||<br />
					dhamma-dīpo||<br />
					dhamma-saraṇo||<br />
					anañña-saraṇo.|| ||</p>

					<p class="f4">Ye hi keci Ānanda, etarahi vā mam'accaye vā atta-dīpā viharissantī||<br />
					atta-saraṇā||<br />
					anañña-saraṇā||<br />
					dhamma-dīpā||<br />
					dhamma-saraṇā||<br />
					anañña-saraṇā.|| ||</p>

					<p class="f4">Tama-t-agge p'ete Ānanda, bhikkhu bhavissanti||<br />
					ye keci sikkhākāmā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>