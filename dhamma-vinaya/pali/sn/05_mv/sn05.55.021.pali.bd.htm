<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 21." />
<title>SN 5 55 21: Paṭhama Mahānāma Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					3. Saraṇāni (or Sarakāni) Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p21">Sutta 21</a></h4>

					<h1>Paṭhama Mahānāma Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg369"><span class="f2 g"><b>[369]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.021.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.021.than.ati.htm#p1">than</a>][<a href="../../../../dhamma-vinaya/bd/sn/05_mv/sn05.55.021.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">2. Atha kho Mahānāmo Sakko yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahānāmo Sakko Bhagavantaṃ etad avoca:|| ||</p>

					<p class="f4">3. "Idaṃ bhante, Kapilavatthu iddhañ c'eva phītañ ca bāhu-jaññaṃ ākiṇṇa-manussaṃ sambādha-vyuhaṃ.|| ||</p>

					<p class="f4">So khv'āhaṃ bhante, Bhagavantaṃ payirupāsitvā mano-bhāvanīyaṃ vā bhikkhuṃ,||<br />
					sāyaṇha-samayaṃ Kapilavatthuṃ pavisanto,||<br />
					bhantena pi hatthinā samāgacchāmi,||<br />
					bhantena pi assena samāgacchāmi,||<br />
					bhantena pi rathena samāgacchāmi,||<br />
					bhantena pi sakaṭena samāgacchāmi,||<br />
					bhantena pi purisena samāgacchāmi.|| ||</p>

					<p class="f4">Tassa mayhaṃ bhante, tasmiṃ samaye||<br />
					mussat'eva Bhagavantaṃ ārabbha sati||<br />
					mussati dhammaṃ ārabbha sati||<br />
					mussati Saṇghaṃ ārabbha sati.|| ||</p>

					<p class="f4">Tassa mayhaṃ bhante, evaṃ hoti:|| ||</p>

					<p class="f4">'Imehi c'āhaṃ samaye kālaṃ kareyyaṃ kā mayhaṃ gati,||<br />
					ko abhisamparāyo'" ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">4. "Mā bhāyi Mahānāma!|| ||</p>

					<p class="f4">Mā bhāyi Mahānāma!|| ||</p>

					<p class="f4">Apāpakaṃ te maraṇaṃ bhavissati,||<br />
					apāpikā kālaṃ-kiriyā.|| ||</p>

					<p class="f4">Yassa kassaci Mahānāma, dīgha-rattaṃ||<br />
					saddhā-paribhāvitaṃ cittaṃ,||<br />
					sīla-paribhāvitaṃ cittaṃ,||<br />
					suta-paribhāvitaṃ cittaṃ,||<br />
					cāga-paribhāvitaṃ cittaṃ,||<br />
					paññā-paribhāvitaṃ cittaṃ —||<br />
					tassa yo hi khvāyaṃ kāyo||<br />
					rūpī cātum-mahā-bhūtiko||<br />
					mātā- <a id="pg370"><span class="f2 g"><b>[370]</b></span></a> pettika-sambhavo||<br />
					odana-kummās-ūpacayo||<br />
					anicc'ucchādana-parimaddana-bhedana-viddhaṃsana-dhammo,||<br />
					taṃ idh'eva kākā vā khādanti,||<br />
					gijjhā vā khādanti,||<br />
					kulalā vā khādanti,||<br />
					supānā vā khādanti,||<br />
					sigālā vā khādanti,||<br />
					vividhā vā pāṇakajātā khādanti,||<br />
					yañ ca khvassa cittaṃ dīgha-rattaṃ||<br />
					saddhā-paribhāvitaṃ,||<br />
					sīla-paribhāvitaṃ,||<br />
					suta-paribhāvitaṃ,||<br />
					cāga-paribhāvitaṃ,||<br />
					paññā-paribhāvitaṃ,||<br />
					taṃ uddhaṃ-gāmī hoti visesa-gāmī.|| ||</p>

					<p class="ctr c">&#9632;</p>

					<p class="f4">Seyyathā pi Mahānāma, balavā puriso sappikumbhaṃ vā telakumbhaṃ vā gambhīraṃ udaka-rahadaṃ ogāhetvā bhindeyya,||<br />
					tatra yāssa sakkharā vā||<br />
					kaṭhalā vā sā adhogāmī assa.|| ||</p>

					<p class="f4">Yaṇ ca khvassa tatra||<br />
					sappi vā telaṃ vā||<br />
					taṃ uddhaṇ-gāmī assa visesa-gāmi.|| ||</p>

					<p class="ctr c">&#9632;</p>

					<p class="f4">Evam eva kho Mahānāma, yassa kassaci Mahānāma, dīgha-rattaṃ||<br />
					saddhā-paribhāvitaṃ cittaṃ,||<br />
					sīla-paribhāvitaṃ cittaṃ,||<br />
					suta-paribhāvitaṃ cittaṃ,||<br />
					cāga-paribhāvitaṃ cittaṃ,||<br />
					paññā-paribhāvitaṃ cittaṃ —||<br />
					tassa yo hi khvāyaṃ kāyo||<br />
					rūpī cātum-mahā-bhūtiko||<br />
					mātā-pettika-sambhavo||<br />
					odana-kummās-ūpacayo||<br />
					anicc'ucchādana-parimaddana-bhedana-viddhaṃsana-dhammo,||<br />
					taṃ idh'eva kākā vā khādanti,||<br />
					gijjhā vā khādanti,||<br />
					kulalā vā khādanti,||<br />
					supānā vā khādanti,||<br />
					sigālā vā khādanti,||<br />
					vividhā vā pāṇakajātā khādanti,||<br />
					yañ ca khvassa cittaṃ dīgha-rattaṃ||<br />
					saddhā-paribhāvitaṃ,||<br />
					sīla-paribhāvitaṃ,||<br />
					suta-paribhāvitaṃ,||<br />
					cāga-paribhāvitaṃ,||<br />
					paññā-paribhāvitaṃ,||<br />
					taṃ uddhaṃ-gāmī hoti visesa-gāmī.|| ||</p>

					<p class="ctr c">&#9632;</p>

					<p class="f4">Tuyhaṃ kho pana Mahānāma, dīgha-rattaṃ||<br />
					saddhā-paribhāvitaṃ,||<br />
					sīla-paribhāvitaṃ,||<br />
					suta-paribhāvitaṃ,||<br />
					cāga-paribhāvitaṃ,||<br />
					paññā-paribhāvitaṃ.|| ||</p>

					<p class="f4">Mā bhāyi Mahānāma!|| ||</p>

					<p class="f4">Mā bhāyi Mahānāma!|| ||</p>

					<p class="f4">Apāpakaṃ te maraṇaṃ bhavissati.|| ||</p>

					<p class="f4">Apāpikā kāla-kiriyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>