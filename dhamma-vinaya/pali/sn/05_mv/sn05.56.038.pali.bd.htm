<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 38. The Buddha compares the arising of a Buddha and the teaching of the Four Truths to the way the sun dispells darkness." />
<title>SN 5 56 38: Dutiya Suriyupama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					IV. Siŋsapā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p38">Sutta 38</a></h4>

					<h1>Dutiya Suriyupamā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.038.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.038.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yāva kīvañ ca me bhikkhave, candima-suriyā loke n'ūppajjanti,||<br />
					n'eva tāva mahato ālokassa pātu-bhāvo hoti||<br />
					mahato obhāsassa.|| ||</p>

					<p class="f4">Andhantamaɱ tadā hoti||<br />
					andhakāratimisā.|| ||</p>

					<p class="f4">N'eva tāva rattin-divā paññāyanti||<br />
					na māsaddhamāsā paññāyanti||<br />
					na utusaŋvaccharā paññāyanti.|| ||</p>

					<p class="f4">Yato ca kho bhikkhave, candima-suriyā loke uppajjati,||<br />
					atha mahato ālokassa pātu-bhāvo hoti,||<br />
					mahato obhāsassa.|| ||</p>

					<p class="f4"><a id="pg443"><span class="f2 g"><b>[443]</b></span></a> N'eva andhantamaɱ tadā hoti,||<br />
					na andhakāratimisā.|| ||</p>

					<p class="f4">Atha rattin-divā paññāyanti||<br />
					māsaddhamāsā paññāyanti||<br />
					utusaŋVaccharā paññāyanti.|| ||</p>

					<p class="f4">Evam eva kho bhikkhave, yāva kīvañ ca Tathāgato loke n'ūppajjati arahaɱ Sammā-Sam-Buddho,||<br />
					n'eva tāva mahato ālokassa pātu-bhāvo hoti||<br />
					mahato obhāsassa.|| ||</p>

					<p class="f4">Andhantamaɱ tadā hoti||<br />
					andhakāratimisā.|| ||</p>

					<p class="f4">N'eva tāva catunnaɱ ariya-saccānaɱ ācikkhanā hoti||<br />
					desanā||<br />
					paññāpanā||<br />
					paṭṭhapanā||<br />
					vivaraṇā||<br />
					vibhajanā||<br />
					uttānīkammaɱ.|| ||</p>

					<p class="f4">Yato ca kho bhikkhave, Tathāgato loke uppajjati arahaɱ Sammā-Sam-Buddho||<br />
					atha mahato ālokassa pātu-bhāvo hoti||<br />
					mahato obhāsassa.|| ||</p>

					<p class="f4">N'eva andhantamaɱ tadā hoti||<br />
					na andhakāratimisā.|| ||</p>

					<p class="f4">Atha kho catunnaɱ ariya-saccānaɱ ācikkhanā hoti||<br />
					desanā||<br />
					paññāpanā||<br />
					paṭṭhapanā||<br />
					vivaraṇā||<br />
					vibhajanā||<br />
					uttānīkammaɱ.|| ||</p>

					<p class="f4">Katamesaŋ catunnaɱ?|| ||</p>

					<p class="f4">Dukkhassa ariya-saccassa,||<br />
					dukkha-samudayassa ariya-saccassa,||<br />
					dukkha-nirodhassa ariya-saccassa,||<br />
					dukkha-nirodha-gāminī paṭipadāya ariya-saccassa.|| ||</p>

					<p class="f4">Tasmā ti ha bhikkhave,||<br />
					'idaɱ dukkhan' ti yogo karaṇīyo,||<br />
					'ayaɱ dukkha-samudayo' ti yogo karaṇīyo,||<br />
					'ayaɱ dukkha-nirodho' ti yogo karaṇīyo,||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>