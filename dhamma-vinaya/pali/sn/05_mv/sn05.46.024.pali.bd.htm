<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 24. The Buddha teaches that not tracing things back to their place of origin results in the arising or increase of the diversions and the failure to arise or the disappearance of the seven dimensions of awakening." />
<title>SN 5 46 24: Ayoniso Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhanga Saɱyutta<br />
					3. Udāyi Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p24">Sutta 24</a></h4>

					<h1>Ayoniso Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg84"><span class="f2 g"><b>[84]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.024.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.024.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ayoniso bhikkhave, mana-sikaroto||<br />
					anuppanno c'eva kāma-c-chando uppajjati,||<br />
					uppanno ca kāma-c-chando bhiyyo-bhāvāya||<br />
					vepullāya saŋvattati.|| ||</p>

					<p class="ctr c">&#9632;</p>

					<p class="f4"><a id="pg85"><span class="f2 g"><b>[85]</b></span></a> Anuppanno c'eva vyāpādo uppajjati,||<br />
					uppanno ca vyāpādo bhiyyo-bhāvāya||<br />
					vepullāya saŋvattati.|| ||</p>

					<p class="ctr c">&#9632;</p>

					<p class="f4">Anuppannañ c'eva thīna-middhaɱ uppajjati,||<br />
					uppannañ ca thīna-middhaɱ bhiyyo-bhāvāya||<br />
					vepullāya saŋvattati.|| ||</p>

					<p class="ctr c">&#9632;</p>

					<p class="f4">Anuppannañ c'eva uddhacca-kukkuccaɱ uppajjati,||<br />
					uppannañ c'eva uddhacca-kukkuccaɱ bhiyyo-bhāvāya||<br />
					vepullāya saŋvattati.|| ||</p>

					<p class="ctr c">&#9632;</p>

					<p class="f4">Anuppannā c'eva vicikicchā uppajjati,||<br />
					uppannā ca vicikicchā bhiyyo-bhāvāya||<br />
					vepullāya saŋvattati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Anuppanno ca sati-sambojjh'aŋgo n'ūppajjati,||<br />
					uppanno ca sati-sambojjh'aŋgo nirujjhati.|| ||</p>

					<p class="ctr c">&#9632;</p>

					<p class="f4">Anuppanno ca dhamma-vicaya-sambojjh'aŋgo n'ūppajjati,||<br />
					uppanno ca dhamma-vicaya-sambojjh'aŋgo nirujjhati.|| ||</p>

					<p class="ctr c">&#9632;</p>

					<p class="f4">Anuppanno ca viriya-sambojjh'aŋgo n'ūppajjati,||<br />
					uppanno ca viriya-sambojjh'aŋgo nirujjhati.|| ||</p>

					<p class="ctr c">&#9632;</p>

					<p class="f4">Anuppanno ca pīti-sambojjh'aŋgo n'ūppajjati,||<br />
					uppanno ca pīti-sambojjh'aŋgo nirujjhati.|| ||</p>

					<p class="ctr c">&#9632;</p>

					<p class="f4">Anuppanno ca passaddhi-sambojjh'aŋgo n'ūppajjati,||<br />
					uppanno ca passaddhi-sambojjh'aŋgo nirujjhati.|| ||</p>

					<p class="ctr c">&#9632;</p>

					<p class="f4">Anuppanno ca samādhi-sambojjh'aŋgo n'ūppajjati,||<br />
					uppanno ca samādhi-sambojjh'aŋgo nirujjhati.|| ||</p>

					<p class="ctr c">&#9632;</p>

					<p class="f4">Anuppanno ca upekhā-sambojjh'aŋgo n'ūppajjati,||<br />
					uppanno ca upekhā-sambojjh'aŋgo nirujjhati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yoniso bhikkhave, mana-sikaroto||<br />
					anuppanno c'eva kāma-c-chando n'ūppajjati,||<br />
					uppanno ca kāma-c-chando pahīyati.|| ||</p>

					<p class="ctr c">&#9632;</p>

					<p class="f4">Anuppanno c'eva vyāpādo n'ūppajjati,||<br />
					uppanno ca vyāpādo pahīyati.|| ||</p>

					<p class="ctr c">&#9632;</p>

					<p class="f4">Anuppannañ c'eva thīna-middhaɱ n'ūppajjati,||<br />
					uppannañ ca thīna-middhaɱ pahīyati.|| ||</p>

					<p class="ctr c">&#9632;</p>

					<p class="f4">Anuppannañ c'eva uddhacca-kukkuccaɱ n'ūppajjati,||<br />
					uppannañ ca uddhacca-kukkuccaɱ pahīyati.|| ||</p>

					<p class="ctr c">&#9632;</p>

					<p class="f4">Anuppannā c'eva vicikicchā n'ūppajjati,||<br />
					uppannā ca vicikicchā pahīyati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Anuppanno ca sati-sambojjh'aŋgo uppajjati,||<br />
					uppanno ca sati-sambojjh'aŋgo bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4">Anuppanno ca dhamma-vicaya-sambojjh'aŋgo uppajjati,||<br />
					uppanno ca dhamma-vicaya-sambojjh'aŋgo bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4">Anuppanno ca viriya-sambojjh'aŋgo uppajjati,||<br />
					uppanno ca viriya-sambojjh'aŋgo bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4">Anuppanno ca pīti-sambojjh'aŋgo uppajjati,||<br />
					uppanno ca pīti-sambojjh'aŋgo bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4">Anuppanno ca passaddhi-sambojjh'aŋgo uppajjati,||<br />
					uppanno ca passaddhi-sambojjh'aŋgo bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4">Anuppanno ca samādhi-sambojjh'aŋgo uppajjati,||<br />
					uppanno ca samādhi-sambojjh'aŋgo bhāvanā-pāripūriɱ gacchati.|| ||</p>

					<p class="ctr c">&#9632;</p>

					<p class="f4">Anuppanno ca upekhā-sambojjh'aŋgo uppajjati,||<br />
					uppanno ca upekhā-sambojjh'aŋgo bhāvanā-pāripūriɱ gacchatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>