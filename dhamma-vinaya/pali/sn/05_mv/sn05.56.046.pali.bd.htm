<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 46. The Buddha conjures an image of the impenetrable darkness of the space between the worlds and then tells the bhikkhus that darker than this is the blindness of one who does not see the Four Aristocratic Truths." />
<title>SN 5 56 46: Andhakāra Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					56. Sacca Saɱyutta<br />
					5. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p46">Sutta 46</a></h4>

					<h1>Andhakāra Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg454"><span class="f2 g"><b>[454]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.046.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.046.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.046.than.ati.htm#p1">than</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Atthi bhikkhave, lokantarikā aghā asaɱvutā andhakārakā andhakāratimisā.|| ||</p>

					<p class="f4">Yatthā-pimesaɱ candima-suriyānaɱ evaɱ-mahiddhikānaɱ evaɱ-mah-ā-nubhāvānaɱ ābhā nānubhontī" ti.|| ||</p>

					<p class="f4">Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Mahā vata so bhante, andhakāro.|| ||</p>

					<p class="f4">Sumahā vata so bhante, andhakāro.|| ||</p>

					<p class="f4">Atthi nukho bhante, etamhā andhakārā añño andhakāro mahantataro ca bhayānakataro cā" ti?|| ||</p>

					<p class="f4">"Atthi kho bhikkhu, etamhā andhakārā añño andhakāro mahantataro ca bhayānakataro cā" ti.|| ||</p>

					<p class="f4">"Katamo pana bhante, etamhā andhakārā añño andhakāro mahantaro ca bhayānakataro cā" ti?|| ||</p>

					<p class="f4">"Ye hi keci bhikkhu samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ na pajānanti.|| ||</p>

					<p class="f4">'Ayaɱ dukkha-samudayo' ti||<br />
					yathā-bhūtaɱ na pajānanti.|| ||</p>

					<p class="f4">'Ayaɱ dukkha-nirodho' ti||<br />
					yathā-bhūtaɱ na pajānanti.|| ||</p>

					<p class="f4">'Ayaɱ dukkha-nirodha-gāminī <a id="pg455"><span class="f2 g"><b>[455]</b></span></a> paṭipadā' ti||<br />
					yathā-bhūtaɱ na pajānanti.|| ||</p>

					<p class="f4">Te jāti-saɱvaṭṭa-nikesu saṅkhāresu abhiramanti.|| ||</p>

					<p class="f4">Jarā-saɱvaṭṭa-nikesu saṅkhāresu abhiramanti.|| ||</p>

					<p class="f4">Maraṇa-saɱvaṭṭa-nikesu saṅkhāresu abhiramanti.|| ||</p>

					<p class="f4">Soka-parideva-dukkha-domanass'upāyāsa-saɱvaṭṭa-nikesu saṅkhāresu abhiramanti.|| ||</p>

					<p class="f4">Te jāti-saɱvaṭṭa-nikesu saṅkhāresu abhiratā||<br />
					jarā-saɱvaṭṭa-nikesu saṅkhāresu abhiratā||<br />
					maraṇa-saɱvaṭṭa-nikesu saṅkhāresu abhiratā||<br />
					soka-parideva-dukkha-domanass'upayā-sasaɱvaṭṭa-nikesu saṅkhāresu abhiratā||<br />
					jāti-saɱvaṭṭa-nike pi saṅkhāre abhisaṅkhāronti.|| ||</p>

					<p class="f4">Jarā-saɱvaṭṭa-nike pi saṅkhāre abhisaṅkhāroti.|| ||</p>

					<p class="f4">Maraṇa-saɱvaṭṭa-nike pi saṅkhāre abhisaṅkhāronti.|| ||</p>

					<p class="f4">Soka-parideva-dukkha-domanass'upāyāsa-saɱvaṭṭa-nike pi saṅkhāre abhisaṅkhāronti.|| ||</p>

					<p class="f4">Te jāti-saɱvaṭṭa-nike pi saṅkhāre abhisaṅkhāritvā jarā-saɱvaṭṭa-nike pi saṅkhāre abhisaṅkhāritvā||<br />
					maraṇa-saɱvaṭṭa-nike pi saṅkhāre abhisaṅkhāritvā||<br />
					soka-parideva-dukkha-domanass'upāyāsa-saɱvaṭṭa-nike pi saṅkhāre abhisaṅkhāritvā||<br />
					jāt'andhakāram pi papatanti||<br />
					jar'andhakāram pi papatanti||<br />
					māraṇ'andhakāram pi papatanti||<br />
					soka-parideva-dukkha-domanass'upāyās'andhakāram pi papatanti.|| ||</p>

					<p class="f4">'Te na parimuccanti||<br />
					jātiyā jarāya maraṇena sokehi paridevehi dukkhehi domanassehi upāyāsehi,||<br />
					na parimuccanti dukkhasmā' ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye ca kho keci bhikkhu samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ pajānanti||<br />
					'ayaɱ dukkha-samudayo' ti||<br />
					yathā-bhūtaɱ pajānanti||<br />
					'ayaɱ dukkha-nirodho' ti||<br />
					yathā-bhūtaɱ pajānanti||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānanti.|| ||</p>

					<p class="f4">Te jāti-saɱvaṭṭa-nikesu saṅkhāresu nābhiramanti.|| ||</p>

					<p class="f4">Jarā-saɱvaṭṭa-nikesu saṅkhāresu nābhiramanti.|| ||</p>

					<p class="f4">Maraṇa-saɱvaṭṭa-nikesu saṅkhāresu nābhiramanti.|| ||</p>

					<p class="f4">Soka-parideva-dukkha-domanass'upāyāsa-saɱvaṭṭa-nikesu saṅkhāresu nābhiramanti.|| ||</p>

					<p class="f4">Te jāti-saɱvaṭṭa-nikesu saṅkhāresu anabhiratā||<br />
					jarā-saɱvaṭṭa-nikesu saṅkhāresu anabhiratā||<br />
					maraṇa-saɱvaṭṭa-nikesu saṅkhāresu anabhiratā||<br />
					soka-parideva-dukkha-domanass'upāyāsa-saɱvaṭṭa-nikesu saṅkhāresu anabhiratā||<br />
					jāti-saɱvaṭṭa-nike pi saṅkhāre nābhisaṅkhāronti.|| ||</p>

					<p class="f4">Jarā-saɱvaṭṭa-nike pi saṅkhāre nābhisaṅkhāronti.|| ||</p>

					<p class="f4">Maraṇa-saɱvaṭṭa-nike pi saṅkhāre nābhisaṅkhāronti.|| ||</p>

					<p class="f4">Soka-parideva-dukkha-domanass'upāyāsa-saɱvaṭṭa-nike pi saṅkhāre nābhisaṅkhāronti.|| ||</p>

					<p class="f4">Te jāti-saɱvaṭṭa-nike pi saṅkhāre anabhisaṅkhāritvā||<br />
					jarā-saɱvaṭṭa-nike pi saṅkhāre anabhisaṅkhāritvā||<br />
					maraṇa-saɱvaṭṭa-nike pi saṅkhāre anabhisaṅkhāritvā||<br />
					soka-parideva-dukkha-domanass'upāyāsa saɱvaṭṭa-nike pi saṅkhāre anabhisaṅkhāritvā||<br />
					||<br />
					jāt'andhakāram pi na papatanti||<br />
					jar'andhakāram pi na papatanti||<br />
					māraṇ'andhakāram pi na papatanti||<br />
					soka-parideva-dukkha-domanass'upāyās'andhakāram pi na papatanti.|| ||</p>

					<p class="f4">'Te parimuccanti jātiyā jarāya maraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā' ti vadāmi.|| ||</p>

					<p class="f4">Tasmā'ti ha bhikkhu,||<br />
					'idaɱ dukkhan' ti yogo karaṇīyo||<br />
					'ayaɱ dukkha-samudayo' ti yogo karaṇīyo||<br />
					'ayaɱ dukkha-nirodho' ti yogo karaṇīyo||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>