<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 35. The Buddha teaches the beggars that one should live recollected and comprehending." />
<title>SN 5 47 35: Sata Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					47. Satipaṭṭhana Saɱyutta<br />
					4. Anussuta-Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p35">Sutta 35</a></h4>

					<h1>Sata Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.035.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.035.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.035.than.ati.htm#p1">than</a>][<a href="../../../../dhamma-vinaya/bd/sn/05_mv/sn05.47.035.olds.bd.htm#p1">olds</a>]</span> Evam me sutaɱ:|| ||</p>

					<p class="f4">2. Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">3. Sato bhikkhave, bhikkhu vihareyya sampajāno,||<br />
					ayaɱ vo amhākaɱ anusāsanī.|| ||</p>

					<p class="f4">4. Kathañ ca bhikkhave, bhikkhu sato hoti?|| ||</p>

					<p class="f4">Idha bhikkhave, bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Evaɱ kho bhikkhave, bhikkhu sato hoti.|| ||</p>

					<p class="f4">5. Kathañ ca bhikkhave, bhikkhu sampajāno hoti?|| ||</p>

					<p class="f4">Idha bhikkhave, bhikkhuno viditā vedanā uppajjanti,||<br />
					viditā <span class="f3 g"><i>[181]</i></span> upaṭṭhahanti,||<br />
					viditā abbhatthaɱ gacchanti.|| ||</p>

					<p class="f4">Viditā vitakkā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti.|| ||</p>

					<p class="f4">Viditā saññā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti.|| ||</p>

					<p class="f4">Evaɱ kho bhikkhave, bhikkhu sampajāno hoti.|| ||</p>

					<p class="f4">6. Sato bhikkhave bhikkhu vihareyya sampajāno,||<br />
					ayaɱ vo amhākaɱ anusāsanī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>