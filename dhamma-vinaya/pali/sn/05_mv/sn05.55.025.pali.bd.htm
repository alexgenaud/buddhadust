<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 25. A lay disciple who has fallen away from the layman's training and who took to drink dies and is declared by the Buddha to be a Streamwinner. There is general consternation and confusion. The Buddha explains, giving a series of examples, the broad extent of possible factors leading to stream-wining." />
<title>SN 5 55 25: Dutiya Sarakani or Saranini Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					V. Mahā Vagga<br />
					55. Sot'āpatti Saɱyutta<br />
					III. Saraṇāni Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p25">Sutta 25</a></h4>

					<h1>Dutiya Sarakāni or Saraṇāni Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.025.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4">Tena kho panasamayena Sarakāni Sakko||<br />
					kāla-kato hoti||<br />
					so Bhagavatā vyākato Sot'āpanno||<br />
					avinipāta-dhammo||<br />
					niyato||<br />
					sambodhi-parāyaṇo ti.|| ||</p>

					<p class="f4">Tatra sudaɱ sambahulā Sakkā||<br />
					saŋgamma samāgamma ujjhāyanti,||<br />
					khīyanti,||<br />
					vipācenti:|| ||</p>

					<p class="f4">'Acchariyaɱ vata bho||<br />
					abbhutaɱ vata bho,||<br />
					ettha dāni ko na Sot'āpanno bhavissati.|| ||</p>

					<p class="f4">Yatra hi nāma Sarakāni Sakko kāla-kato||<br />
					so Bhagavatā vyākato Sot'āpanno||<br />
					avinipāta-dhammo||<br />
					niyato||<br />
					sambodhi-parāyaṇo ti.|| ||</p>

					<p class="f4">Sarakāni Sakko sikkhā-dubbalyam āpādi,||<br />
					majjapānaɱ||<br />
					apāyī'" ti.|| ||</p>

					<p class="f4">Atha kho Mahānāmo Sakko yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahānāmo Sakko Bhagavantaɱ etad avoca:|| ||</p>

					<p class="f4">"Idha bhante, Sarakāni Sakko kāla-kato||<br />
					so Bhagavatā vyākato Sot'āpanno||<br />
					avinipāta-dhammo||<br />
					niyato||<br />
					sambodhi-parāyaṇo ti.|| ||</p>

					<p class="f4">Tatra sudaɱ bhante,||<br />
					sambahulā Sakkā saŋgamma samāgamma ujjhāyanti||<br />
					khīyanti||<br />
					vipācenti:|| ||</p>

					<p class="f4">'Acchariyaɱ vata bho||<br />
					abbhutaɱ vata bho,||<br />
					ettha dāni ko na Sot'āpanno bhavissati.|| ||</p>

					<p class="f4">Yatra hi nāma Sarakāni Sakko kāla-kato||<br />
					so Bhagavatā vyākato Sot'āpanno||<br />
					avinipāta-dhammo||<br />
					niyato||<br />
					sambodhi-parāyaṇo ti.|| ||</p>

					<p class="f4">Sarakāni Sakko sikkhā-dubbalyam āpādi,||<br />
					majjapānaɱ||<br />
					apāyī'" ti.|| ||</p>

					<p class="f4">"Yo so Mahānāma, dīgha-rattaɱ upāsako||<br />
					Buddhaɱ saraṇaɱ gato,||<br />
					dhammaɱ saraṇaɱ gato,||<br />
					Saŋghaɱ saraṇaɱ gato||<br />
					so kathaɱ vinipātaɱ gaccheyya.|| ||</p>

					<p class="f4">Yaɱ hi taɱ Mahānāma, sammāva-damāno vadeyya,||<br />
					'dīgha-rattaɱ upāsako||<br />
					Buddhaɱ saraṇaɱ gato,||<br />
					dhammaɱ saraṇaɱ gato,||<br />
					Saŋghaɱ saraṇaɱ gato' ti;||<br />
					Sarakāniɱ-Sakkaɱ sammā vadamāno vadeyya.|| ||</p>

					<p class="f4">Sarakāni Mahānāma, Sakko dīgha-rattaɱ upāsako||<br />
					Buddhaɱ saraṇaɱ gato,||<br />
					dhammaɱ saraṇaɱ gato,||<br />
					Saŋghaɱ saraṇaɱ gato.|| ||</p>

					<p class="f4">So kathaɱ vinipātaɱ gaccheyya?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idha Mahānāma, ekacco puggalo||<br />
					buddhe ekatagato hoti abhi-p-pasanno:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño vimuttiyā ca samannāgato.|| ||</p>

					<p class="f4">So āsavānaɱ khayā anāsavaɱ||<br />
					ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharati.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe ekatagato hoti abhi-p-pasanno:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño vimuttiyā ca samannāgato.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā antarā parinibbāyī hoti.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe ekatagato hoti abhi-p-pasanno:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño vimuttiyā ca samannāgato.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā upahacca parinibbāyī hoti.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe ekatagato hoti abhi-p-pasanno:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño vimuttiyā ca samannāgato.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā sa-sankhāra-parinibbāyī hoti.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe ekatagato hoti abhi-p-pasanno:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño vimuttiyā ca samannāgato.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe ekatagato hoti abhi-p-pasanno:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño vimuttiyā ca samannāgato.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti akaṇiṭṭhagāmī.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Hāsupañño javanapañño||<br />
					na ca vimuttiyā samannāgato.|| ||</p>

					<p class="f4">So pañcannaɱ ora-m-bhāgiyānaɱ saŋyojanānaɱ||<br />
					parikkhayā opapātiko hoti||<br />
					tattha parinibbāyī anāvatti-dhammo tasmā lokā.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha Mahānāma, ekacco puggalo||<br />
					buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Na hāsupañño||<br />
					na javanapañño||<br />
					na ca vimuttiyā samannāgato.|| ||</p>

					<p class="f4">So tiṇṇaɱ saŋyojanānaɱ parikkhayā||<br />
					rāga-dosa-mohānaɱ tanuttā Sakad'āgāmī hoti||<br />
					sakid eva imaɱ lokaɱ āgantvā dukkhassantaɱ karoti.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4"><a id="pg377"><span class="f2 g"><b>[377]</b></span></a> Idha Mahānāma, ekacco puggalo||<br />
					buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Na hāsupañño||<br />
					na javanapañño||<br />
					na ca vimuttiyā samannāgato.|| ||</p>

					<p class="f4">So tiṇṇaɱ saŋyojanānaɱ parikkhayā Sot'āpanno hoti||<br />
					avinipāta-dhammo niyato sambodhi-parāyaṇo.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha pana Mahānāma ekacco puggalo||<br />
					na h'eva kho buddhe avecca pasādena samannāgato hoti::|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Na Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Na Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti."|| ||</p>

					<p class="f4">Na hāsupañño||<br />
					na javanapañño||<br />
					na ca vimuttiyā samannāgato||<br />
					api c'assa ime dhammā honti||<br />
					saddh'indriyaɱ||<br />
					viriyindrayaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ.|| ||</p>

					<p class="f4">Tathāgata-p-paveditā c'assa dhammā||<br />
					paññāya||<br />
					mattaso nijjhānaɱ khamanti.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="ctr c">&#9632;</p>

					<p class="f4">Idha pana Mahānāma ekacco puggalo||<br />
					na h'eva kho buddhe avecca pasādena samannāgato hoti::|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Na Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Na Saŋghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho,||<br />
					uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saŋgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti."|| ||</p>

					<p class="f4">Na hāsupañño||<br />
					na javanapañño||<br />
					na ca vimuttiyā samannāgato,||<br />
					api c'assa ime dhammā honti||<br />
					saddh'indriyaɱ||<br />
					viriyindrayaɱ||<br />
					sat'indriyaɱ||<br />
					samādh'indriyaɱ||<br />
					paññ'indriyaɱ.|| ||</p>

					<p class="f4">Tathāgate c'assa||<br />
					saddhāmattaɱ hoti,||<br />
					pemamattaɱ.|| ||</p>

					<p class="f4">Ayam pi kho Mahānāma, puggalo parimutto Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="f4">Seyyathā pi Mahānāma, dukkhettaɱ||<br />
					dubbhūmiɱ||<br />
					avihatakhāṇukaɱ bījāni||<br />
					c'assu khaṇḍāni||<br />
					pūtīni||<br />
					vāt'ātapahatāni||<br />
					asārādāni||<br />
					asukha-sayitāni,||<br />
					devo ca na sammādhāraɱ anuppaveccheyya.|| ||</p>

					<p class="f4">Api nu tāni bījāni vuddhiɱ||<br />
					virūḷahiɱ||<br />
					vepullaɱ||<br />
					āpajjeyyun" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Evam eva kho Mahānāma, idha dhammo durakkhāto hoti||<br />
					duppavedito||<br />
					aniyyāniko||<br />
					anupasamasaŋvattaniko||<br />
					aSammā-Sam-Buddhappavedito.|| ||</p>

					<p class="f4">Idam ahaɱ dukkhettasmiɱ vadāmi.|| ||</p>

					<p class="f4"><a id="pg380"><span class="f2 g"><b>[380]</b></span></a> Tasmiñ ca dhamme sāvako viharati dhamm-ā-nudhamma-paṭipanno||<br />
					sāmīci-paṭipanno||<br />
					anuDhamma-cārī.|| ||</p>

					<p class="f4">Idam ahaɱ dubbījasmiɱ vadāmi.|| ||</p>

					<p class="f4">Seyyathā pi Mahānāma, sukhettaɱ||<br />
					subhumiɱ||<br />
					suvihatakhāṇukaɱ bījāni c'assu akhaṇḍāni||<br />
					apūtīni||<br />
					āvāt'ātapahatāni||<br />
					sārādāni||<br />
					sukha-sayitāni,||<br />
					devo ca sammā dhāraɱ anuppaveccheyya.|| ||</p>

					<p class="f4">Api nu tāni bījāni vuddhiɱ virūḷhiɱ vepullaɱ āpajjeyyunti?|| ||</p>

					<p class="f4">Evaɱ bhante, evam eva kho Mahānāma,||<br />
					idha dhammo svākkhāto hoti||<br />
					suppavedito||<br />
					niyyāniko||<br />
					upasamasaŋvattaniko||<br />
					Sammā-Sam-Buddhappavedito.|| ||</p>

					<p class="f4">Idam ahaɱ sukhettasmiɱ vadāmi.|| ||</p>

					<p class="f4">Tasmiñ ca dhamme sāvako viharati dhamm-ā-nudhamma-paṭipanno||<br />
					sāmīci-paṭipanno||<br />
					anuDhamma-cārī.|| ||</p>

					<p class="f4">Idam ahaɱ subījasmiɱ vadāmi.|| ||</p>

					<p class="f4">Kimaŋga pana Sarakāniɱ Sakkaɱ.|| ||</p>

					<p class="f4">Sarakāni Mahānāma Sakko māraṇakāle sikkhāya paripūra-kāri ahosī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>