<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5 Maha Vagga, Samyutta 54, Sutta 7. It is by cultivation and development of minding the respirations that one comes to a state of bodily and mental unshakability." />
<title>SN 5 54 7: Kappina Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					1. Eka-Dhamma Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p7">Sutta 7</a></h4>

					<h1>Kappina Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg315"><span class="f2 g"><b>[315]</b></span></a></p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.007.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.007.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.007.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapindikassa ārāme.|| ||</p>

					<p class="f4"><span class="f3">[<a id="p3">3</a>]</span> Tena kho pana samayen'āyasmā MahāKappino||<br />
					Bhagavāto avidūre nisinno hoti||<br />
					pallaṇkaṃ ābhujitvā||<br />
					ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā.|| ||</p>

					<p class="f4"><span class="f3">[<a id="p4">4</a>]</span> Addasā kho Bhagavā āyasmantaṃ MahāKappinaṃ avidūre nisinnaṃ||<br />
					pallaṇkaṃ ābhujitvā||<br />
					ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā||<br />
					disvāna bhikkhū āmantesi:|| ||</p>

					<p class="f4">"Passatha no tumhe bhikkhave, etassa bhikkhūno||<br />
					kāyassa iñjitattaṃ vā||<br />
					phanditattaṃ vā" ti?|| ||</p>

					<p class="f4"><span class="f3">[<a id="p5">5</a>]</span> "Yadā pi mayaṃ bhante||<br />
					taṃ āyasmantaṃ passāma Saṇgha-majjhe vā||<br />
					nisintaṃ ekaṃ vā raho nisintaṃ||<br />
					tadā <span class="f3"><b>[<a id="p316">316</a>]</b></span> pi mayaṃ tassa āyasmato||<br />
					na passāma kāyassa iñjitattaṃ vā||<br />
					phanditattaṃ vā" ti.|| ||</p>

					<p class="f4"><span class="f3">[<a id="p6">6</a>]</span> "Yassa bhikkhave samādhissa||<br />
					bhāvitattā||<br />
					bahulī-katattā||<br />
					n'eva kāyassa iñjitattaṃ vā hoti||<br />
					phanditattaṃ vā||<br />
					na cittassa iñjitattaṃ vā hoti||<br />
					phanditattaṃ vā.|| ||</p>

					<p class="f4">Tassa so bhikkhave bhikkhū samādhissa||<br />
					nikāma-lābhī||<br />
					akiccha-lābhī||<br />
					akasira-lābhī.|| ||</p>

					<p class="f4"><span class="f3">[<a id="p7">7</a>]</span> Katamassa ca bhikkhave, samādhissa||<br />
					bhāvitattā||<br />
					bahulī-katattā||<br />
					n'eva kāyassa iñjitattaṃ vā hoti||<br />
					phanditattaṃ vā||<br />
					na cittassa iñjitattaṃ vā hoti||<br />
					phanditattaṃ vā?|| ||</p>

					<p class="f4">Ānāpāna-sati-samādhissa bhikkhave,||<br />
					bhāvitattā||<br />
					bahulī-katattā||<br />
					n'eva kāyassa iñjitattaṃ vā hoti||<br />
					phanditattaṃ vā||<br />
					na cittassa iñjitattaṃ vā hoti||<br />
					phanditattaṃ vā.|| ||</p>

					<p class="f4"><span class="f3">[<a id="p8">8</a>]</span> Kathaṃ bhāvite ca bhikkhave,||<br />
					ānāpāna-sati-samādhimhi||<br />
					kathaṃ bahulī-kate n'eva kāyassa iñjitattaṃ vā hoti||<br />
					phanditattaṃ vā||<br />
					na cittassa iñjitattaṃ vā hoti||<br />
					phanditattaṃ vā?|| ||</p>

					<p class="f4"><span class="f3">[<a id="p9">9</a>]</span> Idha, bhikkhave, bhikkhū arañña-gato vā||<br />
					rukkha-mūla-gato vā||<br />
					suññāta-gato vā||<br />
					nisīdati pallaṇkaṃ ābhujitvā ujuṃ kāyaṃ paṇidhāya||<br />
					parimukhaṃ satiṃ upaṭṭha-petvā||<br />
					so sato va assasati||<br />
					sato va passasati.|| ||</p>

					<p class="f4">Dīghaṃ vā assasanto dīghaṃ assasāmī' ti pajānāti.|| ||</p>

					<p class="f4">Dīghaṃ vā passasanto 'dīghaṃ passasāmī' ti pajānāti.|| ||</p>

					<p class="f4">Rassaṃ vā assasanto 'rassaṃ assasāmī' ti pajānāti.|| ||</p>

					<p class="f4">Rassaṃ vā passasanto 'rassaṃ passasāmī' ti pajānāti.|| ||</p>

					<p class="f4">'Sabba-kāya-paṭisaṃvedī assasissāmī' ti sikkhati.|| ||</p>

					<p class="f4">'Sabba-kāya-paṭisaṃvedī passissāmī' ti sikkhati.|| ||</p>

					<p class="f4">'Passam-bhayaṃ kāya-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ kāya-saṇkhāraṃ passasissāmī' ti sikkhati.|| ||</p>

					<p class="f4">'Pīti-paṭisaṃvedī assasissāmī' ti sikkhati.|| ||</p>

					<p class="f4">'Pīti-paṭisaṃvedī passasissāmī' ti sikkhati.|| ||</p>

					<p class="f4">'Sukha-paṭisaṃvedī assasissāmī' ti sikkhati.|| ||</p>

					<p class="f4">'Sukha-paṭisaṃvedī passasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ passasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī assasissāmī' ti sikkhati.|| ||</p>

					<p class="f4">'Citta-saṇkhāra-paṭisaṃvedī passasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti sikkhati.|| ||</p>

					<p class="f4">'Passam-bhayaṃ citta-saṇkhāraṃ passasissāmī' ti sikkhati.|| ||</p>

					<p class="f4">'Citta-paṭisaṃvedī assasissāmī' ti sikkhati.|| ||</p>

					<p class="f4">'Citta-paṭisaṃvedī passasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ assasissāmī' ti sikkhati.|| ||</p>

					<p class="f4">'Abhi-p-pamodayaṃ cittaṃ passasissāmī' ti sikkhati.|| ||</p>

					<p class="f4">'Samādahaṃ cittaṃ assasissāmī' ti sikkhati.|| ||</p>

					<p class="f4">'Samādahaṃ cittaṃ passasissāmī' ti sikkhati.|| ||</p>

					<p class="f4">'Vimocayaṃ cittaṃ assasissāmī' ti sikkhati.|| ||</p>

					<p class="f4">'Vimocayaṃ cittaṃ passasissāmī' ti sikkhati.|| ||</p>

					<p class="f4">'Anicc-ā-nupassī assasissāmī' ti sikkhati.|| ||</p>

					<p class="f4">'Anicc-ā-nupassī passasissāmī' ti sikkhati.|| ||</p>

					<p class="f4">Virāg-ā-nupassī assasissāmī' ti sikkhati.|| ||</p>

					<p class="f4">Virāg-ā-nupassī passasissāmī' ti sikkhati.|| ||</p>

					<p class="f4">Nirodh-ā-nupassī assasissāmī' ti sikkhati.|| ||</p>

					<p class="f4">Nirodh-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4">Paṭinissagg-ā-nupassī passasissāmī' ti sikkhati.|| ||</p>

					<p class="f4"><span class="f3">[<a id="p16">16</a>]</span> Evaṃ bhāvitā kho bhikkhave,||<br />
					ānāpāna-sati-samādimhi||<br />
					evaṃ bahuḷīkatā n'eva kāyassa iñjitattaṃ vā hoti||<br />
					phanditattam vā||<br />
					na cittassa iñjitattaṃ vā hoti||<br />
					phanditattaṃ vā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>