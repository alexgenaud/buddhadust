<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 54 7: Kappina Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					54 Ānāpāna Saɱyutta</h4>

					<h4 class="ctr">1. Eka-dhammavaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p7">Sutta 7</a></h4>

					<h1>Kappina Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1-2</a>][<a href="../../../../dhamma-vinaya/pts/sn/05_mv/sn05.54.007.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.007.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.007.olds.bd.htm#p1">olds</a>]</span> Sāvatthi||<br />
					voca|| ||</p>

					<p class="f4"><span class="f3">[<a id="p3">3</a>]</span> Tena kho pana samayen'āyasmā MahāKappino Bhagavāto avidūre nisinno hoti pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4"><span class="f3">[<a id="p4">4</a>]</span> Addasā kho Bhagavā āyasmantaɱ Mahākappinaɱ avidūre nisinnaɱ pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.||<br />
					Disvāna bhikkhū āmantesi:|| ||</p>

					<p class="f4">"Passatha no tumhe bhikkhave, etassa bhikkhūno kāyassa iñjitattaɱ vā phanditattaɱ vā" ti.|| ||</p>

					<p class="f4"><span class="f3">[<a id="p5">5</a>]</span> Yadā pi mayaɱ bhante taɱ āyasmantaɱ passāma Saŋgha-majjhe vā nisintaɱ ekaɱ vā raho nisintaɱ||<br />
					tadā <span class="f3"><b>[<a id="p316">316</a>]</b></span> pi mayaɱ tassa āyasmato na passāma kāyassa iñjitattaɱ vā phanditattaɱ vā ti.|| ||</p>

					<p class="f4"><span class="f3">[<a id="p6">6</a>]</span> Yassa bhikkhave samādhissa bhāvitattā bahulī-katattā n'eva kāyassa iñjitattaɱ vā hoti phanditattaɱ vā||<br />
					na cittassa iñjitattaɱ vā hoti phanditattaɱ vā.|| ||</p>

					<p class="f4">Tassa so bhikkhave bhikkhū samādhissa nikāma-lābhī akiccha-lābhī akasira-lābhī.|| ||</p>

					<p class="f4"><span class="f3">[<a id="p7">7</a>]</span> Katamassa ca bhikkhave,||<br />
					samādhissa bhāvitattā bahulī-katattā n'eva kāyassa iñjitattaɱ vā hoti phanditattaɱ vā||<br />
					na cittassa iñjitattaɱ vā hoti phanditattaɱ vā?|| ||</p>

					<p class="f4">Ānāpāna-satisamādhissa bhikkhave,||<br />
					bhāvitattā bahulī-katattā n'eva kāyassa iñjitattaɱ vā hoti phanditattaɱ vā na cittassa iñjitattaɱ vā hoti phanditattaɱ vā:|| ||</p>

					<p class="f4"><span class="f3">[<a id="p8">8</a>]</span> Kathaɱ bhāvite ca bhikkhave,||<br />
					ānāpāna-sati-samādhimhi kathaɱ bahulī-kate n'eva kāyassa iñjitattaɱ vā hoti phanditattaɱ vā||<br />
					na cittassa iñjitattaɱ vā hoti phanditattaɱ vā:|| ||</p>

					<p class="f4"><span class="f3">[<a id="p9">9</a>]</span> Idha, bhikkhave, bhikkhū araññagato vā rukkha-mūla-gato vā suññāragato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā so sato va assa-sati sato va passa-sati.|| ||</p>

					<p class="f4"><span class="f3">[<a id="p10">10</a>]</span> Dīghaɱ vā assa-santo dīghaɱ assasāmīti pajānāti.||<br />
					Dīghaɱ vā passa-santo dīghaɱ passasāmīti pajānāti.|| ||</p>

					<p class="f4">Rassaɱ vā assa-santo rassaɱ assasāmīti pajānāti.||<br />
					Rassaɱ vā passa-santo rassaɱ passasāmīti pajānāti.|| ||</p>

					<p class="f4"><span class="f3">[<a id="p11">11</a>]</span> Sabba-kāyapaṭisaŋvedī assasi-s-sāmīti sikkhati.||<br />
					Sabba-kāyapaṭisaŋvedī passissāmīti sikkhati.|| ||</p>

					<p class="f4">Passam-bhayaɱ kāya-sankhāraɱ assasi-s-sāmīti sikkhati.||<br />
					Passam-bhayaɱ kāya-sankhāraɱ passasi-s-sāmīti sikkhati.|| ||</p>

					<p class="f4"><span class="f3">[<a id="p12">12</a>]</span> Pīti-paṭisaŋvedī assasi-s-sāmīti sikkhati.||<br />
					Pīti-paṭisaŋvedī passasi-s-sāmīti sikkhati.|| ||</p>

					<p class="f4">Sukha-paṭisaŋvedī assasi-s-sāmīti sikkhati.||<br />
					Sukha-paṭisaŋvedī passasi-s-sāmīti sikkhati.|| ||</p>

					<p class="f4">Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4"><span class="f3">[<a id="p13">13</a>]</span> Citta-sankhāra-paṭisaŋvedī assasi-s-sāmīti sikkhati.||<br />
					Citta-sankhāra-paṭisaŋvedī passasi-s-sāmīti sikkhati.|| ||</p>

					<p class="f4">Passam-bhayaɱ citta-sankhāraɱ assasi-s-sāmīti sikkhati.||<br />
					Passam-bhayaɱ citta-sankhāraɱ passasi-s-sāmīti sikkhati.|| ||</p>

					<p class="f4">Citta-paṭisaŋvedī assasi-s-sāmīti sikkhati.||<br />
					Citta-paṭisaŋvedī passasi-s-sāmīti sikkhati.|| ||</p>

					<p class="f4"><span class="f3">[<a id="p14">14</a>]</span> Abhi-p-pamodayaɱ cittaɱ assasi-s-sāmīti sikkhati.||<br />
					Abhi-p-pamodayaɱ cittaɱ passasi-s-sāmīti sikkhati.|| ||</p>

					<p class="f4">Samādahaɱ cittaɱ assasi-s-sāmīti sikkhati.||<br />
					Samādahaɱ cittaɱ passasi-s-sāmīti sikkhati.|| ||</p>

					<p class="f4">Vimocayaɱ cittaɱ assasi-s-sāmīti sikkhati.||<br />
					Vimocayaɱ cittaɱ passasi-s-sāmīti sikkhati.|| ||</p>

					<p class="f4"><span class="f3">[<a id="p15">15</a>]</span> Anicc-ā-nupassī assasi-s-sāmīti sikkhati.||<br />
					Anicc-ā-nupassī passasi-s-sāmīti sikkhati.|| ||</p>

					<p class="f4">Virāg-ā-nupassī assasi-s-sāmīti sikkhati.||<br />
					Virāg-ā-nupassī passasi-s-sāmīti sikkhati.|| ||</p>

					<p class="f4">Nirodh-ā-nupassī assasi-s-sāmīti sikkhati.||<br />
					Nirodh-ā-nupassī passasi-s-sāmīti sikkhati.|| ||</p>

					<p class="f4">Paṭinissagg-ā-nupassī passasi-s-sāmīti sikkhati.||<br />
					Paṭinissagg-ā-nupassī passasi-s-sāmīti sikkhati.|| ||</p>

					<p class="f4"><span class="f3">[<a id="p16">16</a>]</span> Evaɱ bhāvitā kho bhikkhave, ānāpāna-satisamādimhi evaɱ bahu'īkatā n'eva kāyassa iñjitattaɱ vā hoti phanditattam vā||<br />
					na cittassa iñjitattaɱ vā hoti phanditattaɱ vā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>