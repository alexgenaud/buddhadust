<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 46. By developing and making a big thing of the Ariyan wisdom and freedom one can make an end and attain Arahantship because the Ariyan wisdom is the force of wisdom and the Ariyan freedom is the force of serenity." />
<title>SN 5 48 46: Dutiya Pubb'Ārama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					5. Jarā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p46">Sutta 46</a></h4>

					<h1>Dutiya Pubb'Ārama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg222"><span class="f2 g"><b>[222]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.046.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.046.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Pubbārāme Migāra-mātu pāsāde.|| ||</p>

					<p class="f4">Tatra kho Bhagavā bhikkhū āmantesi "bhikkhavo" ti.|| ||</p>

					<p class="f4">"Bhadante" ti te bhikkhū Bhagavato pacchassosuṃ Bhagavā etad avoca:|| ||</p>

					<p class="f4">Katinnaṃ nu kho bhikkhave indriyānaṃ||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaṃ vyākaroti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti?"|| ||</p>

					<p class="f4">"Bhagavaṃ-mūlakā no bhante, dhammā,||<br />
					Bhagavaṃ-nettikā||<br />
					Bhagavaṃ-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4"><a id="pg223"><span class="f2 g"><b>[223]</b></span></a> Dvinnaṃ kho bhikkhave, indriyassa||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaṃ vyākaroti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="f4">Katamesaṇ dvinnaṃ?|| ||</p>

					<p class="f4">Ariyā ca paññāya,||<br />
					ariyāya ca vimuttiyā.|| ||</p>

					<p class="f4">Yā hissa bhikkhave,||<br />
					ariyā paññā tadassa paññ'indriyaṃ,||<br />
					yā hissa bhikkhave,||<br />
					ariyā vimutti tadassa samādh'indriyaṃ.|| ||</p>

					<p class="f4">Imesaṃ kho bhikkhave, dvinnaṃ indriyānaṃ||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaṃ vyākaroti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>