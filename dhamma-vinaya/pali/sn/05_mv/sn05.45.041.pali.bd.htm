<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 41. The Buddha explains how the bhikkhus should answer if questioned as to what the purpose is of living under his Dhamma-Vinaya and then questioned as to the way that purpose is to be attained." />
<title>SN 5 45 41: Viraga Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					V. Mahā-Vagga<br />
					45. Magga Saɱyuttaa<br />
					Aññatitthiya-Peyyālo</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p41">Sutta 41</a></h4>

					<h1>Virāga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.041.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.041.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Atha kho sambahulā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho te bhikkhū Bhagavā etad avoca:|| ||</p>

					<p class="f4">"Sace vo bhikkhave, añña-titthiyā paribbājakā evaɱ puccheyyuɱ:|| ||</p>

					<p class="f4">'Kim atthiyaɱ āvuso, samaṇe Gotame Brahma-cariyaɱ vussatī' ti?|| ||</p>

					<p class="f4">Evaɱ puṭṭhā tumhe bhikkhave, tesaŋ||<br />
					añña-titthiyānaɱ paribbājakānaɱ evaɱ vyākareyyātha.|| ||</p>

					<p class="f4">'Rāga-virāgatthaɱ kho āvuso Bhagava ti Brahma-cariyaɱ vussatī' ti.|| ||</p>

					<p class="f4">Sace pana vo bhikkhave, añña-titthiyā paribbājakā evaɱ puccheyyuɱ:|| ||</p>

					<p class="f4">"Atthi pan'āvuso Maggo||<br />
					atthi paṭipadā rāgavirāgayā' ti?|| ||</p>

					<p class="f4">Evaɱ puṭṭhā tumhe bhikkhave, tesaŋ||<br />
					añña-titthiyānaɱ paribbājakānaɱ evaɱ vyākareyyātha:|| ||</p>

					<p class="f4">'Atthi kho āvuso Maggo||<br />
					atthi paṭipadā rāgavirāgayā' ti.|| ||</p>

					<p class="f4">Katamo ca bhikkhave, Maggo||<br />
					katamo ca paṭipadā <a id="pg28"><span class="f2 g"><b>[28]</b></span></a> rāga-virāgāya?|| ||</p>

					<p class="f4">Ayam-eva Ariyo Aṭṭhaŋgiko Maggo.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					samā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Ayaɱ bhikkhave, Maggo||<br />
					ayaɱ paṭipadā rāga-virāgāyā ti.|| ||</p>

					<p class="f4">Evaɱ puṭṭhā tumhe bhikkhave, tesaŋ||<br />
					añña-titthiyānaɱ paribbājakānaɱ evaɱ vyākareyyāthā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>