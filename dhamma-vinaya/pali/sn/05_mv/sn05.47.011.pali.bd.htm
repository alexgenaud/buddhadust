<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 11. Sāriputta asks about the Great Man (MahaPurisa, Superman) and the Buddha explains that one should be called a Great Man only if he has attained freedom of mind. He explains that this is attained by way of The Four Settings-up of Memory." />
<title>SN 5 47 11: Mahā-Purisa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					2. Nālandā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p11">Sutta 11</a></h4>

					<h1>Mahā-Purisa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg158"><span class="f2 g"><b>[158]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.011.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.47.011.olds.bd.htm#p1">olds</a>][<a href="../../../../dhamma-vinaya/wp/sn/05_mv/sn05.47.011.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati<br />
					Jetavane Anāthapiṇḍikassa ārāme.|| ||</p>

					<p class="f4">2. Atha kho āyasmā Sāriputto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">3. "'Mahā-puriso mahā-puriso' ti bhante, vuccati.|| ||</p>

					<p class="f4">Kittāvatā nu kho:||<br />
					bhante, 'mahā-puriso' hotī" ti?|| ||</p>

					<p class="f4">"Vimutta-cittattā kho'haṃ Sāriputta||<br />
					'mahā-puriso' ti vadāmi.|| ||</p>

					<p class="f4">Avimutta-cittttā||<br />
					no 'mahā-puriso' ti vadāmi.|| ||</p>

					<p class="f4">Kathañ ca Sāriputta,||<br />
					vimutta-citto hoti?|| ||</p>

					<p class="f4">4. Idha Sāriputta, bhikkhu kāye kāy'ānupassī viharati||<br />
					atāpī sampajāno satimā vineyya loke abhijjhā-domanassaṃ.|| ||</p>

					<p class="f4">Tassa kāye kāy'ānupassino viharato cittaṃ virajjati,||<br />
					vimuccati,||<br />
					anupādāya āsavehi.|| ||</p>

					<p class="ctr c">&#9632;</p>

					<p class="f4">Vedanāsu vedan'ānupassī viharati||<br />
					atāpī sampajāno satimā vineyya loke abhijjhā-domanassaṃ.|| ||</p>

					<p class="f4">Tassa vedanāsu vedan'ānupassino viharato cittaṃ virajjati,||<br />
					vimuccati,||<br />
					anupādāya āsavehi.|| ||</p>

					<p class="ctr c">&#9632;</p>

					<p class="f4">Citte citt'ānupassī viharati||<br />
					atāpī sampajāno satimā vineyya loke abhijjhā-domanassaṃ.|| ||</p>

					<p class="f4">Tassa citte citt'ānupassino viharato cittaṃ virajjati,||<br />
					vimuccati,||<br />
					anupādāya āsavehi.|| ||</p>

					<p class="ctr c">&#9632;</p>

					<p class="f4">Dhammesu Dhamm'ānupassī viharati||<br />
					atāpī sampajāno satimā vineyya loke abhijjhā-domanassaṃ.|| ||</p>

					<p class="f4">Tassa dhammesu Dhamm'ānupassino viharato cittaṃ virajjati,||<br />
					vimuccati,||<br />
					anupādāya āsavehi.|| ||</p>

					<p class="f4">Evaṃ kho Sāriputta, vimutta-citto hoti,||<br />
					vimutta-cittttā kho'haṃ Sāriputta,||<br />
					'mahā-puriso' ti vadāmi.|| ||</p>

					<p class="f4">Avimutta-cittttā||<br />
					no 'mahā-puriso' ti vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>