<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam, II: Sutta 5. The Buddha contrasts the Hindrances with the Four Settings-up of Mind." />
<title>SN 5 47 5: Kusala-Rāsi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					1. Ambapāli Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p5">Sutta 5</a></h4>

					<h1>Kusala-Rāsi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg145"><span class="f2 g"><b>[145]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.005.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.005.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi "Bhikkhavo!" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"'Akusala-rāsī' ti bhikkhave,||<br />
					vadamāno pañca-nīvaraṇe sammā vadamano vadeyya.|| ||</p>

					<p class="f4">Kevalo h'ayaṃ bhikkhave,||<br />
					akusala-rāsī yad idaṃ pañca nīvaraṇā.|| ||</p>

					<p class="f4">Katame pañca?|| ||</p>

					<p class="f4"><a id="pg146"><span class="f2 g"><b>[146]</b></span></a> Kāma-c-chanda-nīvaraṇaṃ||<br />
					vyāpāda-nīvaraṇaṃ||<br />
					thīna-middha-nīvaraṇaṃ||<br />
					uddhacca-kukkucca-nīvaraṇaṃ||<br />
					vicikicchā-nīvaraṇaṃ.|| ||</p>

					<p class="f4">'Akusala-rāsī' ti bhikkhave,||<br />
					vadamāno ime pañca-nīvaraṇe sammā vadamāno vadeyya.|| ||</p>

					<p class="f4">Kevalo h'ayaṃ bhikkhave,||<br />
					akusala-rāsī||<br />
					yad idaṃ pañca nīvaraṇā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">'Kusala-rāsī' ti bhikkhave,||<br />
					vadamāno cattāro sati-paṭṭhāne||<br />
					sammā vadamāno vadeyya.|| ||</p>

					<p class="f4">Kevalo h'ayaṃ bhikkhave, kusala-rāsi<br />
					yad idaṃ cattāro sati-paṭṭhānā.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, bhikkhu kāye kāy'ānupassī viharati||<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Vedanāsu vedan'ānupassī viharati||<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Citte citt'ānupassī viharati||<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Dhammesu Dhamm'ānupassī viharati||<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">'Kusala-rāsī' ti bhikkhave, vadamāno||<br />
					ime cattāro sati-paṭṭhāne||<br />
					sammā vadamāno vadeyya.|| ||</p>

					<p class="f4">Kevalo h'ayaṃ bhikkhave, kusala-rāsi||<br />
					yad idaṃ cattāro sati-paṭṭhānā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>