<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 4. The Buddha explains how to understand the simile of the chariot." />
<title>SN 5 45 4: Brāhmaṇa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					45. Magga Saɱyutta<br />
					1. Avijjā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p4">Sutta 4</a></h4>

					<h1>Brāhmaṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg4"><span class="f2 g"><b>[4]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.004.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.004.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Atha kho āyasmā Ānando pubbanha-samayaɱ nivāsetvā patta-cīvaram ādāya Sāvatthiɱ piṇḍāya pāvisi.|| ||</p>

					<p class="f4">Addasā kho āyasmā Ānando Jāṇussonīɱ brāhmaṇaɱ sabbasetena vaḷabhīrathena1 Sāvatthiyaɱ niyyāyan taɱ.|| ||</p>

					<p class="f4">Setā sudaɱ assā yuttā honti.|| ||</p>

					<p class="f4">Setālaŋkārā||<br />
					seto ratho||<br />
					setaparivāro||<br />
					setā rasmiyo||<br />
					setā patodalaṭṭhi||<br />
					setaɱ chattaɱ||<br />
					setaɱ uṇhīsaŋ||<br />
					setāni vatthāni||<br />
					setā upāhanā||<br />
					setāya sudaɱ vālavījaniyā vījiyyati.|| ||</p>

					<p class="f4">Tam enaɱ jano disvā evam āha:|| ||</p>

					<p class="f4">"Brahmaɱ vata bho yānaɱ!|| ||</p>

					<p class="f4">Brahmayāna-rūpaɱ vata bho" ti.|| ||</p>

					<p class="f4">Atha kho āyasmā Ānando Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkanto yena Bhagavā <a id="pg5"><span class="f2 g"><b>[5]</b></span></a> ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Idh'āhaɱ bhante pubbaṇha-samayaɱ nivāsetvā patta-cīvaram ādāya Sāvatthiɱ piṇḍāya pāvisiɱ.|| ||</p>

					<p class="f4">Addasaŋ khvāhaɱ bhante Jāṇussonīɱ brāhmaṇaɱ sabbasetena vaḷabhīrathena Sāvatthiyā niyyāyan taɱ.|| ||</p>

					<p class="f4">Setā sudaɱ assā yuttā honti.|| ||</p>

					<p class="f4">Setālaŋkārā||<br />
					seto ratho||<br />
					setaparivāro||<br />
					setā rasmiyo||<br />
					setā patodalaṭṭhi||<br />
					setaɱ chattaɱ||<br />
					setaɱ uṇhīsaŋ||<br />
					setāni vatthāni||<br />
					setā upāhanā||<br />
					setāya sudaɱ vālavījaniyā vījiyyati.|| ||</p>

					<p class="f4">Tam enaɱ jano disvā evam āha:|| ||</p>

					<p class="f4">'Brahmaɱ vata bho yānaɱ!|| ||</p>

					<p class="f4">Brahmayānarūpaɱ vata bho' ti.|| ||</p>

					<p class="f4">Sakkā nu kho bhante imasmiɱ Dhamma-Vinaye brahmayānaɱ paññāpetun" ti?|| ||</p>

					<p class="f4">"Sakkā ānandā" ti Bhagavā avoca.|| ||</p>

					<p class="f4">"Imass'eva kho etaɱ Ānanda||<br />
					ariyassa aṭṭhaŋgikassa Maggassa adhivacanaɱ||<br />
					'brahmayānaɱ' iti pi||<br />
					'dhammayānaɱ' iti pi||<br />
					'anuttaro saŋgāma-vijayo' iti pi.|| ||</p>

					<p class="f4">Sammā-diṭṭhi Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-saŋkappo Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-vācā Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-kammanto Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-ājīvo Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-vāyāmo <a id="pg7"><span class="f2 g"><b>[7]</b></span></a> Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-sati Ānanda bhāvitā bahulī-katā||<br />
					<a id="pg6"><span class="f2 g"><b>[6]</b></span></a> rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">sammā-samādhi Ānanda bhāvitā bahulī-katā||<br />
					rāga-vinaya-pariyosānā hoti,||<br />
					dosa-vinaya-pariyosānā hoti,||<br />
					moha-vinaya-pariyosānā hoti;|| ||</p>

					<p class="f4">Iminā kho etaɱ Ānanda pariyāyena veditabbaɱ.|| ||</p>

					<p class="f4">Yathā imass'ev'etaɱ ariyassa aṭṭhaŋgikassa Maggassa adhivacanaɱ||<br />
					'brahmayānaɱ' iti pi||<br />
					'dhammayānaɱ' iti pi||<br />
					'anuttaro saŋgāma-vijayo' iti pi" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idam avoca Bhagavā||<br />
					idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">Yassa saddhā ca paññā ca dhammā yuttā sadā dhuraɱ,||<br />
							Hiri īsā mano yottaɱ sati ārakkhasārathī.|| ||</p>

					      <p class="f4 in2">Ratho sīlaparikkhāro jhānakkho cakkavīriyo,||<br />
							Upekhā dhurasamādhi anicchā parivāraṇaɱ.|| ||</p>

					      <p class="f4 in2">Avyāpādo avihiɱsā - viveko yassa āvudhaɱ,||<br />
							Titikkhā vammasannāho yoga-k-khemāya vattati.|| ||</p>

					      <p class="f4 in2">Etad attaniyam bhūtaɱ brahmayānaɱ anuttaraɱ||<br />
							Nīyyanti dhīrā lokamhā añña-d-atthu jayaɱ jayanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>