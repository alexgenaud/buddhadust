<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 30. The venerable Uttiya is taught about the five cords of sense pleasure: sights, sounds, scents, tastes and touches." />
<title>SN 5 45 30: Uttiya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					45. Magga Saɱyutta<br />
					III. Micchatta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p30">Sutta 30</a></h4>

					<h1>Uttiya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.030.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.030.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Atha kho āyasmā Uttiyo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Uttiyo Bhagavantaɱ etad avoca:|| ||</p>

					<p class="f4">"Idha mayhaɱ bhante, rāhogatassa patisallīnassa evaɱ cetaso parivitakko udapādi.|| ||</p>

					<p class="f4">Pañca kāma-guṇā vuttā Bhagavatā.|| ||</p>

					<p class="f4">Katame nu kho pañca kāma-guṇā vuttā Bhagavatā" ti?|| ||</p>

					<p class="f4">Sādhu sādhu Uttiya, pañca kho me Uttiya, kāma-guṇā vuttā mayā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kāmūpasaŋhitā||<br />
					rajanīyā;|| ||</p>

					<p class="f4">sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kāmūpasaŋhitā||<br />
					rajanīyā;|| ||</p>

					<p class="f4">ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kāmūpasaŋhitā||<br />
					rajanīyā;|| ||</p>

					<p class="f4">jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kāmūpasaŋhitā||<br />
					rajanīyā;|| ||</p>

					<p class="f4">kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kāmūpasaŋhitā||<br />
					rajanīyā.|| ||</p>

					<p class="f4">Ime kho uttiya, pañca kāma-guṇā vuttā mayā.|| ||</p>

					<p class="f4">Imesaɱ kho uttiya, pañcannaɱ kāma-guṇānaɱ pahānāya Ariyo Aṭṭhaŋgiko Maggo bhāvetabbo.|| ||</p>

					<p class="f4">Katamo Ariyo Aṭṭhaŋgiko Maggo?|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Imesaɱ kho uttiya, paññannaɱ kāma-guṇānaɱ pahānāya ayaɱ Ariyo Aṭṭhaŋgiko Maggo bhāvetabbo" ti.|| ||</p>

					<p class="f4 ctr">Micchatta Vaggo Tatiyo.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
