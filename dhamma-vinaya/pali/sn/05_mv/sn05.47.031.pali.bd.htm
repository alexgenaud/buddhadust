<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 31. The Buddha describes the process of awakening in himself at the time he discovered that what was happening was body examining body, sense-experience examining sense-experience, mental states examining mental states, Dhamma examining things; that these things should be understood as body examining body, sense-experience examining sense-experience, mental states examining mental states, Dhamma examining things; and when these things had been understood as body examining body, sense-experience examining sense-experience, mental states examining mental states, Dhamma examining things." />
<title>SN 5 47 31: Anussuta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					47. Satipaṭṭhana Saɱyutta<br />
					4. Anussuta-Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p31">Sutta 31</a></h4>

					<h1>Anussuta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.031.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.031.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ayaɱ 'kāye kāy'ānupassanā' ti me bhikkhave,||<br />
					pubbe <a id="pg179"><span class="f2 g"><b>[179]</b></span></a> ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'kāye kāy'ānupassanā bhāvetabbo' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'kāye kāy'ānupassanā bhāvitā' ti me bhikkhave,||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="ctr c">&#9632;</p>

					<p class="f4">Ayaɱ 'vedanāsu vedan'ānupassanā' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'vedanāsu vedan'ānupassanā bhāvetabbo' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'vedanāsu vedan'ānupassanā bhāvitā' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="ctr c">&#9632;</p>

					<p class="f4">Ayaɱ 'citte citt'ānupassanā' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'citte citt'ānupassanā bhāvetabbo' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'citte citt'ānupassanā bhāvitā' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="ctr c">&#9632;</p>

					<p class="f4">Ayaɱ 'dhammesu Dhamm'ānupassanā' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'dhammesu Dhamm'ānupassanā bhāvetabbo' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Sā kho panāyaɱ 'dhammesu Dhamm'ānupassanā bhāvitā' ti me bhikkhave||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>