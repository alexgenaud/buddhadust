<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V. Maha Vagga, 53.Jhana Samyuttam, II. Appamada-Vagga: 13-22. Nine similes for the caution that is the fundamental condition that leads to the bringing to life of the Four Jhanas." />
<title>SN 5 53 13-22: Appamada Chapter</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					53. Jhāna Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_53_jhanasamyutta.htm#V">Chapter II</a><br />
					Suttas 13-22</h4>

					<h1>Appamāda Vaggo</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p13" href="../../../../backmatter/indexes/sutta/sn/05_mv/idx_53_jhanasamyutta.htm#p13">Sutta 13</a></h4>

					<h1>Tathāgata Suttaɱ</h1>

					<p class="f4"><span class="f3">[<a id="p13.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p13.1">pts</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">2. Yāvatā bhikkhave, sattā apadā vā dvipadā vā catu-p-padā vā bahu-p-padā vā rūpino vā arūpino vā saññino vā asaññino vā n'eva-saññi-nā-saññino vā nāsaññino vā||<br />
					Tathāgato tesaɱ aggam akkhāyati arahaɱ Sammā-Sam-Buddho.|| ||</p>

					<p class="f4">Evam eva kho bhikkhave, ye keci kusalā dhammā,||<br />
					sabbe te appamāda-mūlakā appamāda-samo-saraṇā appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p14" href="../../../../backmatter/indexes/sutta/sn/05_mv/idx_53_jhanasamyutta.htm#p14">Sutta 14</a></h4>

					<h1>Padam Suttaɱ</h1>

					<p class="f4"><span class="f3">[<a id="p14.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p14.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, yāni kānici jaŋgamānaɱ pada-jātāni, sabbāni tāni hatthi-pade samodhānaɱ gacchati.|| ||</p>

					<p class="f4">Hatthipadaɱ tesaɱ aggam akkhāyati yad idaɱ mahantattena.|| ||</p>

					<p class="f4">Evam eva kho bhikkhave, ye keci kusaladhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p15" href="../../../../backmatter/indexes/sutta/sn/05_mv/idx_53_jhanasamyutta.htm#p15">Sutta 15</a></h4>

					<h1>Kūṭa Suttaɱ</h1>

					<p class="f4"><span class="f3">[<a id="p15.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p15.1">pts</a>]</span> Evam me sutaɱ:|| ||</p>

					<p class="f4">2.  seyyathā pi bhikkhave, kūṭā-gārassa yā kāci gopānasiyo sabbā tā kūṭa-ŋ-gamā kūṭa-ninnā kūṭa-samo-saraṇā, kūṭaɱ tāsaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p16" href="../../../../backmatter/indexes/sutta/sn/05_mv/idx_53_jhanasamyutta.htm#p16">Sutta 16</a></h4>

					<h1>Mūla Suttaɱ</h1>

					<p class="f4"><span class="f3">[<a id="p16.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p16.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, ye keci mūla-gandhā, kālānusāri tesaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p17" href="../../../../backmatter/indexes/sutta/sn/05_mv/idx_53_jhanasamyutta.htm#p17">Sutta 17</a></h4>

					<h1>Sāra Suttaɱ</h1>

					<p class="f4"><span class="f3">[<a id="p17.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p17.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, ye keci sāra-gandhā, lohita-candanaɱ tesaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p18" href="../../../../backmatter/indexes/sutta/sn/05_mv/idx_53_jhanasamyutta.htm#p18">Sutta 18</a></h4>

					<h1>Vassika Suttaɱ</h1>

					<p class="f4"><span class="f3">[<a id="p18.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p18.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, ye keci puppha-gandhā, vassikaɱ tesaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p19" href="../../../../backmatter/indexes/sutta/sn/05_mv/idx_53_jhanasamyutta.htm#p19">Sutta 19</a></h4>

					<h1>Rāja Suttaɱ</h1>

					<p class="f4"><span class="f3">[<a id="p19.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p19.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, ye keci kuḍḍa-rājāno sabbe te rañño cakka-vattissa anuyantā bhavanti.|| ||</p>

					<p class="f4">Rājā tesaɱ cakka-vatti aggam akkhāyati. Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p20" href="../../../../backmatter/indexes/sutta/sn/05_mv/idx_53_jhanasamyutta.htm#p20">Sutta 20</a></h4>

					<h1>Candima Suttaɱ</h1>

					<p class="f4"><span class="f3">[<a id="p20.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p20.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, yā kāci tāraka-rūpānaɱ pabhā.|| ||</p>

					<p class="f4">Sabbā tā candimappabhāya kalaɱ nāgghati soḷasiɱ canda-p-pabhā tāsaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p21" href="../../../../backmatter/indexes/sutta/sn/05_mv/idx_53_jhanasamyutta.htm#p21">Sutta 21</a></h4>

					<h1>Suriya Suttaɱ</h1>

					<p class="f4"><span class="f3">[<a id="p21.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p53.1">pts</a>]</span> Evam me sutaɱ:|| ||</p>

					<p class="f4">2. seyyathā pi bhikkhave, sarada-samaye viddhe vigata-valāhake deve ādicco nabhaɱ abbhussu-k-kamāno sabbaɱ ākāsagataɱ tamagataɱ abhivihacca bhāsate ca tapate ca virocati ca.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p22" href="../../../../backmatter/indexes/sutta/sn/05_mv/idx_53_jhanasamyutta.htm#p22">Sutta 22</a></h4>

					<h1>Vattha Suttaɱ</h1>

					<p class="f4"><span class="f3">[<a id="p22.1">1</a>][<a href="../../../../dhamma-vinaya/pts/sn/05_mv/sn05.53.013-022.wood.pts.htm#p22.1">pts</a>]</span> Evam me sutaɱ:|| ||</p>

					<p class="f4">2.  seyyathā pi bhikkhave, yāni kāni ci tantāvutānaɱ vatthānaɱ kāsikaɱ vatthaɱ aggam akkhāyati.|| ||</p>

					<p class="f4">Evam eva kho bhikkhave, ye keci kusalā dhammā sabbe te appamāda-mūlakā, appamāda-samo-saraṇā.|| ||</p>

					<p class="f4">Appamādo tesaɱ dhammānaɱ aggam akkhāyati.|| ||</p>

					<p class="f4">Appamattass etaɱ bhikkhave, bhikkhuno pāṭikaŋkhaɱ cattāro jhānā bhāvessati,||<br />
					cattāro jhānā bahulī-karissatī ti.|| ||</p>

					<p class="f4">Kathañ ca bhikkhave, bhikkhu appamatto cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu appamatto cattāro jhānā bhāveti,||<br />
					cattāro jhānā bahulī-karoti ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>