<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 9. The Buddha likens success in attaining the aim of the Dhamma to the success of a spike booby-trap at piercing the foot: if it is badly aimed, it fails, if it is well-aimed it succeeds." />
<title>SN 5 45 9: Sūka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					45. Magga Saɱyutta<br />
					1. Avijjā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p9">Sutta 9</a></h4>

					<h1>Sūka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.009.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.009.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>
					
					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, sālisūkaɱ vā||<br />
					yava-sūkaɱ vā micchā-paṇihitaɱ||<br />
					hatthena vā||<br />
					pādena vā akkantaɱ||<br />
					hatthaɱ vā||<br />
					pādaɱ vā bhindissati||<br />
					lohitaɱ vā uppādessati||<br />
					iti n'etaɱ ṭhānaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Micchā-paṇihitattā bhikkhave, sūkassa.|| ||</p>

					<p class="ctr c">&#9632;</p>

					<p class="f4">Evam eva kho bhikkhave, so vata bhikkhu micchā-paṇihitāya diṭṭhiyā||<br />
					micchā-paṇihitāya Magga-bhāvanāya||<br />
					avijjaɱ bhecchati||<br />
					vijjaɱ uppādessati||<br />
					Nibbānaɱ sacchi-karissati||<br />
					iti n'etaɱ ṭhānaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Micchā-paṇihitattā bhikkhave, diṭṭhiyā.|| ||</p>

					<p class="ctr c">&#9632;</p>

					<p class="f4">Seyyathā pi bhikkhave, sālisūkaɱ vā yavasūkaɱ vā sammā-paṇihitaɱ,||<br />
					hatthena vā pādena vā akkantaɱ hatthaɱ vā pādaɱ vā bheindissati lohitaɱ vā uppādessati||<br />
					iti ṭhānam etaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Sammā-paṇihitattā bhikkhave, <a id="pg11"><span class="f2 g"><b>[11]</b></span></a> sūkassa.|| ||</p>

					<p class="ctr c">&#9632;</p>

					<p class="f4">Evam eva kho bhikkhave, so vata bhikkhu sammā-paṇihitāya diṭṭhiyā||<br />
					sammā-paṇihitāya Magga-bhāvanāya||<br />
					avijjaɱ bhindissati||<br />
					vijjaɱ uppādessati||<br />
					Nibbānaɱ sacchi-karissati||<br />
					iti ṭhāname taɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Sammā-paṇihitattā bhikkhave, diṭṭhiyā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave, bhikkhu sammā-paṇihitāya diṭṭhiyā||<br />
					sammā-paṇihitāya Magga-bhāvanāya||<br />
					avijjaɱ bhindati||<br />
					vijjaɱ uppādeti||<br />
					Nibbānaɱ sacchi-karoti?|| ||</p>

					<p class="f4">Idha bhikkhave, bhikkhu sammā-diṭṭhiɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-saŋkappaɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-vācaɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-kammantaɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-ājīvaɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-vāyāmaɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-satiɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ;|| ||</p>

					<p class="f4">sammā-samādhiɱ bhāveti||<br />
					viveka-nissataɱ||<br />
					virāga-nissitaɱ||<br />
					nirodha-nissitaɱ||<br />
					vossagga-pariṇāmiɱ.|| ||</p>

					<p class="f4">Evaɱ ce so bhikkhave, bhikkhu sammā-paṇihitāya diṭṭhiyā||<br />
					sammā-paṇihitāya Magga-bhāvanāya||<br />
					avijjaɱ bhindati||<br />
					vijjaɱ uppādeti||<br />
					Nibbānaɱ sacchi-karotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>