<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 14. Maha Kassapa is cured of a sickness by hearing the seven dimensions of awakening." />
<title>SN 5 46 14: Gilana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					II. Gilāna-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p14">Sutta 14</a></h4>

					<h1>Paṭhama Gilāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.014.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.014.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.014.than.ati.htm#p1">than</a>][<a href="../../../../dhamma-vinaya/ati/sn/05_mv/sn05.46.014.piya.ati.htm#p1">piya</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Rājagahe viharati veluvane Kalandakanivāpe.|| ||</p>

					<p class="f4">Tena kho pana samayen'āyasmā Mahā-Kassapo pipphaliguhāyaɱ viharati ābādhiko dukkhito bāḷha-gilāno.|| ||</p>

					<p class="f4">Atha kho Bhagavā sāyaṇha-samayaɱ paṭisallanā vuṭṭhito yen'āyasmā Mahā-Kassapo ten'upasankami.||<br />
					Upasaŋkamitvā paññatena āsane nisīdi.|| ||</p>

					<p class="f4">Nisajja kho Bhagavā āyasmantaɱ Mahā-Kassapaɱ etad avoca:|| ||</p>

					<p class="f4">"Kacci te Kassapa, khamanīyaɱ?|| ||</p>

					<p class="f4">Kacci yāpanīyaɱ?|| ||</p>

					<p class="f4">Kacci dukkhā vedanā?|| ||</p>

					<p class="f4">Paṭikkamanti no abhi-k-kamanti?|| ||</p>

					<p class="f4">Paṭikkamosānaɱ paññāyati no abhi-k-kamo" ti?|| ||</p>

					<p class="f4"><a id="pg80"><span class="f2 g"><b>[80]</b></span></a> "Na me bhante, khamanīyaɱ.|| ||</p>

					<p class="f4">Na yāpanīyaɱ bāḷhā me dukkhā vedanā abhi-k-kamanti, no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati, no paṭikkamo" ti.|| ||</p>

					<p class="f4">"Satt'ime Kassapa bojjhaŋgā mayā sammadakkhātā bhāvitā bahulī-katā abhiññāya sambodhāya nibbāṇaya saŋvattanti.|| ||</p>

					<p class="f4">Katame satta?|| ||</p>

					<p class="f4">Sati-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Dhamma-vicaya-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Viriya-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Pīti-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Passaddhi-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Samādhi-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Upekhā-sambojjhaŋgo kho Kassapa, mayā sammadakkhāto bhāvito bahulī-kato.|| ||</p>

					<p class="f4">Abhiññāya sambodhāya nibbānāya saŋvattati.|| ||</p>

					<p class="f4">Ime kho Kassapa, satta bojjhaŋgā mayā sammadakkhānā bhāvitā bahulī-katā abhiññāya sambodhāya nibbānāya saŋvattantī" ti.|| ||</p>

					<p class="f4">"Taggha Bhagava, bojjhaŋgā!|| ||</p>

					<p class="f4">Taggha Sugata, bojjhaŋgā" ti!|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Mahā-Kassapo Bhagavato bhāsitaɱ abhinandi.|| ||</p>

					<p class="f4">Vuṭṭhāhi cāyasmā Mahā-Kassapo tamhā ābādhā.|| ||</p>

					<p class="f4">Tathā pahīno ca āyasmato Mahā-Kassapassa so ābādho ahosī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
