<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 2. Ānanda, probably speaking of friendship with other beggars, declares that it is 'half of the Brahma life' to be associated with the lovely. Gotama corrects him saying it is the whole of the Brahma life, but he is speaking of a close association and companionship with the Dhamma." />
<title>SN 5 45 2: Upaḍḍha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					45. Magga Saṃyutta<br />
					1. Avijjā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p2">Sutta 2</a></h4>

					<h1>Upaḍḍha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg2"><span class="f2 g"><b>[2]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.002.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.45.002.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.45.002.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sakkesu viharati,||<br />
					nāgarakaṃ nāma Sakkānaṃ nigamo.|| ||</p>

					<p class="f4">2. Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Upaḍḍham idaṃ bhanate, Brahma-cariyassa||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṅkatā" ti.|| ||</p>

					<p class="f4">3. "Mā h'evaṃ Ānanda, mā h'evaṃ Ānanda.|| ||</p>

					<p class="f4">Sakalam ev'idaṃ Ānanda, Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṅkatā.|| ||</p>

					<p class="f4">Kalyāṇa-mittass'etaṃ Ānanda,||<br />
					bhikkhuno pāṭikaṅkhaṃ||<br />
					kalyāṇa-sahāyassa||<br />
					kalyāṇa-sampavaṅkassa||<br />
					ariyaṃ aṭṭhaṅgikaṃ Maggaṃ bhāvessati||<br />
					ariyaṃ aṭṭhaṅgikaṃ Maggaṃ bahulī-karissati.|| ||</p>

					<p class="f4">4. Kathañ c'Ānanda, bhikkhu kalyāṇa-mitto||<br />
					kalyāṇa-sahāyo||<br />
					kalyāṇa-sampavaṅko||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">Idh'Ānanda, bhikkhu||<br />
					sammā-diṭṭhiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ||<br />
					sammā-saṅkappaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ,||<br />
					sammā-vācaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ,||<br />
					sammā-kammantaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ,||<br />
					sammā-ājīvaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ,||<br />
					sammā-vāyāmaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ,||<br />
					sammā-satiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ,||<br />
					sammā-samādhiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ.|| ||</p>

					<p class="f4">Evaṃ kho Ānanda, bhikkhu kalyāṇa-mitto kalyāṇa-sahāyo||<br />
					kalyāṇa sampaṅko||<br />
					ariyaṃ aṭṭhaṅgikaṃ Maggaṃ bhāveti||<br />
					ariyaṃ aṭṭhaṅgikaṃ Maggaṃ bahulī-karoti.|| ||</p>

					<p class="f4"><a id="pg3"><span class="f2 g"><b>[3]</b></span></a> Tad aminā p'etaṃ Ānanda, pariyāyena veditabbaṃ.|| ||</p>

					<p class="f4">Yathā sakalam ev'idaṃ Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṅkatā.|| ||</p>

					<p class="f4">Mamaṃ hi Ānanda, kalyāṇa-mittaṃ āgamma||<br />
					jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti.|| ||</p>

					<p class="f4">Maraṇa-dhammā sattā maraṇena parivuccanti,||<br />
					soka-parideva-dukkha-domanass'upāyā-sadhammā sattā soka-parideva-dukkha-domanass'upayāsehi parimuccanti.|| ||</p>

					<p class="f4">Iminā kho etaṃ Ānanda, pariyāyena veditabbaṃ.|| ||</p>

					<p class="f4">Yathā sakalam ev'idaṃ Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṅkatā" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>