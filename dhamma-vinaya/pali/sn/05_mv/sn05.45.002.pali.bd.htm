<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 2. Ānanda, probably speaking of friendship with other beggars, declares that it is 'half of the Brahma life' to be associated with the lovely. Gotama corrects him saying it is the whole of the Brahma life, but he is speaking of a close association and companionship with the Dhamma." />
<title>SN 5 45 2: Upattha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					45. Magga Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p2">Sutta 2</a></h4>

					<h1>Upaḍḍha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.002.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.45.002.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.45.002.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sakkesu viharati,||<br />
					nāgarakaɱ nāma Sakkānaɱ nigamo.|| ||</p>

					<p class="f4">2. Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">'Upaḍḍham idaɱ bhanate, Brahma-cariyassa yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā' ti.|| ||</p>

					<p class="f4">3. Mā h'evaɱ Ānanda, mā h'evaɱ Ānanda.|| ||</p>

					<p class="f4">Sakalam eva h'idaɱ Ānanda,||<br />
					Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā.|| ||</p>

					<p class="f4">Kalyāṇa-mittass'etaɱ Ānanda,||<br />
					bhikkhuno pāṭikaŋkhaɱ kalyāṇa-sahāyassa kalyāṇa-sampavaŋkassa ariyaɱ aṭṭhaŋgikaɱ Maggaɱ bhāvessati||<br />
					ariyaɱ aṭṭhaŋgikaɱ Maggaɱ bahulī-karissati.|| ||</p>

					<p class="f4">4. Kathañ c'Ānanda, bhikkhu kalyāṇa-mitto kalyāṇa-sahāyo kalyāṇa-sampavaŋko||<br />
					ariyaɱ aṭṭhaŋgikaɱ Maggaɱ bhāveti,||<br />
					ariyaɱ aṭṭhaŋgikaɱ Maggaɱ bahulī-karoti?|| ||</p>

					<p class="f4">Idh'Ānanda, bhikkhu||<br />
					sammā-diṭṭhiɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ||<br />
					sammā-saŋkappaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-vācaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-kammantaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-ājīvaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-vāyāmaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-satiɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-samādhiɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ.|| ||</p>

					<p class="f4">Evaɱ kho Ānanda, bhikkhu kalyāṇa-mitto kalyāṇa-sahāyo kalyāṇasampaŋko||<br />
					ariyaɱ aṭṭhaŋgikaɱ Maggaɱ bhāveti||<br />
					ariyaɱ aṭṭhaŋgikaɱ Maggaɱ bahulītaroti.|| ||</p>

					<p class="f4"><a id="pg2"><span class="f2 g"><b>[2]</b></span></a> Tad aminā p'etaɱ Ānanda, pariyāyena veditabbaɱ.|| ||</p>

					<p class="f4">Yathā sakalam eva h'idaɱ Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā.|| ||</p>

					<p class="f4">Mamaɱ hi Ānanda, kalyāṇa-mittaɱ āgamma jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti.|| ||</p>

					<p class="f4">Maraṇa-dhammā sattā maraṇena parivuccanti,||<br />
					soka-parideva-dukkha-domanass'upāyā-sadhammā sattā soka-parideva-dukkha-domanass'upayāsehi parimuccanti.|| ||</p>

					<p class="f4">Iminā kho etaɱ Ānanda, pariyāyena veditabbaɱ.|| ||</p>

					<p class="f4">Yathā sakalam eva h'idaɱ Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>