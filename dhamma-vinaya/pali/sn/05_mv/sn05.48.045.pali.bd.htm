<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 45. By developing and making a big thing of just the force of wisdom one can make an end and attain arahantship because that one force encompasses the other four." />
<title>SN 5 48 45: Pathama Pubbarama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					V. Jarā-vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p45">Sutta 45</a></h4>

					<h1>Paṭhama Pubbārama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.045.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Pubbārāme Migāra-mātu pāsāde.|| ||</p>

					<p class="f4">Tatra kho Bhagavā bhikkhū āmantesi "bhikkhavo" ti.|| ||</p>

					<p class="f4">"Bhadante" ti te bhikkhū Bhagavato pacchassosuɱ Bhagavā etad avoca:|| ||</p>

					<p class="f4">Katinnaɱ nu kho bhikkhave indriyānaɱ||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaɱ vyākaroti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānāmī" ti?"|| ||</p>

					<p class="f4">"Bhagavaɱ-mūlakā no bhante, dhammā,||<br />
					Bhagavaɱ-nettikā||<br />
					Bhagavaɱ-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaɱ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāre-s-santī" ti.|| ||</p>

					<p class="f4">Ekassa kho bhikkhave, indriyassa||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaɱ vyākaroti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānāmī.|| ||</p>

					<p class="f4">Katamassa ekassa indriyassa?|| ||</p>

					<p class="f4">Paññ'indriyassa.|| ||</p>

					<p class="f4">Paññavato bhikkhave,||<br />
					ariya-sāvakassa tadanvayā saddhā saṇṭhāti.|| ||</p>

					<p class="f4">Tadanv'ayaɱ viriyaɱ saṇṭhāti.|| ||</p>

					<p class="f4">Tadanvayā sati saṇṭhāti.|| ||</p>

					<p class="f4">Tadanvayo samādhi saṇṭhāti.|| ||</p>

					<p class="f4">Imassa kho bhikkhave,||<br />
					ekassa indriyassa||<br />
					bhāvitattā||<br />
					bahulī-katattā||<br />
					khīṇ'āsavo bhikkhu aññaɱ vyākaroti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>