<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 56: Bojjhaṅga-Samyutta: VI: Bojjaṅgasakaccam, Sutta 53. The exact similarity in the outward form of the practices of a group of ascetics with one method of instruction used by The Buddha leads to the question of what is the difference between the two sects. The Buddha reveals an interpretation of the doctrine unique to the understanding of the awakened mind, inaccesable through any other source." />
<title>SN 5 46 53: Aggi Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhaṅga Saɱyutta<br />
					6. Bojj'Aṅga-Sākacca Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p53">Sutta 53</a></h4>

					<h1>Aggi Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg112"><span class="f2 g"><b>[112]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.053.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.053.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.053.than.ati.htm#p1">than</a>]</span> Evam me sutaɱ:|| ||</p>

					<p class="f4">2. Atha kho sambahulā bhikkhū||<br />
					pubbaṇha-samayaɱ nivāsetvā patta-cīvaraɱ ādāya||<br />
					Sāvatthiɱ piṇḍāya pavisiɱsu.|| ||</p>

					<p class="f4">3. Atha kho tesaɱ bhikkhūnaɱ etad ahosi:|| ||</p>

					<p class="f4">"Atippago kho tāva Sāvatthiyaɱ piṇḍāya carituɱ.|| ||</p>

					<p class="f4">Yaɱ nūna mayaɱ yena añña-titthiyānaɱ paribbājakānaɱ ārāmo ten'upasaṅkameyyāmā" ti.|| ||</p>

					<p class="f4">4. Atha kho te bhikkhū yena añña-titthayānaɱ paribbājakānaɱ ārāmo ten'upasaṅkamiɱsu.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho te bhikkhū te añña-titthiyā paribbājakā etad avocuɱ:|| ||</p>

					<p class="f4">5. "Samaṇo āvuso Gotamo sāvakānaɱ evaɱ dhammaɱ deseti.|| ||</p>

					<p class="f4">'Etha tumhe bhikkhave, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe satta bojjh'aṅge||<br />
					yathā-bhūtaɱ bhāvethā' ti.|| ||</p>

					<p class="f4">Mayam pi kho āvuso, sāvakānaɱ evaɱ dhammaɱ desema.|| ||</p>

					<p class="f4">'Etha tumhe āvuso, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe satta bojjh'aṅge||<br />
					yathā-bhūtaɱ bhāvethā' ti.|| ||</p>

					<p class="f4">Idha no āvuso ko viseso,||<br />
					ko adhippāyo.|| ||</p>

					<p class="f4">Kiɱ nānā-karaṇaɱ, samaṇassa vā||<br />
					Gotamassa amhākaɱ vā||<br />
					yad idaɱ Dhamma-desanāya vā||<br />
					Dhamma-desanaɱ anusāsaniyā vā anusāsanin" ti.|| ||</p>

					<p class="f4">6. Atha kho te bhikkhū tesaɱ añña-titthiyānaɱ paribbājakānaɱ bhāsitaɱ||<br />
					n'eva abhinandiɱsu,||<br />
					na paṭikkosiɱsu.|| ||</p>

					<p class="f4">Anabhinan'ditvā a-p-paṭikkositvā uṭṭhāy'āsanā pakkamiɱsu,|| ||</p>

					<p class="f4">"Bhagavato santike etassa bhāsitassa atthaɱ ājānissāmā" ti.|| ||</p>

					<p class="f4">7. Atha kho te bhikkhū Sāvatthiyaɱ piṇḍāya||<br />
					caritvā pacchā-bhattaɱ||<br />
					piṇḍa-pāta-paṭikkantā||<br />
					yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">8. Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Idha mayaɱ bhante pubbaṇha-samayaɱ nivāsetvā patta-cīvaram ādāya||<br />
					Sāvatthiɱ piṇḍāya pavisimha.|| ||</p>

					<p class="f4">Tesaɱ no bhante, amhākaɱ etad ahosi:|| ||</p>

					<p class="f4">'Atippago kho tāva Sāvatthiyaɱ||<br />
					piṇḍāya carituɱ yaɱ nūna mayaɱ||<br />
					yena añña-titthiyānaɱ paribbājakānaɱ ārāmo ten'upasaṅkameyyāmā' ti.|| ||</p>

					<p class="f4">Atha kho mayaɱ bhante,||<br />
					yena añña-titthiyānaɱ paribbājakānaɱ ārāmo ten'upasaṅkamimha.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiɱ sammodimha.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdimha.|| ||</p>

					<p class="f4">Eka-m-antaɱ nisinne kho amhe bhante, te añña-titthiyā paribbājakā etad avocuɱ:|| ||</p>

					<p class="f4">9. 'Samaṇo āvuso Gotamo sāvakānaɱ evaɱ dhammaɱ deseti.|| ||</p>

					<p class="f4">"Etha tumhe bhikkhave, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe||<br />
					satta bojjh'aṅge yathā-bhūtaɱ bhāvethā" ti.|| ||</p>

					<p class="f4">Mayam pi kho āvuso, sāvakānaɱ evaɱ dhammaɱ desema:|| ||</p>

					<p class="f4">"Etha tumhe āvuso, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe,||<br />
					satta bojjh'aṅge yathā-bhūtaɱ bhāvethā" ti.|| ||</p>

					<p class="f4">Idha no āvuso, ko viseso||<br />
					ko adhippāyo.|| ||</p>

					<p class="f4">Kiɱ nānā-karaṇaɱ samaṇassa vā||<br />
					Gotamassa amhākaɱ vā||<br />
					yad idaɱ Dhamma-desanāya vā||<br />
					Dhamma-desanaɱ anusāsaniyā vā anusāsanin' ti.|| ||</p>

					<p class="f4">10. Atha kho mayaɱ bhante, tesaɱ añña-titthiyānaɱ paribbājakānaɱ bhāsitaɱ||<br />
					n'eva abhinandimha,||<br />
					na paṭikkosimha.|| ||</p>

					<p class="f4">Anabhinan'ditvā a-p-paṭikkositvā uṭṭhāy āsanā pakkamimha.|| ||</p>

					<p class="f4">'Bhagavato santike etassa bhāsitassa atthaɱ ājānissāmā'" ti.|| ||</p>

					<p class="f4">11. "Evaɱ vādino bhikkhave,||<br />
					añña-titthiyā paribbājakā||<br />
					evam assu vacanīyā:|| ||</p>

					<p class="f4">'Yasmiɱ āvuso, samaye līnaɱ cittaɱ hoti.|| ||</p>

					<p class="f4">Katamesaɱ tasmiɱ samaye bojjh'aṅgānaɱ akālo bhāvanāya.</p>

					<p class="f4">Katamesaɱ tasmiɱ samaye bojjh'aṅgānaɱ kālo bhāvanāya:|| ||</p>

					<p class="f4">Yasmiɱ pan'āvuso samaye uddhataɱ cittaɱ hoti.</p>

					<p class="f4">Katamesaɱ tasmiɱ samaye bojjh'aṅgānaɱ akālo bhāvanāya?|| ||</p>

					<p class="f4">Katamesaɱ tasmiɱ samaye bojjh'aṅgānaɱ kālo bhāvanāyā" ti?|| ||</p>

					<p class="f4">Evaɱ puṭṭhā bhikkhave,||<br />
					añña-titthiyā paribbājakā||<br />
					na c'eva sampāyissanti,||<br />
					uttariñ ca vighātaɱ āpajji-s-santi.|| ||</p>

					<p class="f4">12. Taɱ kissa hetu?|| ||</p>

					<p class="f4">Yathā taɱ bhikkhave avisayasmiɱ.|| ||</p>

					<p class="f4">Nāhaɱ taɱ bhikkhave, passāmi||<br />
					sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sadeva-manussāya yo imesaɱ pañhānaɱ||<br />
					veyyākaraṇena cittaɱ ārādheyya||<br />
					aññatra Tathāgatena vā||<br />
					Tathāgata-sāvakena vā||<br />
					ito vā pana sutvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4 ctr">I. Akālo</p>

					<p class="f4">13. Yasmiɱ bhikkhave, samaye līnaɱ cittaɱ hoti.|| ||</p>

					<p class="f4">Akālo tasmiɱ samaye passaddhi-sambojjhaṅssa bhāvanāya.|| ||</p>

					<p class="f4">Akālo samādhi-sambojjh'aṅgassa bhāvanāya.|| ||</p>

					<p class="f4">Akālo upekhā-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Līnaɱ bhikkhave cittaɱ.|| ||</p>

					<p class="f4">Taɱ etehi dhammehi dussamuṭṭhāpayaɱ hoti.|| ||</p>

					<p class="f4">14. Seyyathā pi bhikkhave, puriso parittaɱ aggiɱ ujjāletukāmo assa.|| ||</p>

					<p class="f4">So tattha allāni c'eva tiṇāni pakkhipeyya,||<br />
					allāni ca gomayāni pakkhipeyya,||<br />
					allāni c'eva kaṭṭhani pakkhi <a id="pg113"><span class="f2 g"><b>[113]</b></span></a> peyya,||<br />
					udakavātañ ca dadeyya,||<br />
					paɱsukena ca okireyya,||<br />
					bhabbo nu kho so puriso parittaɱ aggiɱ ujjāletuɱ?"|| ||</p>

					<p class="f4">"No h'etaɱ bhante."|| ||</p>

					<p class="f4">"Evam eva kho bhikkhave,||<br />
					yasmiɱ samaye līnaɱ cittaɱ hoti.|| ||</p>

					<p class="f4">Akālo tasmiɱ samaye passaddhi-sambojjh'aṅgassa bhāvanāya.|| ||</p>

					<p class="f4">Akālo samādhi-sambojjh'aṅgassa bhāvanāya.|| ||</p>

					<p class="f4">Akālo upekhā-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Līnaɱ bhikkhave cittaɱ.|| ||</p>

					<p class="f4">Taɱ etehi dhammehi dussamuṭṭhāpayaɱ hoti.|| ||</p>

					<p class="f4 ctr">II. Kālo</p>

					<p class="f4">15. Yasmiɱ ca kho bhikkhave,||<br />
					samaye līnaɱ cittaɱ hoti.</p>

					<p class="f4">Kālo tasmiɱ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Kālo viriya-sambojjh'aṅgassa bhāvanāya.|| ||</p>

					<p class="f4">Kālo pīti-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Līnaɱ bhikkhave cittaɱ.|| ||</p>

					<p class="f4">Taɱ etehi dhammehi susamuṭṭhāpayaɱ hoti.|| ||</p>

					<p class="f4">16. Seyyathā pi bhikkhave, puriso parittaɱ aggiɱ ujjāletukāmo assa.|| ||</p>

					<p class="f4">So tattha sukkhāni c'eva tiṇāni pakkhipeyya,||<br />
					sukkhāni gomayāni pakkhipeyya,||<br />
					sukkhāni kaṭṭhāni pakkhipeyya.|| ||</p>

					<p class="f4">Mukhavātaɱ ca dadeyya,||<br />
					na ca paɱsukena okireyya.|| ||</p>

					<p class="f4">Bhabbo nu kho so puriso parittaɱ aggiɱ ujjāletun" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">"Evam eva kho bhikkhave,||<br />
					yasmiɱ samaye līnaɱ cittaɱ hoti.|| ||</p>

					<p class="f4">Kālo tasmiɱ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Kālo viriya-sambojjh'aṅgassa bhāvanāya.|| ||</p>

					<p class="f4">Kālo pīti-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Līnaɱ bhikkhave cittaɱ.|| ||</p>

					<p class="f4">Taɱ etehi dhammehi susamuṭṭhāpayaɱ hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4 ctr">III. Akālo</p>

					<p class="f4"> Yasmiɱ bhikkhave,||<br />
					samaye uddhataɱ cittaɱ hoti.|| ||</p>

					<p class="f4">Akālo tasmiɱ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Akālo viriya-sambojjh'aṅgassa bhāvanāya.|| ||</p>

					<p class="f4">Akālo <a id="pg114"><span class="f2 g"><b>[114]</b></span></a> pīti-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Uddhataɱ bhikkhave cittaɱ.|| ||</p>

					<p class="f4">Taɱ etehi dhammehi duvūpasamaɱ hoti.|| ||</p>

					<p class="f4">18. Seyyathā pi bhikkhave, puriso mahantaɱ aggi-k-khandhaɱ nibbāpetukāmo assa.|| ||</p>

					<p class="f4">So tattha sukkhāni c'eva tiṇāni pakkhipeyya, sukkhāni gomayāni pakkhipeyya,||<br />
					sukkhāni kaṭṭhāni pakkhipeyya,||<br />
					mukhavātañ ca dadeyya,||<br />
					na ca paɱsukena okireyya.|| ||</p>

					<p class="f4">Bhabbo nu kho so puriso mahantaɱ aggi-k-khandhaɱ nibbāpetun" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Evam eva kho bhikkhave, yasmiɱ samaye uddhataɱ cittaɱ hoti.|| ||</p>

					<p class="f4">Akālo tasmiɱ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Akālo viriya-sambojjh'aṅgassa bhāvanāya.|| ||</p>

					<p class="f4">Akālo pīti-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Uddhataɱ bhikkhave cittaɱ.|| ||</p>

					<p class="f4">Taɱ etehi dhammehi duvūpasamaɱ hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4 ctr">IV. Kālo</p>

					<p class="f4">19. Yasmiɱ ca kho bhikkhave, samaye uddhataɱ cittaɱ hoti.|| ||</p>

					<p class="f4">Kālo tasmiɱ samaye passaddhi-sambojjhaṅssa bhāvanāya.|| ||</p>

					<p class="f4">Kālo samādhi-sambojjh'aṅgassa bhāvanāya.|| ||</p>

					<p class="f4">Kālo upekhā-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Uddhataɱ bhikkhave cittaɱ.|| ||</p>

					<p class="f4">Taɱ etehi dhammehi suvūpasamaɱ hoti.|| ||</p>

					<p class="f4">20. Seyyathā pi bhikkhave, puriso mahantaɱ aggi-k-khandhaɱ nibbāpetukāmo assa.|| ||</p>

					<p class="f4">So tattha allāni c'eva tiṇāni pakkhipeyya,||<br />
					allāni c'eva gomayāni pakkhipeyya,||<br />
					allāni ca kaṭṭhāni pakkhipeyya,||<br />
					udakavātañ ca dadeyya.|| ||</p>

					<p class="f4">Paɱsukena ca okireyya.|| ||</p>

					<p class="f4">Bhabbo nu kho so puriso parittaɱ aggi-k-khandhaɱ nibbāpetun" ti?|| ||</p>

					<p class="f4">"Evaɱ bhante."</p>

					<p class="f4">"Evam eva kho bhikkhave, yasmiɱ samaye uddhakaɱ <a id="pg115"><span class="f2 g"><b>[115]</b></span></a> cittaɱ hoti.|| ||</p>

					<p class="f4">Kālo tasmiɱ samaye passaddhi-sambojjh'aṅgassa bhāvanāya.|| ||</p>

					<p class="f4">Kālo samādhi-sambojjh'aṅgassa bhāvanāya.|| ||</p>

					<p class="f4">Kālo upekhā-sambojjh'aṅgassa bhāvanāya.|| ||</p>

					<p class="f4">Taɱ kissa hetu?|| ||</p>

					<p class="f4">Uddhakaɱ bhikkhave cittaɱ.|| ||</p>

					<p class="f4">Taɱ etehi dhammehi suvūpasamaɱ hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">21. Satiɱ khv'āhaɱ bhikkhave sabba-t-thikaɱ vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>