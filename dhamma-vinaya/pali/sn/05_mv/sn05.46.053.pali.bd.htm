<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 56: Bojjhaṅga-Samyutta: VI: Bojjaṅgasakaccam, Sutta 53. The exact similarity in the outward form of the practices of a group of ascetics with one method of instruction used by The Buddha leads to the question of what is the difference between the two sects. The Buddha reveals an interpretation of the doctrine unique to the understanding of the awakened mind, inaccesable through any other source." />
<title>SN 5 46 53: Aggi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					6. Bojj'Aṅga-Sākacca Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p53">Sutta 53</a></h4>

					<h1>Aggi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg112"><span class="f2 g"><b>[112]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.053.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.053.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.053.than.ati.htm#p1">than</a>]</span> Evam me sutaṃ:|| ||</p>

					<p class="f4">2. Atha kho sambahulā bhikkhū||<br />
					pubbaṇha-samayaṃ nivāsetvā patta-cīvaraṃ ādāya||<br />
					Sāvatthiṃ piṇḍāya pavisiṃsu.|| ||</p>

					<p class="f4">3. Atha kho tesaṃ bhikkhūnaṃ etad ahosi:|| ||</p>

					<p class="f4">"Atippago kho tāva Sāvatthiyaṃ piṇḍāya carituṃ.|| ||</p>

					<p class="f4">Yaṃ nūna mayaṃ yena añña-titthiyānaṃ paribbājakānaṃ ārāmo ten'upasaṅkameyyāmā" ti.|| ||</p>

					<p class="f4">4. Atha kho te bhikkhū yena añña-titthayānaṃ paribbājakānaṃ ārāmo ten'upasaṅkamiṃsu.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho te bhikkhū te añña-titthiyā paribbājakā etad avocuṃ:|| ||</p>

					<p class="f4">5. "Samaṇo āvuso Gotamo sāvakānaṃ evaṃ dhammaṃ deseti.|| ||</p>

					<p class="f4">'Etha tumhe bhikkhave, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe satta bojjh'aṅge||<br />
					yathā-bhūtaṃ bhāvethā' ti.|| ||</p>

					<p class="f4">Mayam pi kho āvuso, sāvakānaṃ evaṃ dhammaṃ desema.|| ||</p>

					<p class="f4">'Etha tumhe āvuso, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe satta bojjh'aṅge||<br />
					yathā-bhūtaṃ bhāvethā' ti.|| ||</p>

					<p class="f4">Idha no āvuso ko viseso,||<br />
					ko adhippāyo.|| ||</p>

					<p class="f4">Kiṃ nānā-karaṇaṃ, samaṇassa vā||<br />
					Gotamassa amhākaṃ vā||<br />
					yad idaṃ Dhamma-desanāya vā||<br />
					Dhamma-desanaṃ anusāsaniyā vā anusāsanin" ti.|| ||</p>

					<p class="f4">6. Atha kho te bhikkhū tesaṃ añña-titthiyānaṃ paribbājakānaṃ bhāsitaṃ||<br />
					n'eva abhinandiṃsu,||<br />
					na paṭikkosiṃsu.|| ||</p>

					<p class="f4">Anabhinan'ditvā a-p-paṭikkositvā uṭṭhāy'āsanā pakkamiṃsu,|| ||</p>

					<p class="f4">"Bhagavato santike etassa bhāsitassa atthaṃ ājānissāmā" ti.|| ||</p>

					<p class="f4">7. Atha kho te bhikkhū Sāvatthiyaṃ piṇḍāya||<br />
					caritvā pacchā-bhattaṃ||<br />
					piṇḍa-pāta-paṭikkantā||<br />
					yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">8. Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Idha mayaṃ bhante pubbaṇha-samayaṃ nivāsetvā patta-cīvaram ādāya||<br />
					Sāvatthiṃ piṇḍāya pavisimha.|| ||</p>

					<p class="f4">Tesaṃ no bhante, amhākaṃ etad ahosi:|| ||</p>

					<p class="f4">'Atippago kho tāva Sāvatthiyaṃ||<br />
					piṇḍāya carituṃ yaṃ nūna mayaṃ||<br />
					yena añña-titthiyānaṃ paribbājakānaṃ ārāmo ten'upasaṅkameyyāmā' ti.|| ||</p>

					<p class="f4">Atha kho mayaṃ bhante,||<br />
					yena añña-titthiyānaṃ paribbājakānaṃ ārāmo ten'upasaṅkamimha.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiṃ sammodimha.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdimha.|| ||</p>

					<p class="f4">Eka-m-antaṃ nisinne kho amhe bhante, te añña-titthiyā paribbājakā etad avocuṃ:|| ||</p>

					<p class="f4">9. 'Samaṇo āvuso Gotamo sāvakānaṃ evaṃ dhammaṃ deseti.|| ||</p>

					<p class="f4">"Etha tumhe bhikkhave, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe||<br />
					satta bojjh'aṅge yathā-bhūtaṃ bhāvethā" ti.|| ||</p>

					<p class="f4">Mayam pi kho āvuso, sāvakānaṃ evaṃ dhammaṃ desema:|| ||</p>

					<p class="f4">"Etha tumhe āvuso, pañca nīvaraṇe pahāya||<br />
					cetaso upakkilese paññāya||<br />
					dubbalī-karaṇe,||<br />
					satta bojjh'aṅge yathā-bhūtaṃ bhāvethā" ti.|| ||</p>

					<p class="f4">Idha no āvuso, ko viseso||<br />
					ko adhippāyo.|| ||</p>

					<p class="f4">Kiṃ nānā-karaṇaṃ samaṇassa vā||<br />
					Gotamassa amhākaṃ vā||<br />
					yad idaṃ Dhamma-desanāya vā||<br />
					Dhamma-desanaṃ anusāsaniyā vā anusāsanin' ti.|| ||</p>

					<p class="f4">10. Atha kho mayaṃ bhante, tesaṃ añña-titthiyānaṃ paribbājakānaṃ bhāsitaṃ||<br />
					n'eva abhinandimha,||<br />
					na paṭikkosimha.|| ||</p>

					<p class="f4">Anabhinan'ditvā a-p-paṭikkositvā uṭṭhāy āsanā pakkamimha.|| ||</p>

					<p class="f4">'Bhagavato santike etassa bhāsitassa atthaṃ ājānissāmā'" ti.|| ||</p>

					<p class="f4">11. "Evaṃ vādino bhikkhave,||<br />
					añña-titthiyā paribbājakā||<br />
					evam assu vacanīyā:|| ||</p>

					<p class="f4">'Yasmiṃ āvuso, samaye līnaṃ cittaṃ hoti.|| ||</p>

					<p class="f4">Katamesaṃ tasmiṃ samaye bojjh'aṅgānaṃ akālo bhāvanāya.</p>

					<p class="f4">Katamesaṃ tasmiṃ samaye bojjh'aṅgānaṃ kālo bhāvanāya:|| ||</p>

					<p class="f4">Yasmiṃ pan'āvuso samaye uddhataṃ cittaṃ hoti.</p>

					<p class="f4">Katamesaṃ tasmiṃ samaye bojjh'aṅgānaṃ akālo bhāvanāya?|| ||</p>

					<p class="f4">Katamesaṃ tasmiṃ samaye bojjh'aṅgānaṃ kālo bhāvanāyā" ti?|| ||</p>

					<p class="f4">Evaṃ puṭṭhā bhikkhave,||<br />
					añña-titthiyā paribbājakā||<br />
					na c'eva sampāyissanti,||<br />
					uttariñ ca vighātaṃ āpajji-s-santi.|| ||</p>

					<p class="f4">12. Taṃ kissa hetu?|| ||</p>

					<p class="f4">Yathā taṃ bhikkhave avisayasmiṃ.|| ||</p>

					<p class="f4">Nāhaṃ taṃ bhikkhave, passāmi||<br />
					sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sadeva-manussāya yo imesaṃ pañhānaṃ||<br />
					veyyākaraṇena cittaṃ ārādheyya||<br />
					aññatra Tathāgatena vā||<br />
					Tathāgata-sāvakena vā||<br />
					ito vā pana sutvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4 ctr">I. Akālo</p>

					<p class="f4">13. Yasmiṃ bhikkhave, samaye līnaṃ cittaṃ hoti.|| ||</p>

					<p class="f4">Akālo tasmiṃ samaye passaddhi-sambojjhaṅssa bhāvanāya.|| ||</p>

					<p class="f4">Akālo samādhi-sambojjh'aṅgassa bhāvanāya.|| ||</p>

					<p class="f4">Akālo upekhā-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Līnaṃ bhikkhave cittaṃ.|| ||</p>

					<p class="f4">Taṃ etehi dhammehi dussamuṭṭhāpayaṃ hoti.|| ||</p>

					<p class="f4">14. Seyyathā pi bhikkhave, puriso parittaṃ aggiṃ ujjāletukāmo assa.|| ||</p>

					<p class="f4">So tattha allāni c'eva tiṇāni pakkhipeyya,||<br />
					allāni ca gomayāni pakkhipeyya,||<br />
					allāni c'eva kaṭṭhani pakkhi <a id="pg113"><span class="f2 g"><b>[113]</b></span></a> peyya,||<br />
					udakavātañ ca dadeyya,||<br />
					paṃsukena ca okireyya,||<br />
					bhabbo nu kho so puriso parittaṃ aggiṃ ujjāletuṃ?"|| ||</p>

					<p class="f4">"No h'etaṃ bhante."|| ||</p>

					<p class="f4">"Evam eva kho bhikkhave,||<br />
					yasmiṃ samaye līnaṃ cittaṃ hoti.|| ||</p>

					<p class="f4">Akālo tasmiṃ samaye passaddhi-sambojjh'aṅgassa bhāvanāya.|| ||</p>

					<p class="f4">Akālo samādhi-sambojjh'aṅgassa bhāvanāya.|| ||</p>

					<p class="f4">Akālo upekhā-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Līnaṃ bhikkhave cittaṃ.|| ||</p>

					<p class="f4">Taṃ etehi dhammehi dussamuṭṭhāpayaṃ hoti.|| ||</p>

					<p class="f4 ctr">II. Kālo</p>

					<p class="f4">15. Yasmiṃ ca kho bhikkhave,||<br />
					samaye līnaṃ cittaṃ hoti.</p>

					<p class="f4">Kālo tasmiṃ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Kālo viriya-sambojjh'aṅgassa bhāvanāya.|| ||</p>

					<p class="f4">Kālo pīti-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Līnaṃ bhikkhave cittaṃ.|| ||</p>

					<p class="f4">Taṃ etehi dhammehi susamuṭṭhāpayaṃ hoti.|| ||</p>

					<p class="f4">16. Seyyathā pi bhikkhave, puriso parittaṃ aggiṃ ujjāletukāmo assa.|| ||</p>

					<p class="f4">So tattha sukkhāni c'eva tiṇāni pakkhipeyya,||<br />
					sukkhāni gomayāni pakkhipeyya,||<br />
					sukkhāni kaṭṭhāni pakkhipeyya.|| ||</p>

					<p class="f4">Mukhavātaṃ ca dadeyya,||<br />
					na ca paṃsukena okireyya.|| ||</p>

					<p class="f4">Bhabbo nu kho so puriso parittaṃ aggiṃ ujjāletun" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">"Evam eva kho bhikkhave,||<br />
					yasmiṃ samaye līnaṃ cittaṃ hoti.|| ||</p>

					<p class="f4">Kālo tasmiṃ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Kālo viriya-sambojjh'aṅgassa bhāvanāya.|| ||</p>

					<p class="f4">Kālo pīti-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Līnaṃ bhikkhave cittaṃ.|| ||</p>

					<p class="f4">Taṃ etehi dhammehi susamuṭṭhāpayaṃ hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4 ctr">III. Akālo</p>

					<p class="f4"> Yasmiṃ bhikkhave,||<br />
					samaye uddhataṃ cittaṃ hoti.|| ||</p>

					<p class="f4">Akālo tasmiṃ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Akālo viriya-sambojjh'aṅgassa bhāvanāya.|| ||</p>

					<p class="f4">Akālo <a id="pg114"><span class="f2 g"><b>[114]</b></span></a> pīti-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Uddhataṃ bhikkhave cittaṃ.|| ||</p>

					<p class="f4">Taṃ etehi dhammehi duvūpasamaṃ hoti.|| ||</p>

					<p class="f4">18. Seyyathā pi bhikkhave, puriso mahantaṃ aggi-k-khandhaṃ nibbāpetukāmo assa.|| ||</p>

					<p class="f4">So tattha sukkhāni c'eva tiṇāni pakkhipeyya, sukkhāni gomayāni pakkhipeyya,||<br />
					sukkhāni kaṭṭhāni pakkhipeyya,||<br />
					mukhavātañ ca dadeyya,||<br />
					na ca paṃsukena okireyya.|| ||</p>

					<p class="f4">Bhabbo nu kho so puriso mahantaṃ aggi-k-khandhaṃ nibbāpetun" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Evam eva kho bhikkhave, yasmiṃ samaye uddhataṃ cittaṃ hoti.|| ||</p>

					<p class="f4">Akālo tasmiṃ samaye dhamma-vicaya-sambojjh'aṅgassa bhāvanāya.|| ||</p>

					<p class="f4">Akālo viriya-sambojjh'aṅgassa bhāvanāya.|| ||</p>

					<p class="f4">Akālo pīti-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Uddhataṃ bhikkhave cittaṃ.|| ||</p>

					<p class="f4">Taṃ etehi dhammehi duvūpasamaṃ hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4 ctr">IV. Kālo</p>

					<p class="f4">19. Yasmiṃ ca kho bhikkhave, samaye uddhataṃ cittaṃ hoti.|| ||</p>

					<p class="f4">Kālo tasmiṃ samaye passaddhi-sambojjhaṅssa bhāvanāya.|| ||</p>

					<p class="f4">Kālo samādhi-sambojjh'aṅgassa bhāvanāya.|| ||</p>

					<p class="f4">Kālo upekhā-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Uddhataṃ bhikkhave cittaṃ.|| ||</p>

					<p class="f4">Taṃ etehi dhammehi suvūpasamaṃ hoti.|| ||</p>

					<p class="f4">20. Seyyathā pi bhikkhave, puriso mahantaṃ aggi-k-khandhaṃ nibbāpetukāmo assa.|| ||</p>

					<p class="f4">So tattha allāni c'eva tiṇāni pakkhipeyya,||<br />
					allāni c'eva gomayāni pakkhipeyya,||<br />
					allāni ca kaṭṭhāni pakkhipeyya,||<br />
					udakavātañ ca dadeyya.|| ||</p>

					<p class="f4">Paṃsukena ca okireyya.|| ||</p>

					<p class="f4">Bhabbo nu kho so puriso parittaṃ aggi-k-khandhaṃ nibbāpetun" ti?|| ||</p>

					<p class="f4">"Evaṃ bhante."</p>

					<p class="f4">"Evam eva kho bhikkhave, yasmiṃ samaye uddhakaṃ <a id="pg115"><span class="f2 g"><b>[115]</b></span></a> cittaṃ hoti.|| ||</p>

					<p class="f4">Kālo tasmiṃ samaye passaddhi-sambojjh'aṅgassa bhāvanāya.|| ||</p>

					<p class="f4">Kālo samādhi-sambojjh'aṅgassa bhāvanāya.|| ||</p>

					<p class="f4">Kālo upekhā-sambojjh'aṅgassa bhāvanāya.|| ||</p>

					<p class="f4">Taṃ kissa hetu?|| ||</p>

					<p class="f4">Uddhakaṃ bhikkhave cittaṃ.|| ||</p>

					<p class="f4">Taṃ etehi dhammehi suvūpasamaṃ hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">21. Satiṃ khv'āhaṃ bhikkhave sabba-t-thikaṃ vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>