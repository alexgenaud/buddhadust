<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 43. The Buddha describes his thinking concerning the four settings-up of memory at a time just after his awakening. His thinking is confirmed by Brahma Sahampati." />
<title>SN 5 47 43: Magga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					5. Amata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p43">Sutta 43</a></h4>

					<h1>Magga Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.043.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.043.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">2. Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ekam idāhaṃ bhikkhave, samayaṃ Uruvelāyaṃ viharāmi,||<br />
					najjā Nerañjarāya tīre Ajapālanigrodhe paṭhamābhi-sammuddho.|| ||</p>

					<p class="f4">Tassa mayhaṃ bhikkhave, raho-gatassa patisallīnassa||<br />
					evaṃ cetaso parivitakko udapādi:|| ||</p>

					<p class="f4">'Ekāyano'yaṃ Maggo sattāṇaṃ visuddhiyā||<br />
					soka-pari-d-davānaṃ||<br />
					samatikkamāya||<br />
					dukkha-domanassānaṃ attha-gamāya||<br />
					ñāyassa adhigamāya||<br />
					Nibbānassa sacchi-kiriyāya||<br />
					yad idaṃ cattāro sati-paṭṭhānā.|| ||</p>

					<p class="f4">Katame cattāro?|| ||</p>

					<p class="f4">Kāye vā bhikkhu kāye kāy'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Vedanāsu vā bhikkhu vedan'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Citte vā bhikkhu citt'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Dhammesu vā bhikkhu Dhamm'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Ekāyano'yaṃ Maggo sattāṇaṃ visuddhiyā||<br />
					soka-pari-d-davānaṃ||<br />
					samatikkamāya||<br />
					dukkha-domanassānaṃ attha-gamāya||<br />
					ñāyassa adhigamāya||<br />
					Nibbānassa sacchi-kiriyāya||<br />
					yad idaṃ cattāro sati-paṭṭhānā.'|| ||</p>

					<p class="ctr c">&#9632;</p>

					<p class="f4">Atha kho bhikkhave, Brahmā Sahampati||<br />
					mama cetasā ceto parivitakka-maññāya||<br />
					seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya.|| ||</p>

					<p class="f4">Evam evaṃ Brahma-loke antara-hito mama purato pātur ahosi:|| ||</p>

					<p class="f4">Atha kho bhikkhave, Brahmā Sahampati ekaṃsaṇ uttarā-saṇgaṃ karitvā yenāhaṃ ten'añjaliṃ panāmetvā maṃ etad avoca:|| ||</p>

					<p class="f4">'Evam etaṃ Bhagavā,||<br />
					evam etaṃ Sugata,||<br />
					ekāyano'yaṃ Maggo sattāṇaṃ visuddhiyā||<br />
					soka-pari-d-davānaṃ||<br />
					samatikkamāya||<br />
					dukkha-domanassānaṃ attha-gamāya||<br />
					ñāyassa adhigamāya||<br />
					Nibbānassa sacchi-kiriyāya||<br />
					yad idaṃ <a id="pg186"><span class="f2 g"><b>[186]</b></span></a> cattāro sati-paṭṭhānā.|| ||</p>

					<p class="f4">Katame cattāro?|| ||</p>

					<p class="f4">Kāye vā bhikkhu kāye kāy'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Vedanāsu vā bhikkhu vedan'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Citte vā bhikkhu citt'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Dhammesu vā bhikkhu Dhamm'ānupassī vihareyya||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Ekāyano'yaṃ Maggo sattāṇaṃ visuddhiyā||<br />
					soka-pari-d-davānaṃ||<br />
					samatikkamāya||<br />
					dukkha-domanassānaṃ attha-gamāya||<br />
					ñāyassa adhigamāya||<br />
					Nibbānassa sacchi-kiriyāya||<br />
					yad idaṃ cattāro sati-paṭṭhānā' ti.</p>

					<p class="f4">Idam avoca Bhikkhave Brahmā Sahampati.|| ||</p>

					<p class="f4">Idaṃ vatvā athāparaṃ etad avoca:|| ||</p>

					      <p class="f4 in2">'Ekāyanaṃ jātikhayantadassī||<br />
							Maggaṃ pajānāti hit-ā-nukampī||<br />
							Etena maggena ataṃsu pubbe||<br />
							Tarissanti ye ca taranti oghan' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>