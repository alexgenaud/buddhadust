<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 43. In this sutta the Buddha Describes the Great Burning Hell and a bhikkhu asks him if there is any worse burning. The Buddha tells him that the burning of old age and death, grief and lamentation, pain and misery and despair that results from own-making the own-made is a worse burning than that." />
<title>SN 5 56 43: Parilaha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					56. Sacca Saɱyutta<br />
					V. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p43">Sutta 43</a></h4>

					<h1>Pariḷāha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.043.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.043.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Atthi bhikkhave, mahā-pariḷāho nāma Nirayo tattha yaɱ kiñci cakkhunā rūpaɱ passati,||<br />
					aniṭṭha-rūpaɱ yeva <a id="pg451"><span class="f2 g"><b>[451]</b></span></a> passati,||<br />
					no iṭṭha-rūpaɱ.|| ||</p>

					<p class="f4">Akanta-rūpaɱ yeva passati,||<br />
					no kanta-rūpaɱ.|| ||</p>

					<p class="f4">Amanāparūpaɱ yeva passati,||<br />
					no manāparūpaɱ.|| ||</p>

					<p class="f4">Yaɱ kiñci sotena saddaɱ suṇāti aniṭṭhasaddaɱ yeva suṇāti,||<br />
					no iṭṭhasaddaɱ.|| ||</p>

					<p class="f4">Akantasaddaɱ yeva suṇāti,||<br />
					no kantasaddaɱ.|| ||</p>

					<p class="f4">Amanāpasaddaɱ yeva suṇāti,||<br />
					no manāpasaddaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci ghānena gandhaɱ ghāyati,||<br />
					aniṭṭhagandaɱ yeva ghāyati,||<br />
					no iṭṭhagandhaɱ.|| ||</p>

					<p class="f4">Akantagandhaɱ yeva ghāyati,||<br />
					no kantagandhaɱ.|| ||</p>

					<p class="f4">Amanāpagandhaɱ yeva ghāyati||<br />
					no manāpagandhaɱ.|| ||</p>

					<p class="f4">Yaɱ kiñci jīvhāya rasaŋ sāyati,||<br />
					aniṭṭharasaŋyeva sāyati,||<br />
					no iṭṭharasaɱ.|| ||</p>

					<p class="f4">Akantarasaŋyeva sāyati,||<br />
					no kantarasaɱ.|| ||</p>

					<p class="f4">Amanāparasaŋ yeva sāyati,||<br />
					no manāparasaɱ.|| ||</p>

					<p class="ctr c">&#9632;</p>

					<p class="f4">Yaɱ kiñci kāyena phoṭṭhabbaɱ phusati,||<br />
					aniṭṭhaphoṭṭhabbaɱ yeva phusati,||<br />
					no iṭṭhaphoṭṭhabbaɱ.|| ||</p>

					<p class="f4">Akantaphoṭṭhabbaɱ yeva phusati||<br />
					no kantaphoṭṭhabbaɱ.|| ||</p>

					<p class="f4">Amanāpaphoṭṭhabbaɱ yeva phusati||<br />
					no manāpaphoṭṭhabbaɱ.|| ||</p>

					<p class="ctr c">&#9632;</p>
					<p class="f4">Yaɱ kiñci manasā dhammaɱ vijānāti||<br />
					aniṭṭha-rūpaɱ yeva vijānāti||<br />
					no iṭṭha-rūpaɱ.|| ||</p>

					<p class="f4">Akanta-rūpaɱ yeva vijānāti,||<br />
					no kanta-rūpaɱ.|| ||</p>

					<p class="f4">Amanāparūpaɱ yeva vijānāti||<br />
					no manāparūpan" ti.|| ||</p>

					<p class="f4">Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Mahā vata so bhante, pariḷāho||<br />
					sumahā vata so bhante, pariḷāho.|| ||</p>

					<p class="f4">Atthi nu kho bhante, etamhā pariḷāhā||<br />
					añño pariḷāho mahantataro ca bhayānakatarocā" ti?|| ||</p>

					<p class="f4">"Atthi kho bhikkhu etamhā pariḷāhā||<br />
					añño pariḷāho mahantataro ca bhayānakataro cā" ti.|| ||</p>

					<p class="f4">"Katamo pana bhante, etamhā pariḷāhā||<br />
					añño pariḷāho mahantataro ca bhayānakataro cā" ti?|| ||</p>

					<p class="f4">"Ye hi keci bhikkhu samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ na pajānanti.|| ||</p>

					<p class="f4">'Ayaɱ dukkha-samudayo' ti||<br />
					yathā-bhūtaɱ na pajānanti.|| ||</p>

					<p class="f4">'Ayaɱ dukkha-nirodho' ti||<br />
					yathā-bhūtaɱ na pajānanti.|| ||</p>

					<p class="f4">'Ayaɱ dukkha-nirodha-gāminī paṭipadā' ti||<br />
					yathā-bhūtaɱ na pajānanti.|| ||</p>

					<p class="f4">Te jāti-saŋvatta-nikesu sankhāresu abhiramanti.|| ||</p>

					<p class="f4">Jarā-saŋvatta-nikesu sankhāresu abhiramanti.|| ||</p>

					<p class="f4">Maraṇa-saŋvatta-nikesu sankhāresu abhiramanti.|| ||</p>

					<p class="f4">Soka-parideva-dukkha-domanass'upāyāsa-saŋvatta-nikesu sankhāresu abhiramanti.|| ||</p>

					<p class="f4">Te jāti-saŋvatta-nikesu sankhāresu abhiratā||<br />
					jarā-saŋvatta-nikesu sankhāresu abhiratā||<br />
					maraṇa-saŋvatta-nikesu sankhāresu abhiratā||<br />
					soka-parideva-dukkha-domanass'upayā-sasaŋvatta-nikesu sankhāresu abhiratā||<br />
					jāti-saŋvatta-nike pi sankhāre abhisankharonti.|| ||</p>

					<p class="f4">Jarā-saŋvatta-nike pi sankhāre abhisankharoti.|| ||</p>

					<p class="f4">Maraṇa-saŋvatta-nike pi sankhāre abhisankharonti.|| ||</p>

					<p class="f4">Soka-parideva-dukkha-domanass'upāyāsa-saŋvatta-nike pi sankhāre abhisankharonti.|| ||</p>

					<p class="f4">Te jāti-saŋvatta-nike pi sankhāre abhisankharitvā jarā-saŋvatta-nike pi sankhāre abhisankharitvā||<br />
					maraṇa-saŋvatta-nike pi sankhāre abhisankharitvā||<br />
					soka-parideva-dukkha-domanass'upāyāsa-saŋvatta-nike pi sankhāre abhisankharitvā||<br />
					jāti-pariḷāhena pi pariḍayhanti||<br />
					jarā-pariḷāhena pi pariḍayhanti||<br />
					maraṇa-pariḷāhena pi pariḍayhanti||<br />
					soka-parideva-dukkha-domanass'upāyāsa-pariḷāhena pi pariḍayhanti.|| ||</p>

					<p class="f4">Te na parimuccanti||<br />
					jātiyā jarāya maraṇena sokehi paridevehi dukkhehi domanassehi upāyāsehi,||<br />
					na parimuccanti dukkhasmā ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ye ca kho keci bhikkhu samaṇā vā brāhmaṇā vā||<br />
					'idaɱ dukkhan' ti||<br />
					yathā-bhūtaɱ pajānanti||<br />
					'ayaɱ dukkha-samudayo' ti||<br />
					yathā-bhūtaɱ pajānanti||<br />
					'ayaɱ dukkha-nirodho' ti||<br />
					yathā-bhūtaɱ pajānanti||<br />
					'ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānanti.|| ||</p>

					<p class="f4">Te jāti-saŋvatta-nikesu sankhāresu nābhiramanti.|| ||</p>

					<p class="f4">Jarā-saŋvatta-nikesu sankhāresu nābhiramanti.|| ||</p>

					<p class="f4">Maraṇa-saŋvatta-nikesu sankhāresu nābhiramanti.|| ||</p>

					<p class="f4">Soka-parideva-dukkha-domanass'upāyāsa-saŋvatta-nikesu sankhāresu nābhiramanti.|| ||</p>

					<p class="f4">Te jāti-saŋvatta-nikesu sankhāresu anabhiratā||<br />
					jarā-saŋvatta-nikesu sankhāresu anabhiratā||<br />
					maraṇa-saŋvatta-nikesu sankhāresu anabhiratā||<br />
					soka-parideva-dukkha-domanass'upāyāsa-saŋvatta-nikesu sankhāresu anabhiratā||<br />
					jāti-saŋvatta-nike pi sankhāre nābhisankharonti.|| ||</p>

					<p class="f4">Jarā-saŋvatta-nike pi sankhāre nābhisankharonti.|| ||</p>

					<p class="f4">Maraṇa-saŋvatta-nike pi sankhāre nābhisankharonti.|| ||</p>

					<p class="f4">Soka-parideva-dukkha-domanass'upāyāsa-saŋvatta-nike pi sankhāre nābhisankharonti.|| ||</p>

					<p class="f4">Te jāti-saŋvatta-nike pi sankhāre anabhisankharitvā||<br />
					jarā-saŋvatta-nike pi sankhāre anabhisankharitvā||<br />
					maraṇa-saŋvatta-nike pi sankhāre anabhisankharitvā||<br />
					soka-parideva-dukkha-domanass'upāyāsa saŋvatta-nike pi sankhāre anabhisankharitvā||<br />
					jāti-pariḷāhena pi na pariḍayhanti,||<br />
					jarā-pariḷāhena pi na pariḍayhanti,||<br />
					maraṇa-pariḷāhena pi na pariḍayhanti,||<br />
					soka-parideva-dukkha-domanass'upāyāsapariḷāhena pi na pariḍayhanti.|| ||</p>

					<p class="f4">Te parimuccanti jātiyā jarāya maraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā ti vadāmi.|| ||</p>

					<p class="f4">Tasmā ti ha bhikkhu,||<br />
					'idaɱ dukkhan' ti yogo karaṇīyo||<br />
					'ayaɱ dukkha-samudayo' ti yogo karaṇīyo||<br />
					'ayaɱ dukkha-nirodho' ti yogo karaṇīyo||<br />
					'ayaɱ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
