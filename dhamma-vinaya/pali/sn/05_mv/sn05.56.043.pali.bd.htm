<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, 5. Maha Vagga, 56. Sacca Samyutta, 5. Papata Vaggo, Sutta 43. In this sutta the Buddha Describes the Great Burning Hell and a bhikkhu asks him if there is any worse burning. The Buddha tells him that the burning of old age and death, grief and lamentation, pain and misery and despair that results from own-making the own-made is a worse burning than that." />
<title>SN 5 56 43: Pariḷāha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					5. Papāta Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p43">Sutta 43</a></h4>

					<h1>Pariḷāha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg450"><span class="f2 g"><b>[450]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.043.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.043.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Atthi bhikkhave, mahā-pariḷāho nāma Nirayo tattha yaṃ kiñci cakkhunā rūpaṃ passati,||<br />
					aniṭṭha-rūpaṃ yeva <a id="pg451"><span class="f2 g"><b>[451]</b></span></a> passati,||<br />
					no iṭṭha-rūpaṃ.|| ||</p>

					<p class="f4">Akanta-rūpaṃ yeva passati,||<br />
					no kanta-rūpaṃ.|| ||</p>

					<p class="f4">Amanāparūpaṃ yeva passati,||<br />
					no manāparūpaṃ.|| ||</p>

					<p class="f4">Yaṃ kiñci sotena saddaṃ suṇāti aniṭṭhasaddaṃ yeva suṇāti,||<br />
					no iṭṭhasaddaṃ.|| ||</p>

					<p class="f4">Akantasaddaṃ yeva suṇāti,||<br />
					no kantasaddaṃ.|| ||</p>

					<p class="f4">Amanāpasaddaṃ yeva suṇāti,||<br />
					no manāpasaddaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci ghānena gandhaṃ ghāyati,||<br />
					aniṭṭhagandaṃ yeva ghāyati,||<br />
					no iṭṭhagandhaṃ.|| ||</p>

					<p class="f4">Akantagandhaṃ yeva ghāyati,||<br />
					no kantagandhaṃ.|| ||</p>

					<p class="f4">Amanāpagandhaṃ yeva ghāyati||<br />
					no manāpagandhaṃ.|| ||</p>

					<p class="f4">Yaṃ kiñci jīvhāya rasaṅ sāyati,||<br />
					aniṭṭharasaṅyeva sāyati,||<br />
					no iṭṭharasaṃ.|| ||</p>

					<p class="f4">Akantarasaṅyeva sāyati,||<br />
					no kantarasaṃ.|| ||</p>

					<p class="f4">Amanāparasaṅ yeva sāyati,||<br />
					no manāparasaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci kāyena phoṭṭhabbaṃ phusati,||<br />
					aniṭṭhaphoṭṭhabbaṃ yeva phusati,||<br />
					no iṭṭhaphoṭṭhabbaṃ.|| ||</p>

					<p class="f4">Akantaphoṭṭhabbaṃ yeva phusati||<br />
					no kantaphoṭṭhabbaṃ.|| ||</p>

					<p class="f4">Amanāpaphoṭṭhabbaṃ yeva phusati||<br />
					no manāpaphoṭṭhabbaṃ.|| ||</p>

					<p class="ctr c">&#9632;</p>
					<p class="f4">Yaṃ kiñci manasā dhammaṃ vijānāti||<br />
					aniṭṭha-rūpaṃ yeva vijānāti||<br />
					no iṭṭha-rūpaṃ.|| ||</p>

					<p class="f4">Akanta-rūpaṃ yeva vijānāti,||<br />
					no kanta-rūpaṃ.|| ||</p>

					<p class="f4">Amanāparūpaṃ yeva vijānāti||<br />
					no manāparūpan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaṃ vutte aññataro bhikkhu Bhagavantaṃ etad avoca:|| ||</p>

					<p class="f4">"Mahā vata so bhante, pariḷāho||<br />
					sumahā vata so bhante, pariḷāho.|| ||</p>

					<p class="f4">Atthi nu kho bhante, etamhā pariḷāhā||<br />
					añño pariḷāho mahantataro ca bhayānakatarocā" ti?|| ||</p>

					<p class="f4">"Atthi kho bhikkhu etamhā pariḷāhā||<br />
					añño pariḷāho mahantataro ca bhayānakataro cā" ti.|| ||</p>

					<p class="f4">"Katamo pana bhante, etamhā pariḷāhā||<br />
					añño pariḷāho mahantataro ca bhayānakataro cā" ti?|| ||</p>

					<p class="f4">"Ye hi keci bhikkhu samaṇā vā brāhmaṇā vā||<br />
					'idaṃ dukkhan' ti||<br />
					yathā-bhūtaṃ na pajānanti.|| ||</p>

					<p class="f4">'Ayaṃ dukkha-samudayo' ti||<br />
					yathā-bhūtaṃ na pajānanti.|| ||</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ na pajānanti.|| ||</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ na pajānanti.|| ||</p>

					<p class="f4">Te jāti-saṃvaṭṭa-nikesu saṅkhāresu abhiramanti.|| ||</p>

					<p class="f4">Jarā-saṃvaṭṭa-nikesu saṅkhāresu abhiramanti.|| ||</p>

					<p class="f4">Maraṇa-saṃvaṭṭa-nikesu saṅkhāresu abhiramanti.|| ||</p>

					<p class="f4">Soka-parideva-dukkha-domanass'upāyāsa-saṃvaṭṭa-nikesu saṅkhāresu abhiramanti.|| ||</p>

					<p class="f4">Te jāti-saṃvaṭṭa-nikesu saṅkhāresu abhiratā||<br />
					jarā-saṃvaṭṭa-nikesu saṅkhāresu abhiratā||<br />
					maraṇa-saṃvaṭṭa-nikesu saṅkhāresu abhiratā||<br />
					soka-parideva-dukkha-domanass'upayā-sasaṃvaṭṭa-nikesu saṅkhāresu abhiratā||<br />
					jāti-saṃvaṭṭa-nike pi saṅkhāre abhisaṅkhāronti.|| ||</p>

					<p class="f4">Jarā-saṃvaṭṭa-nike pi saṅkhāre abhisaṅkhāroti.|| ||</p>

					<p class="f4">Maraṇa-saṃvaṭṭa-nike pi saṅkhāre abhisaṅkhāronti.|| ||</p>

					<p class="f4">Soka-parideva-dukkha-domanass'upāyāsa-saṃvaṭṭa-nike pi saṅkhāre abhisaṅkhāronti.|| ||</p>

					<p class="f4">Te jāti-saṃvaṭṭa-nike pi saṅkhāre abhisaṅkhāritvā jarā-saṃvaṭṭa-nike pi saṅkhāre abhisaṅkhāritvā||<br />
					maraṇa-saṃvaṭṭa-nike pi saṅkhāre abhisaṅkhāritvā||<br />
					soka-parideva-dukkha-domanass'upāyāsa-saṃvaṭṭa-nike pi saṅkhāre abhisaṅkhāritvā||<br />
					jāti-pariḷāhena pi pariḍayhanti||<br />
					jarā-pariḷāhena pi pariḍayhanti||<br />
					maraṇa-pariḷāhena pi pariḍayhanti||<br />
					soka-parideva-dukkha-domanass'upāyāsa-pariḷāhena pi pariḍayhanti.|| ||</p>

					<p class="f4">Te na parimuccanti||<br />
					jātiyā jarāya maraṇena sokehi paridevehi dukkhehi domanassehi upāyāsehi,||<br />
					na parimuccanti dukkhasmā ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye ca kho keci bhikkhu samaṇā vā brāhmaṇā vā||<br />
					'idaṃ dukkhan' ti||<br />
					yathā-bhūtaṃ pajānanti||<br />
					'ayaṃ dukkha-samudayo' ti||<br />
					yathā-bhūtaṃ pajānanti||<br />
					'ayaṃ dukkha-nirodho' ti||<br />
					yathā-bhūtaṃ pajānanti||<br />
					'ayaṃ dukkha-nirodha-gāminī paṭipadā' ti||<br />
					yathā-bhūtaṃ pajānanti.|| ||</p>

					<p class="f4">Te jāti-saṃvaṭṭa-nikesu saṅkhāresu nābhiramanti.|| ||</p>

					<p class="f4">Jarā-saṃvaṭṭa-nikesu saṅkhāresu nābhiramanti.|| ||</p>

					<p class="f4">Maraṇa-saṃvaṭṭa-nikesu saṅkhāresu nābhiramanti.|| ||</p>

					<p class="f4">Soka-parideva-dukkha-domanass'upāyāsa-saṃvaṭṭa-nikesu saṅkhāresu nābhiramanti.|| ||</p>

					<p class="f4">Te jāti-saṃvaṭṭa-nikesu saṅkhāresu anabhiratā||<br />
					jarā-saṃvaṭṭa-nikesu saṅkhāresu anabhiratā||<br />
					maraṇa-saṃvaṭṭa-nikesu saṅkhāresu anabhiratā||<br />
					soka-parideva-dukkha-domanass'upāyāsa-saṃvaṭṭa-nikesu saṅkhāresu anabhiratā||<br />
					jāti-saṃvaṭṭa-nike pi saṅkhāre nābhisaṅkhāronti.|| ||</p>

					<p class="f4">Jarā-saṃvaṭṭa-nike pi saṅkhāre nābhisaṅkhāronti.|| ||</p>

					<p class="f4">Maraṇa-saṃvaṭṭa-nike pi saṅkhāre nābhisaṅkhāronti.|| ||</p>

					<p class="f4">Soka-parideva-dukkha-domanass'upāyāsa-saṃvaṭṭa-nike pi saṅkhāre nābhisaṅkhāronti.|| ||</p>

					<p class="f4">Te jāti-saṃvaṭṭa-nike pi saṅkhāre anabhisaṅkhāritvā||<br />
					jarā-saṃvaṭṭa-nike pi saṅkhāre anabhisaṅkhāritvā||<br />
					maraṇa-saṃvaṭṭa-nike pi saṅkhāre anabhisaṅkhāritvā||<br />
					soka-parideva-dukkha-domanass'upāyāsa saṃvaṭṭa-nike pi saṅkhāre anabhisaṅkhāritvā||<br />
					jāti-pariḷāhena pi na pariḍayhanti,||<br />
					jarā-pariḷāhena pi na pariḍayhanti,||<br />
					maraṇa-pariḷāhena pi na pariḍayhanti,||<br />
					soka-parideva-dukkha-domanass'upāyāsapariḷāhena pi na pariḍayhanti.|| ||</p>

					<p class="f4">Te parimuccanti jātiyā <a id="pg452"><span class="f2 g"><b>[452]</b></span></a> jarāya maraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā ti vadāmi.|| ||</p>

					<p class="f4">Tasmātiha bhikkhu,||<br />
					'idaṃ dukkhan' ti yogo karaṇīyo||<br />
					'ayaṃ dukkha-samudayo' ti yogo karaṇīyo||<br />
					'ayaṃ dukkha-nirodho' ti yogo karaṇīyo||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
