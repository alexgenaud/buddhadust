<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 1. Although a Wheel-Turning King conquers the world and after death his immediate rebirth is in the Heaven of the Three and Thirty Gods, he has not escaped rebirth as an animal, deamon or in hell, whereas a disciple of the Buddha, if he have faith in the Buddha, Dhamma and Saṇgha and is of virtuous character has escaped for all time these low rebirths." />
<title>SN 5 55 1: Rāhā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					1. Veḷu-Dvāra Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p1">Sutta 1</a></h4>

					<h1>Rāhā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg342"><span class="f2 g"><b>[342]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.001.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.001.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Kiñcā pi bhikkhave, rājā cakka-vatti||<br />
					catunnaṃ dīpānaṃ issariyādhipaccaṃ rajjaṃ kāretvā||<br />
					kāyassa bhedā param maraṇā||<br />
					sugatiṃ saggaṃ lokaṃ uppajjati,||<br />
					devānaṃ Tāvatiṃsānaṃ saha-vyataṃ.|| ||</p>

					<p class="f4">So tattha Nandana vane||<br />
					accharā-Saṇgha-parivuto dibbehi ca||<br />
					pañcahi kāma-guṇehi||<br />
					samappito samaṇgībhūto parivāreti.|| ||</p>

					<p class="f4">So catūhi dhammehi asamannāgato.|| ||</p>

					<p class="f4">Atha kho so aparimutto ca Nirayā,||<br />
					aparimutto tiracchāna-yoniso,||<br />
					aparimutto petti-visayā,||<br />
					aparimutto ca apāya-duggati-vinipātā.|| ||</p>

					<p class="f4">Kiñ cā pi bhikkhave, ariya-sāvako piṇḍiyā lopena yāpeti nantatāni ca dhāreti.|| ||</p>

					<p class="f4">So catūhi dhammehi samannāgato.|| ||</p>

					<p class="f4">Atha kho so parimutto ca Nirayā,||<br />
					parimutto tiracchāna-yoniyā,||<br />
					parimutto petti-visayā,||<br />
					parimutto apāya-duggati-vinipātā.|| ||</p>

					<p class="f4">Katamehi catūhi?|| ||</p>

					<p class="f4"> <a id="pg343"><span class="f2 g"><b>[343]</b></span></a> Idha bhikkhave, ariya-sāvako||<br />
					Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi.|| ||</p>

					<p class="f4">Imehi catūhi dhammehi samannāgato hoti.|| ||</p>

					<p class="f4">Yo ca bhikkhave, catunnaṃ dīpānaṃ paṭilābho,||<br />
					yo catunnaṃ dhammānaṃ paṭilābho,||<br />
					catunnaṃ dīpānaṃ paṭilābho||<br />
					catunnaṃ dhammānaṃ paṭilābhassa||<br />
					kalaṃ n'agghati solasin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>