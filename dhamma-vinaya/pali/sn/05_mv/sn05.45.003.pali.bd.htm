<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 3. Sāriputta declares that it is 'the whole of the Brahma life' to be associated with the lovely. Gotama confirms him in this view." />
<title>SN 5 45 3: Sāriputta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					45. Magga Saṃyutta<br />
					1. Avijjā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p3">Sutta 3</a></h4>

					<h1>Sāriputta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg3"><span class="f2 g"><b>[3]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.003.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.003.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sakkesu viharati,||<br />
					nāgarakaṃ nāma Sakkānaṃ nigamo.|| ||</p>

					<p class="f4">2. Atha kho āyasmā Sāriputto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">"Sakalam ev'idaṃ bhante, Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṇkatā" ti.|| ||</p>

					<p class="f4">"Sādhu, sādhu Sāriputta.|| ||</p>

					<p class="f4">Sakalam ev'idaṃ Sāriputta,||<br />
					Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṇkatā.|| ||</p>

					<p class="f4">Kalyāṇa-mittass'etaṃ Sāriputta,||<br />
					bhikkhuno pāṭikaṇkhaṃ||<br />
					kalyāṇa-sahāyassa||<br />
					kalyāṇa-sampavaṇkassa||<br />
					ariyaṃ aṭṭhaṇgikaṃ Maggaṃ bhāvessati||<br />
					ariyaṃ aṭṭhaṇgikaṃ Maggaṃ bahulī-karissati.|| ||</p>

					<p class="f4">4. Kathañ ca Sāriputta, bhikkhu kalyāṇa-mitto||<br />
					kalyāṇa-sahāyo||<br />
					kalyāṇa-sampavaṇko||<br />
					ariyaṃ aṭṭhaṇgikaṃ Maggaṃ bhāveti,||<br />
					ariyaṃ aṭṭhaṇgikaṃ Maggaṃ bahulī-karoti?|| ||</p>

					<p class="f4">Idha Sāriputta, bhikkhu||<br />
					sammā-diṭṭhiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-saṇkappaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-vācaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-kammantaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-ājīvaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-vāyāmaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-satiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ vossagga-pariṇāmiṃ;||<br />
					sammā-samādhiṃ bhāveti||<br />
					viveka-nissitaṃ||<br />
					virāga-nissitaṃ||<br />
					<a id="pg4"><span class="f2 g"><b>[4]</b></span></a> nirodha-nissitaṃ vossagga-pariṇāmiṃ.|| ||</p>

					<p class="f4">Evaṃ kho Sāriputta, bhikkhu kalyāṇa-mitto||<br />
					kalyāṇa-sahāyo||<br />
					kalyāṇa-sampaṇko||<br />
					ariyaṃ aṭṭhaṇgikaṃ Maggaṃ bhāveti||<br />
					ariyaṃ aṭṭhaṇgikaṃ Maggaṃ bahulī-karoti.|| ||</p>

					<p class="f4">Tad aminā p'etaṃ Sāriputta, pariyāyena veditabbaṃ.|| ||</p>

					<p class="f4">Yathā sakalam ev'idaṃ Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṇkatā.|| ||</p>

					<p class="f4">Mamaṃ hi Sāriputta, kalyāṇa-mittaṃ āgamma||<br />
					jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti.|| ||</p>

					<p class="f4">Maraṇa-dhammā sattā maraṇena parivuccanti,||<br />
					soka-parideva-dukkha-domanass'upāyā-sadhammā sattā||<br />
					soka-parideva-dukkha-domanass'upayāsehi parimuccanti.|| ||</p>

					<p class="f4">Iminā kho etaṃ Sāriputta, pariyāyena veditabbaṃ.|| ||</p>

					<p class="f4">Yathā sakalam ev'idaṃ Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṇkatā" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>