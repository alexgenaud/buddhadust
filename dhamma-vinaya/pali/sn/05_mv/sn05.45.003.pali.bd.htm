<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 3. Sāriputta declares that it is 'the whole of the Brahma life' to be associated with the lovely. Gotama confirms him in this view." />
<title>SN 5 45 3: Sāriputta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					45. Magga Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p3">Sutta 3</a></h4>

					<h1>Sāriputta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.003.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.45.003.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sakkesu viharati,||<br />
					nāgarakaɱ nāma Sakkānaɱ nigamo.|| ||</p>

					<p class="f4">2. Atha kho āyasmā Sāriputto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4">Sakalamevidaɱ bhante, Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatāti.|| ||</p>

					<p class="f4">Sādhu, sādhu Sāriputta.|| ||</p>

					<p class="f4">Sakalam eva h'idaɱ Sāriputta,||<br />
					Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā.|| ||</p>

					<p class="f4">Kalyāṇa-mittass'etaɱ Sāriputta,||<br />
					bhikkhuno pāṭikaŋkhaɱ kalyāṇa-sahāyassa kalyāṇa-sampavaŋkassa ariyaɱ aṭṭhaŋgikaɱ Maggaɱ bhāvessati||<br />
					ariyaɱ aṭṭhaŋgikaɱ Maggaɱ bahulī-karissati.|| ||</p>

					<p class="f4">4. Kathañ ca Sāriputta, bhikkhu kalyāṇa-mitto kalyāṇa-sahāyo kalyāṇa-sampavaŋko||<br />
					ariyaɱ aṭṭhaŋgikaɱ Maggaɱ bhāveti,||<br />
					ariyaɱ aṭṭhaŋgikaɱ Maggaɱ bahulī-karoti?|| ||</p>

					<p class="f4">Idha Sāriputta, bhikkhu||<br />
					sammā-diṭṭhiɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ||<br />
					sammā-saŋkappaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-vācaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-kammantaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-ājīvaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-vāyāmaɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-satiɱ bhāveti viveka-nissitaɱ virāga-nissitaɱ nirodha-nissitaɱ vossagga-pariṇāmiɱ,||<br />
					sammā-samādhiɱ bhāveti viveka-nissitaɱ virāga-nissitaɱ <a id="pg4"><span class="f2 g"><b>[4]</b></span></a> nirodha-nissitaɱ vossagga-pariṇāmiɱ.|| ||</p>

					<p class="f4">Evaɱ kho Sāriputta, bhikkhu kalyāṇa-mitto kalyāṇa-sahāyo kalyāṇasampaŋko||<br />
					ariyaɱ aṭṭhaŋgikaɱ Maggaɱ bhāveti||<br />
					ariyaɱ aṭṭhaŋgikaɱ Maggaɱ bahulītaroti.|| ||</p>

					<p class="f4">Tad aminā p'etaɱ Sāriputta, pariyāyena veditabbaɱ.|| ||</p>

					<p class="f4">Yathā sakalam eva h'idaɱ Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā.|| ||</p>

					<p class="f4">Mamaɱ hi Sāriputta, kalyāṇa-mittaɱ āgamma jāti-dhammā sattā jātiyā parimuccanti,||<br />
					jarā-dhammā sattā jarāya parimuccanti.|| ||</p>

					<p class="f4">Maraṇa-dhammā sattā maraṇena parivuccanti,||<br />
					soka-parideva-dukkha-domanass'upāyā-sadhammā sattā soka-parideva-dukkha-domanass'upayāsehi parimuccanti.|| ||</p>

					<p class="f4">Iminā kho etaɱ Sāriputta, pariyāyena veditabbaɱ.|| ||</p>

					<p class="f4">Yathā sakalam eva h'idaɱ Brahma-cariyaɱ yad idaɱ kalyāṇa-mittatā kalyāṇa-sahāyatā kalyāṇa-sampavaŋkatā ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>