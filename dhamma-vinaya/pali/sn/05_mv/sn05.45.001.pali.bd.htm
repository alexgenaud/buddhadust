<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 45: Magga Samyutta, Sutta 1. The Buddha explains in a paticca-samuppada-like style how blindness leads to shameful behavior and that gives rise to mistaken points of view which leads to false release. Where there is vision, 'seeing' the bad consequences of shameful acts, that gives rise to consummate point of view which leads to consummate release." />
<title>SN 5 45 1: Avijjā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					45. Magga Saṃyutta<br />
					1. Avijjā Vagga</i></h4>

					<h4 class="ctr"><b><i>Namo tassa Bhagavato arahato Sammā Sambuddhassa</i></b></h4>

					<h4 class="ctr"><a href="../../../../backmatter/indexes/sutta/sn/05_mv/idx_45_maggasamyutta.htm#p1">Sutta 1</a></h4>

					<h1>Avijjā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.45.001.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.45.001.than.ati.htm#p1">than</a>][<a href="../../../../dhamma-vinaya/wp/sn/05_mv/sn05.45.001.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:||<br />
					"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Avijjā bhikkhave pubbaṇgamā||<br />
					akusalānaṃ dhammānaṃ samāpattiyā||<br />
					anu-d-eva ahirikaṃ anottappaṃ.</p>

					<p class="f4">Avijjā-gatassa bhikkhave aviddasuno||<br />
					micchā-diṭṭhi pahoti.|| ||</p>

					<p class="f4">Micchā-diṭṭhissa micchā-saṇkappo pahoti.|| ||</p>

					<p class="f4">Micchā-saṇkappassa micchā-vācā pahoti.|| ||</p>

					<p class="f4">Micchā-vācassa micchā-kammanto pahoti.|| ||</p>

					<p class="f4">Micchā-kammantassa micchā-ājīvo pahoti.|| ||</p>

					<p class="f4">Micchā-ājīvassa micchā-vāyāmo pahoti.|| ||</p>

					<p class="f4">Micchā-vāyāmassa micchā-sati pahoti.|| ||</p>

					<p class="f4">Micchā-satissa micchā-samādhi pahoti.|| ||</p>

					<p class="f4">Vijjā ca kho bhikkhave pubbaṇgamā kusalānaṃ dhammānaṃ samāpattiyā anu-d-eva hir'ottappaṃ.|| ||</p>

					<p class="f4">Vijjāgatassa <a id="pg2"><span class="f2 g"><b>[2]</b></span></a> bhikkhave viddasuno sammā-diṭṭhi pahoti.|| ||</p>

					<p class="f4">Sammā-diṭṭhissa sammā-saṇkappo pahoti.|| ||</p>

					<p class="f4">Sammā-saṇkappassa sammā-vācā pahoti.|| ||</p>

					<p class="f4">Sammā-vācassa sammā-kammanto pahoti.|| ||</p>

					<p class="f4">Sammā-kammantassa sammā-ājīvo pahoti.|| ||</p>

					<p class="f4">Sammā-ājīvassa sammā-vāyāmo pahoti.|| ||</p>

					<p class="f4">Sammā-vāyāmassa sammā-sati pahoti.|| ||</p>

					<p class="f4">Sammā-satissa sammā-samādhi pahotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>