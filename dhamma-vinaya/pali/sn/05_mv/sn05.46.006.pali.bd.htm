<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 6. The Buddha shows how guarding the senses culminates in giving up bad conduct of body, speech and mind which culminates in the culmination of the four settings up of the memory which culminates in the culmination of the seven dimensions of self-awakening which culminates in freedom through knowledge." />
<title>SN 5 46 6: Kuṇḍali Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					1. Pabbata Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p6">Sutta 6</a></h4>

					<h1>Kuṇḍali Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg73"><span class="f2 g"><b>[73]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.006.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.006.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sākete viharati Añcanavane Migadāye.|| ||</p>

					<p class="f4">Atha kho Kuṇḍaliyo paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Kuṇḍaliyo paribbājako Bhagavantaṃ etad avoca:|| ||</p>

					<p class="f4">"Aham asmi bho Gotama, ārāmanisādi parisā-vacaro.|| ||</p>

					<p class="f4">Tassa mayhaṃ bho Gotama, pacchā-bhattaṃ bhuttapātarāsassa ayam ācāro hoti||<br />
					ārāmena ārāmaṃ uyyānena uyyānaṃ||<br />
					anucaṅkamāmi, anuvicarāmi.|| ||</p>

					<p class="f4">So tattha passāmi eke samaṇa-brāhmaṇe itivāda-p-pamokkhānisaṃsañ c'eva kathaṃ kathente upārambhānisaṃsañ ca.|| ||</p>

					<p class="f4">Bhavaṃ pana Gotamo kimānisaṃso viharatī" ti?|| ||</p>

					<p class="f4">"Vijjā-vimutti-phalānisaṃso kho Kuṇḍaliya,||<br />
					Tathāgato viharatī" ti.</p>

					<p class="f4">"Katame pana bho Gotama, dhammā bhāvitā bahulī-katā vijjā-vimuttiṃ paripūrentī" ti?|| ||</p>

					<p class="f4">"Satta kho Kuṇḍaliya, bojjh'aṅgā bhāvitā bahulī-katā vijjā-vimuttiṃ paripūrentī" ti.|| ||</p>

					<p class="f4">"Katame pana bho Gotama, dhammā bhāvitā bahulī-katā satta-bojjh'aṅge paripūrentī" ti?|| ||</p>

					<p class="f4">"Cattāro kho Kuṇḍaliya, sati-paṭṭhānā bhāvitā bahulī-katā satta-bojjh'aṅge paripūrentī" ti.|| ||</p>

					<p class="f4">"Katame bho Gotama, dhammā bhāvitā bahulī-katā cattāro sati-paṭṭhāne paripūrentī" ti?|| ||</p>

					<p class="f4">"Tīṇi kho Kuṇḍaliya, sucaritāni bhāvitāni bahulī-katāni cattāro sati-paṭṭhāne paripūrentī" ti.|| ||</p>

					<p class="f4">"Katame pana bho Gotama, dhammā bhāvitā bahulī-katā tīṇi sucaritāni paripūrentī" ti?|| ||</p>

					<p class="f4"><a id="pg74"><span class="f2 g"><b>[74]</b></span></a> "Indriya-saṃvaro kho Kuṇḍaliya, bhāvito bahulī-kato tīṇi sucaritāni paripūrenti.|| ||</p>

					<p class="f4">Kathaṃ bhāvito ca Kuṇḍaliya, indriya-saṃvaro||<br />
					kathaṃ bahulī-kato tīṇi sucaritāni paripūreti?|| ||</p>

					<p class="f4">Idha Kuṇḍaliya, bhikkhu||<br />
					cakkhunā rūpaṃ disvā manāpaṃ nābhijjhati,||<br />
					nābhihaṃsati,||<br />
					na rāgaṃ janeti.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="f4">Cakkhunā kho pan'eva rūpaṃ disvā amanāpaṃ||<br />
					na maṅku hoti.|| ||</p>

					<p class="f4">Apatiṭṭhina-citto ādīnamānaso avyāpanna-cetaso.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Puna ca paraṃ Kuṇḍaliya, bhikkhu||<br />
					sotena saddaṃ sutvā manāpaṃ nābhijjhati,||<br />
					nābhihaṃsati,||<br />
					na rāgaṃ janeti.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="f4">Sotena kho pan'eva saddaṃ sutvā amanāpaṃ||<br />
					na maṅku hoti.|| ||</p>

					<p class="f4">Apatiṭṭhina-citto ādīnamānaso avyāpanna-cetaso.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Ghānena gandhaṃ ghāyitvā manāpaṃ nābhijjhati,||<br />
					nābhihaṃsati,||<br />
					na rāgaṃ janeti.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="f4">Gandhaṃ ghāyitvā amanāpaṃ||<br />
					na maṅku hoti.|| ||</p>

					<p class="f4">Apatiṭṭhina-citto ādīnamānaso avyāpanna-cetaso.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Jivhāya rasaṅ sāyitvā manāpaṃ nābhijjhati,||<br />
					nābhihaṃsati,||<br />
					na rāgaṃ janeti.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="f4">Jivhāya kho pan'eva rasaṅ sāyitvā amanāpaṃ||<br />
					na maṅku hoti.|| ||</p>

					<p class="f4">Apatiṭṭhina-citto ādīnamānaso avyāpanna-cetaso.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phusitvā manāpaṃ nābhijjhati,||<br />
					nābhihaṃsati,||<br />
					na rāgaṃ janeti.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="f4">Kāyena kho pan'eva phoṭṭhabbaṃ phusitvā amanāpaṃ||<br />
					na maṅku hoti.|| ||</p>

					<p class="f4">Apatiṭṭhina-citto ādīnamānaso avyāpanna-cetaso.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Manasā dhammaṃ viññāya manāpaṃ nābhijjhati,||<br />
					nābhihaṃsati,||<br />
					na rāgaṃ janeti.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="f4">Manasā kho pan'eva dhammaṃ viññāya amanāpaṃ||<br />
					na maṅku hoti.|| ||</p>

					<p class="f4">Apatiṭṭhina-citto ādīnamānaso avyāpanna-cetaso.|| ||</p>

					<p class="f4">Tassa ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yato kho Kuṇḍaliya, bhikkhuno||<br />
					cakkhunā rūpaṃ disvā manāpāmanāpesu rūpesu ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā manāpāmanāpesu saddesu ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Ghānena gandhaṃ ghāyitvā manāpāmanāpesu gandhesu ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Jivhāya rasaṅ sāyitvā manāpāmanāpesu rasesu ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phusitvā manāpāmanāpesu phoṭṭhabbesu ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					su-vimuttaṃ.|| ||</p>

					<p class="ctr c">&#9632;</p>

					<p class="f4"> Manasā dhammaṃ viññāya manāpāmanāpesu dhammesu ṭhito ca kāyo hoti,||<br />
					ṭhitaṃ cittaṃ,||<br />
					ajjhattaṃ susaṇṭhitaṃ,||<br />
					<a id="pg75"><span class="f2 g"><b>[75]</b></span></a> su-vimuttaṃ.|| ||</p>

					<p class="f4">Evaṃ bhāvito kho Kuṇḍaliya, indriya-saṃvaro||<br />
					evaṃ bahulī-kato tīṇi sucaritāni paripūreti.</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathaṃ bhāvitāni ca Kuṇḍaliya,||<br />
					tīṇi sucaritāni||<br />
					kathaṃ bahulī-katāni||<br />
					cattāro sati-paṭṭhāne paripūrenti?|| ||</p>

					<p class="f4">Idha Kuṇḍaliya, bhikkhu kāya-du-c-caritaṃ pahāya||<br />
					kāya-su-caritaṃ bhāveti.|| ||</p>

					<p class="f4">Vacī-du-c-caritaṃ pahāya||<br />
					vacī-su-caritaṃ bhāveti.|| ||</p>

					<p class="f4">Mano-du-c-caritaṃ pahāya||<br />
					mano-su-caritaṃ bhāveti.|| ||</p>

					<p class="f4">Evaṃ bhāvitāni kho Kuṇḍaliya,||<br />
					tīṇi sucaritāni||<br />
					evaṃ bahulī-katāni||<br />
					cattāro sati-paṭṭhāne paripūrentī.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathaṃ bhāvitā ca Kuṇḍaliya,||<br />
					cattāro sati-paṭṭhānā||<br />
					kathaṃ bahulī-katā satta bojjh'aṅge paripūrenti?|| ||</p>

					<p class="f4">Idha Kuṇḍaliya, bhikkhu||<br />
					kāye kāy'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Vedanāsu vedan'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Citte citt'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="ctr c">&#9632;</p>

					<p class="f4">Dhammesu Dhamm'ānupassī viharati viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaṃ.|| ||</p>

					<p class="f4">Evaṃ bhāvitā kho Kuṇḍaliya,||<br />
					cattāro sati-paṭṭhānā||<br />
					evaṃ bahulī-katā||<br />
					satta bojjh'aṅge paripūrenti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathaṃ bhāvitā ca kho Kuṇḍaliya,||<br />
					satta bojjh'aṅgā||<br />
					kathaṃ bahulī-katā vijajāvimuttiṃ paripūrenti?|| ||</p>

					<p class="f4">Idha Kuṇḍaliya, Bhikkhu||<br />
					sati-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Dhamma-vicaya-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Viriya-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Pīti-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Passaddhi-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Samādhi-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Upekkhā-sambojjh'aṅgaṃ bhāveti,||<br />
					viveka-nissitaṃ,||<br />
					virāga-nissitaṃ,||<br />
					nirodha-nissitaṃ,||<br />
					vossagga-pariṇāmiṃ.|| ||</p>

					<p class="f4">Evaṃ bhāvitā kho Kuṇḍaliya,||<br />
					satta bojjh'aṅgā||<br />
					evaṃ bahulī-katā||<br />
					vijjā-vimuttiṃ paripūrentī" ti.|| ||</p>

					<p class="f4">Evaṃ vutte Kuṇḍaliyo paribbājako Bhagavantaṃ etad avoca:|| ||</p>

					<p class="f4">"Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhintī' ti.|| ||</p>

					<p class="f4">Evam evaṃ bhotā Gotamena||<br />
					aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi,||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>