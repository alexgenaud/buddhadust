<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 42. The Buddha speaks about how difficult it is to calculate the benefits of being blessed with four factors." />
<title>SN 5 55 42: Dutiya Abhisanda or Sahyaka or Asaṇkheyya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					5. Sagātha-Puññā-Bhisanda Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p42">Sutta 42</a></h4>

					<h1>Dutiya Abhisanda or Sahyaka or Asaṇkheyya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg401"><span class="f2 g"><b>[401]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.042.wood.pts.htm#p1">pts</a>]</span>Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Cattāro me bhikkhave, puññ-ā-bhisandā||<br />
					kusal-ā-bhisandā||<br />
					sukhass'āhārā.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.</p>

					<p class="f4">Ayaṃ paṭhamo puññ-ā-bhisando kusal-ā-bhisando sukhass'āhāro.|| ||</p>

					<p class="ctr c">&#9632;</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Ayaṃ dutiyo puññ-ā-bhisando kusal-ā-bhisando sukhass'āhāro.|| ||</p>

					<p class="ctr c">&#9632;</p>

					<p class="f4">Saṇghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṇgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Ayaṃ tatiyo puññ-ā-bhisando kusal-ā-bhisando sukhass'āhāro.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, ariya-sāvako vigata-mala-maccerena cetasā agāraṃ ajjhā-vasati.|| ||</p>

					<p class="f4">Mutta-cāgo payata-pāṇī||<br />
					vossagga-rato||<br />
					yā cayogo||<br />
					dāna-saṃvibhāga-rato.|| ||</p>

					<p class="f4">Ayaṃ catuttho puññ-ā-bhisando kusal-ā-bhisando sukhass'āhāro.|| ||</p>

					<p class="f4">Ime kho bhikkhave, cattāro puññ-ā-bhisandā||<br />
					kusal-ā-bhisandā||<br />
					sukhass'āhārā.|| ||</p>

					<p class="f4">Imehi kho bhikkhave, catūhi puññ-ā-bhisandehi||<br />
					kusal-ā-bhisandehi||<br />
					samannāgatassa||<br />
					ariya-sāvakassa na sukaraṃ||<br />
					puññassa||<br />
					pamāṇaṃ gaṇetuṃ.|| ||</p>

					<p class="f4">'Ettako puññ-ā-bhisando||<br />
					kusal-ā-bhisando||<br />
					sukhass'āhāro' ti.|| ||</p>

					<p class="f4">Atha kho 'asaṇkheyyo||<br />
					appameyyo||<br />
					mahā-puñña-k-khandho'||<br />
					tv'eva saṇkhaṃ gacchati.|| ||</p>

					<p class="f4">Seyyathā pi, bhikkhave, yatthimā mahā-nadiyo saṃsandanti, samenti.|| ||</p>

					<p class="f4">Seyyath'īdaṃ:||<br />
					Gaṇgā||<br />
					Yamunā||<br />
					Aciravatī||<br />
					Sarabhū||<br />
					Mahī.|| ||</p>

					<p class="f4">Tattha na sukaraṃ udakassa pamāṇaṃ gaṇetuṃ, || ||</p>

					<p class="f4">'ettakāni udak'āḷhakānī' ti vā||<br />
					'ettakāni udak'āḷhaka satānī' ti vā||<br />
					'ettakāni udak'āḷhaka-sahassānī' ti vā.|| ||</p>

					<p class="f4">Atha kho 'asaṇkheyyo||<br />
					appameyyo||<br />
					mahā-udaka-k-khandho'||<br />
					tv'eva saṇkhaṃ gacchati.|| ||</p>

					<p class="f4">Evam eva kho bhikkhave, imehi catūhi puññ-ā-bhisandehi||<br />
					kusal-ā-bhisandehi||<br />
					samannāgatassa||<br />
					ariya-sāvakassa na sukaraṃ puññassa pamāṇaṃ gaṇetuṃ,||<br />
					'ettako puññ-ā-bhisando||<br />
					kusal-ā-bhisando||<br />
					sukhass'āhāro' ti.|| ||</p>

					<p class="f4">Atha kho asaṇkheyyo||<br />
					appameyyo||<br />
					mahā-puñña-k-khandho||<br />
					tv'eva saṇkhaṃ gacchatī'" ti.|| ||</p>

					<p class="f4">Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idaṃ vatvā Sugato athāparaṃ||<br />
					etad avoca Satthā:|| ||</p>

					      <p class="f4 in2">"Mahodadhiṃ aparimitaṃ mahāsaraṃ,||<br />
							Bahubheravaṃ ratanagaṇānam ālayaṃ||<br />
							Najjo yathā naragaṇaSaṇghasevitā,||<br />
							Puthū savantī upayanti sāgaraṃ.|| ||</p>

					      <p class="f4 in2">Evaṃ naraṃ annadapānavatthadaṃ||<br />
							Seyyānisajjattharaṇassa dāyakaṃ,||<br />
							Puññassa dhārā upayanti paṇaḍitaṃ||<br />
							Najjo yathā vārivahāva sāgaran" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>