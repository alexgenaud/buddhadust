<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="F.L. Woodward's translation of Samyutta Nikaya, V: MahaVagga. 48: Indriya Samyutta, 2: Jara Vagga, Sutta 50. An exposition of five controlling faculties: faith, energy, memory, serenity and wisdom and how one established in faith builds up stepwise useing these to attain insight overcoming all doubt as to the teacher or the doctrine." />
<title>SN 5 48 50: Saddha or Apana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					2. Jara Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p50">Sutta 50</a></h4>
					<h1>Saddha or Āpaṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.050.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Aŋgesu viharati āpaṇaɱ nāma aŋgānaɱ nigamo.|| ||</p>

					<p class="f4">2. Tatra kho Bhagavā āyasmantaɱ Sāriputtaɱ āmantesi:|| ||</p>

					<p class="f4">"Yo so Sāriputta, ariya-sāvako Tathāgate ekanta-gato abhi-p-pasanno,||<br />
					api nu so Tathāgate vā Tathāgatasāsane vā kaŋkheyya vā vici-kiccheyya vā" ti?|| ||</p>

					<p class="f4">3. Yo so bhante, ariya-sāvako Tathāgate ekanta-gato abhi-p-pasanno,||<br />
					na so Tathāgate vā Tathāgatasāsane vā kaŋkheyya vā vici-kiccheyya vā.|| ||</p>

					<p class="f4">4. Saddhassa hi bhante, ariya-sāvakassa etaɱ pāṭikaŋkhaɱ:|| ||</p>

					<p class="f4">Yaɱ āraddha-viriyo viharissati akusalānaɱ dhammānaɱ pahānāya kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Yaɱ hissa bhante, viriyaɱ tad assa viriy'indriyaɱ.|| ||</p>

					<p class="f4">5. Saddhassa hi bhante, ariya-sāvakassa āraddha-viriyassa etaɱ pāṭikaŋkhaɱ:|| ||</p>

					<p class="f4">Yaɱ satimā bhavissati paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Yā hi'ssa bhante, sati, tad assa sat'indriyaɱ.|| ||</p>

					<p class="f4">6. Saddhassa hi bhante, ariya-sāvakassa||<br />
					āraddha-viriyassa||<br />
					upaṭṭhita-satino etaɱ pāṭikaŋkhaɱ:|| ||</p>

					<p class="f4">Yaɱ vossagg'ārammaṇaɱ karitvā labhissati samādhiɱ labhissati cittassa ek'aggataɱ.|| ||</p>

					<p class="f4">Yo hissa bhante, samādhi tadassa samādh'indriyaɱ.|| ||</p>

					<p class="f4">7. Saddhassa hi bhante, ariya-sāvakassa||<br />
					āraddha-viriyassa||<br />
					upaṭṭhita-satino||<br />
					<a id="pg226"><span class="f2 g"><b>[226]</b></span></a> samāhitacittassa etaɱ pāṭikaŋkhaɱ:|| ||</p>

					<p class="f4">Yaɱ evaɱ pajānissati anamataggo kho saŋsāro pubbā koṭi na paññāyati.|| ||</p>

					<p class="f4">Avijjānīvaraṇānaɱ sattānaɱ taṇhā-saŋyojanānaɱ sandhāvataɱ saŋsarataɱ||<br />
					avijjāya tv'eva tamokāyassa asesavirāga-nirodho,||<br />
					santam etaɱ padaɱ,||<br />
					paṇītam etaɱ padaɱ,||<br />
					yad idaɱ sabba-sankhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānaɱ.|| ||</p>

					<p class="f4">Yā hi'ssa bhante, paññā tad assa paññ'indriyaɱ.|| ||</p>

					<p class="f4">8. Saddho so bhante, ariya-sāvako<br />
					evaɱ padahitvā padahitvā||<br />
					evaɱ saritvā saritvā||<br />
					evaɱ samādahitvā samādahitvā||<br />
					evam pajānitvā pajānitvā||<br />
					evam abhisadda-hati:|| ||</p>

					<p class="f4">"Ime kho te dhammā ye me pubbe sutāva ahesuɱ||<br />
					te'dān'āhaɱ etarahi kāyena ca phusitvā viharāmi||<br />
					paññāya ca ativijjha passāmī" ti.|| ||</p>

					<p class="f4">Yā hi'ssa bhante, saddhā tad assa saddh'indriyan ti.|| ||</p>

					<p class="f4">9. Sādhu sādhu Sāriputta.|| ||</p>

					<p class="f4">Yo so Sāriputta, ariya-sāvako Tathāgate ekanta-gato abhi-p-pasanno,||<br />
					na so Tathāgate vā Tathāgatasāsane vā kaŋkheyya vā vici-kiccheyya vā.|| ||</p>

					<p class="f4">Saddhassa hi Sāriputta, ariya-sāvakassa etaɱ pāṭikaŋkhaɱ:|| ||</p>

					<p class="f4">Yaɱ āraddha-viriyo viharissati akusalānaɱ dhammānaɱ pahānāya kusalānaɱ dhammānaɱ upasampadāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Yaɱ hissa Sāriputta, viriyaɱ tad assa viriy'indriyaɱ.|| ||</p>

					<p class="f4">10. Saddhassa hi Sāriputta, ariya-sāvakassa āraddha-viriyassa etaɱ pāṭikaŋkhaɱ:|| ||</p>

					<p class="f4">Yaɱ satimā bhavissati paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Yā hi'ssa Sāriputta, sati, tad assa sat'indriyaɱ.|| ||</p>

					<p class="f4">11. Saddhassa hi Sāriputta, ariya-sāvakassa||<br />
					āraddha-viriyassa||<br />
					upaṭṭhita-satino etaɱ pāṭikaŋkhaɱ:|| ||</p>

					<p class="f4">Yaɱ vossagg'ārammaṇaɱ karitvā labhissati samādhiɱ labhissati cittassa ek'aggataɱ.|| ||</p>

					<p class="f4">Yo hissa Sāriputta, samādhi tadassa samādh'indriyaɱ.|| ||</p>

					<p class="f4">12. Saddhassa hi Sāriputta, ariya-sāvakassa||<br />
					āraddha-viriyassa||<br />
					upaṭṭhita-satino||<br />
					samāhitacittassa etaɱ pāṭikaŋkhaɱ:|| ||</p>

					<p class="f4">Yaɱ evaɱ pajānissati anamataggo kho saŋsāro pubbā koṭi na paññāyati.|| ||</p>

					<p class="f4">Avijjānīvaraṇānaɱ sattānaɱ taṇhā-saŋyojanānaɱ sandhāvataɱ saŋsarataɱ||<br />
					avijjāya tv'eva tamokāyassa asesavirāga-nirodho,||<br />
					santam etaɱ padaɱ,||<br />
					paṇītam etaɱ padaɱ,||<br />
					yad idaɱ sabba-sankhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānaɱ.|| ||</p>

					<p class="f4">Yā hi'ssa Sāriputta, paññā tad assa paññ'indriyaɱ.|| ||</p>

					<p class="f4">13. Saddho so Sāriputta, ariya-sāvako<br />
					evaɱ padahitvā padahitvā||<br />
					evaɱ saritvā saritvā||<br />
					evaɱ samādahitvā samādahitvā||<br />
					evam pajānitvā pajānitvā||<br />
					evam abhisadda-hati:|| ||</p>

					<p class="f4">"Ime kho te dhammā ye me pubbe sutāva ahesuɱ||<br />
					te'dān'āhaɱ <a id="pg227"><span class="f2 g"><b>[227]</b></span></a> etarahi kāyena ca phusitvā viharāmi||<br />
					paññāya ca ativijjha passāmī" ti.|| ||</p>

					<p class="f4">Yā hi'ssa Sāriputta, saddhā tad assa saddh'indriyan ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
