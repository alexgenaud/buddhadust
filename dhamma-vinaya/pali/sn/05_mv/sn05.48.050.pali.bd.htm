<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="F.L. Woodward's translation of Samyutta Nikaya, V: MahaVagga. 48: Indriya Samyutta, 2: Jara Vagga, Sutta 50. An exposition of five controlling faculties: faith, energy, memory, serenity and wisdom and how one established in faith builds up stepwise useing these to attain insight overcoming all doubt as to the teacher or the doctrine." />
<title>SN 5 48 50: Saddha or Āpaṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					5. Jarā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p50">Sutta 50</a></h4>

					<h1>Saddha or Āpaṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg225"><span class="f2 g"><b>[225]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.050.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.48.050.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Aṅgesu viharati āpaṇaṃ nāma aṅgānaṃ nigamo.|| ||</p>

					<p class="f4">2. Tatra kho Bhagavā āyasmantaṃ Sāriputtaṃ āmantesi:|| ||</p>

					<p class="f4">"Yo so Sāriputta, ariya-sāvako Tathāgate ekanta-gato abhi-p-pasanno,||<br />
					api nu so Tathāgate vā Tathāgatasāsane vā kaṅkheyya vā vici-kiccheyya vā" ti?|| ||</p>

					<p class="ctr c">&#9632;</p>

					<p class="f4">3. "Yo so bhante, ariya-sāvako Tathāgate ekanta-gato abhi-p-pasanno,||<br />
					na so Tathāgate vā||<br />
					Tathāgatasāsane vā||<br />
					kaṅkheyya vā||<br />
					vici-kiccheyya vā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">4. Saddhassa hi bhante, ariya-sāvakassa etaṃ pāṭikaṅkhaṃ:|| ||</p>

					<p class="f4">Yaṃ āraddha-viriyo viharissati akusalānaṃ dhammānaṃ pahānāya||<br />
					kusalānaṃ dhammānaṃ upasampadāya||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Yaṃ hissa bhante, viriyaṃ tad assa viriy'indriyaṃ.|| ||</p>

					<p class="ctr c">&#9632;</p>

					<p class="f4">5. Saddhassa hi bhante, ariya-sāvakassa āraddha-viriyassa etaṃ pāṭikaṅkhaṃ:|| ||</p>

					<p class="f4">Yaṃ satimā bhavissati paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Yā hi'ssa bhante, sati, tad assa sat'indriyaṃ.|| ||</p>

					<p class="ctr c">&#9632;</p>

					<p class="f4">6. Saddhassa hi bhante, ariya-sāvakassa||<br />
					āraddha-viriyassa||<br />
					upatthika-satino etaṃ pāṭikaṅkhaṃ:|| ||</p>

					<p class="f4">Yaṃ vossagg'ārammaṇaṃ karitvā labhissati samādhiṃ labhissati cittassa ek'aggataṃ.|| ||</p>

					<p class="f4">Yo hissa bhante, samādhi tadassa samādh'indriyaṃ.|| ||</p>

					<p class="ctr c">&#9632;</p>

					<p class="f4">7. Saddhassa hi bhante, ariya-sāvakassa||<br />
					āraddha-viriyassa||<br />
					upatthika-satino||<br />
					<a id="pg226"><span class="f2 g"><b>[226]</b></span></a> samāhita-cittassa etaṃ pāṭikaṅkhaṃ:|| ||</p>

					<p class="f4">'Yaṃ evaṃ pajānissati anamataggo kho saṃsāro pubbā koṭi na paññāyati.|| ||</p>

					<p class="f4">Avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ||<br />
					avijjāya tv'eva tamokāyassa asesa-virāga-nirodho,||<br />
					santam etaṃ padaṃ,||<br />
					paṇītam etaṃ padaṃ,||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānaṃ' ti.|| ||</p>

					<p class="f4">Yā hi'ssa bhante, paññā tad assa paññ'indriyaṃ.|| ||</p>

					<p class="ctr c">&#9632;</p>

					<p class="f4">8. Saddho so bhante, ariya-sāvako<br />
					evaṃ padahitvā padahitvā||<br />
					evaṃ saritvā saritvā||<br />
					evaṃ samādahitvā samādahitvā||<br />
					evam pajānitvā pajānitvā||<br />
					evam abhisadda-hati:|| ||</p>

					<p class="f4">'Ime kho te dhammā ye me pubbe sutāva ahesuṃ||<br />
					te'dānāhaṃ etarahi kāyena ca phusitvā viharāmi||<br />
					paññāya ca ativijjha passāmī' ti.|| ||</p>

					<p class="f4">Yā hi'ssa bhante, saddhā tad assa saddh'indriyan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">9. Sādhu sādhu Sāriputta.|| ||</p>

					<p class="f4">Yo so Sāriputta, ariya-sāvako Tathāgate ekanta-gato abhi-p-pasanno,||<br />
					na so Tathāgate vā||<br />
					Tathāgatasāsane vā||<br />
					kaṅkheyya vā||<br />
					vici-kiccheyya vā.|| ||</p>

					<p class="ctr c">&#9632;</p>

					<p class="f4">Saddhassa hi Sāriputta, ariya-sāvakassa etaṃ pāṭikaṅkhaṃ:|| ||</p>

					<p class="f4">Yaṃ āraddha-viriyo viharissati akusalānaṃ dhammānaṃ pahānāya kusalānaṃ dhammānaṃ upasampadāya thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Yaṃ hissa Sāriputta, viriyaṃ tad assa viriy'indriyaṃ.|| ||</p>

					<p class="ctr c">&#9632;</p>

					<p class="f4">10. Saddhassa hi Sāriputta, ariya-sāvakassa āraddha-viriyassa etaṃ pāṭikaṅkhaṃ:|| ||</p>

					<p class="f4">Yaṃ satimā bhavissati paramena sati-nepakkena samannāgato cira-katam pi cira-bhāsitam pi saritā anussaritā.|| ||</p>

					<p class="f4">Yā hi'ssa Sāriputta, sati, tad assa sat'indriyaṃ.|| ||</p>

					<p class="ctr c">&#9632;</p>

					<p class="f4">11. Saddhassa hi Sāriputta, ariya-sāvakassa||<br />
					āraddha-viriyassa||<br />
					upatthika-satino etaṃ pāṭikaṅkhaṃ:|| ||</p>

					<p class="f4">Yaṃ vossagg'ārammaṇaṃ karitvā labhissati samādhiṃ labhissati cittassa ek'aggataṃ.|| ||</p>

					<p class="f4">Yo hissa Sāriputta, samādhi tadassa samādh'indriyaṃ.|| ||</p>

					<p class="ctr c">&#9632;</p>

					<p class="f4">12. Saddhassa hi Sāriputta, ariya-sāvakassa||<br />
					āraddha-viriyassa||<br />
					upatthika-satino||<br />
					samāhita-cittassa etaṃ pāṭikaṅkhaṃ:|| ||</p>

					<p class="f4">'Yaṃ evaṃ pajānissati anamataggo kho saṃsāro pubbā koṭi na paññāyati.|| ||</p>

					<p class="f4">Avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ||<br />
					avijjāya tv'eva tamokāyassa asesa-virāga-nirodho,||<br />
					santam etaṃ padaṃ,||<br />
					paṇītam etaṃ padaṃ,||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānaṃ' ti.|| ||</p>

					<p class="f4">Yā hi'ssa Sāriputta, paññā tad assa paññ'indriyaṃ.|| ||</p>

					<p class="ctr c">&#9632;</p>

					<p class="f4">13. Saddho so Sāriputta, ariya-sāvako<br />
					evaṃ padahitvā padahitvā||<br />
					evaṃ saritvā saritvā||<br />
					evaṃ samādahitvā samādahitvā||<br />
					evam pajānitvā pajānitvā||<br />
					evam abhisadda-hati:|| ||</p>

					<p class="f4">"Ime kho te dhammā ye me pubbe sutāva ahesuṃ||<br />
					te'dānāhaṃ <a id="pg227"><span class="f2 g"><b>[227]</b></span></a> etarahi kāyena ca phusitvā viharāmi||<br />
					paññāya ca ativijjha passāmī' ti.|| ||</p>

					<p class="f4">Yā hi'ssa Sāriputta, saddhā tad assa saddh'indriyan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
