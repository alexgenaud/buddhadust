<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 58. The Buddha rehearses Sāriputta in the various practices of the Arahant." />
<title>SN 5 48 58: Sūkara-Khatā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					48. Indriya Saṃyutta<br />
					6. Sūkara-Khata Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p58">Sutta 58</a></h4>

					<h1>Sūkara-Khatā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg233"><span class="f2 g"><b>[233]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.058.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate Sūkarakhatāyaṃ.|| ||</p>

					<p class="f4">Tatra kho Bhagavā āyasmantaṃ Sāriputtaṃ āmantesi:|| ||</p>

					<p class="f4">"Kiṃ nu kho Sāriputta, attha-vasaṅ||<br />
					khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-paccakāraṃ pavattamāno pavattatī" ti?|| ||</p>

					<p class="f4"><a id="pg234"><span class="f2 g"><b>[234]</b></span></a> "Anuttaraṃ hi bhante,||<br />
					yoga-k-khemaṃ sampassamāno khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-paccakāraṃ pavattamāno pavattatī" ti.|| ||</p>

					<p class="f4">"Sādhu, sādhu, Sāriputta,||<br />
					anuttaraṃ hi Sāriputta,||<br />
					yoga-k-khemaṃ sampassamāno khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattamāno pavattati.|| ||</p>

					<p class="f4">Katamo ca Sāriputta||<br />
					anuttaro yoga-k-khemo,||<br />
					yaṃ sampassamāno khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattamāno pavattatī" ti?|| ||</p>

					<p class="f4">"Idha bhante, khīṇ'āsavo bhikkhu||<br />
					saddh'indriyaṃ bhāveti||<br />
					upasama-gāmiṃ||<br />
					sambodha-gāmiṃ;|| ||</p>

					<p class="f4">viriy'indriyaṃ bhāveti||<br />
					upasama-gāmiṃ||<br />
					sambodha-gāmiṃ;|| ||</p>

					<p class="f4">sat'indriyaṃ bhāveti||<br />
					upasama-gāmiṃ||<br />
					sambodha-gāmiṃ;|| ||</p>

					<p class="f4">samādh'indriyaṃ bhāveti||<br />
					upasama-gāmiṃ||<br />
					sambodha-gāmiṃ;</p>

					<p class="f4">paññ'indriyaṃ bhāveti||<br />
					upasama-gāmiṃ||<br />
					sambodha-gāmiṃ.|| ||</p>

					<p class="f4">Ayaṃ kho bhante, anuttaro yoga-k-khemo||<br />
					yaṃ sampassamāno khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattamāno pavattatī" ti.|| ||</p>

					<p class="f4">"Sādhu, sādhu, Sāriputta,||<br />
					eso hi Sāriputta, anuttaro yoga-k-khemo||<br />
					yaṃ sampassamāno khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattamāno pavattati.|| ||</p>

					<p class="f4">Katamo ca Sāriputta, paramanipaccakāro||<br />
					yaṃ khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattamāno pavattatī" ti?|| ||</p>

					<p class="f4">"Idha bhante, khīṇ'āsavo bhikkhu||<br />
					satthari sagāravo viharati sappatisso.||<br />
					Dhamme sagāravo viharati sappatisso,||<br />
					Saṅghe sagāravo viharati sappatisso,||<br />
					sikkhāya sagāravo viharati sappatisso,||<br />
					samādhismiṃ sagāravo viharati sappatisso.|| ||</p>

					<p class="f4">Ayaṃ kho bhante, paramanipaccakāro||<br />
					yaṃ khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattamāno pavattatī" ti.|| ||</p>

					<p class="f4"><a id="pg235"><span class="f2 g"><b>[235]</b></span></a> "Sādhu, sādhu, Sāriputta,||<br />
					eso hi Sāriputta paramanipaccakāro||<br />
					yaṃ khīṇ'āsavo bhikkhu||<br />
					Tathāgate vā||<br />
					Tathāgatasāsane vā||<br />
					paramani-pacca-kāraṃ pavattayamāno pavattatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>