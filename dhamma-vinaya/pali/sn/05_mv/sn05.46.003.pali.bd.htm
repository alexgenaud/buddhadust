<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṇga Samyutta, Sutta 3. The Buddha describes how even just the sight of an Arahant can lead to Awakening or non-returning." />
<title>SN 5 46 3: Sīla Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					46. Bojjhaṇga Saṃyutta<br />
					1. Pabbata Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p3">Sutta 3</a></h4>

					<h1>Sīla Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg67"><span class="f2 g"><b>[67]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.003.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.46.003.olds.bd.htm#p1">olds</a>][<a href="../../../../dhamma-vinaya/wp/sn/05_mv/sn05.46.003.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.46.003.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye te bhikkhave bhikkhu sīla-sampannā||<br />
					samādhi-sampannā||<br />
					paññā-sampannā||<br />
					vimutti-sampannā||<br />
					vimutti-ñāṇa-dassana-sampannā|| ||</p>

					<p class="f4">Dassanam pāham bhikkhave,||<br />
					tesaṃ bhikkhūnaṃ bahukāraṃ vadāmi.|| ||</p>

					<p class="f4">3. Savanam pāham bhikkhave,||<br />
					tesaṃ bhikkhūnaṃ bahukāraṃ vadāmi.|| ||</p>

					<p class="f4">Upasaṇkamanam pāham bhikkhave,||<br />
					tesaṃ bhikkhūnaṃ bahukāraṃ vadāmi.|| ||</p>

					<p class="f4">Payirupāsanam pāham bhikkhave,||<br />
					tesaṃ bhikkhūnaṃ bahukāraṃ vadāmi.|| ||</p>

					<p class="f4">Anussatim pāham bhikkhave,||<br />
					tesaṃ bhīkkhūnaṃ bahukāraṃ vadāmi.|| ||</p>

					<p class="f4">Anupabbajjam pāham bhikkhave,||<br />
					tesaṃ bhikkhūnaṃ bahukāraṃ vadāmi.|| ||</p>

					<p class="f4">4. Taṃ kissa hetu?|| ||</p>

					<p class="f4">Tathārūpānam bhikkhave||<br />
					bhikkhūnaṃ dhammaṃ sutvā||<br />
					dvayena vūpakāsena vūpakaṭṭho viharati||<br />
					kāya-vūpakāsena ca||<br />
					citta-vūpakāsena ca.|| ||</p>

					<p class="f4">So tathā vūpakaṭṭho viharanto taṃ dhammaṃ anussarati anuvitakketi.|| ||</p>

					<p class="f4">5. Yasmiṃ samaye bhikkhave,||<br />
					bhikkhu tathā vūpakaṭṭho viharanto taṃ dhammaṃ anussarati anuvitakketi <a id="pg68"><span class="f2 g"><b>[68]</b></span></a> sati-sambojjh'aṇgo tasmiṃ samaye tassa bhikkhuno āraddho hoti.|| ||</p>

					<p class="f4">Sati-sambojjh'aṇgaṃ yasmiṃ samaye bhikkhu bhāveti,||<br />
					sati-sambojjh'aṇgo tasmiṃ samaye bhikkhuno bhāvanā pāripūriṃ gacchati.|| ||</p>

					<p class="f4">So tathā sato viharanto taṃ dhammaṃ paññāya pavicinati pavicarati parivīmaṃsam āpajjati.|| ||</p>

					<p class="f4">6. Yasmiṃ samaye bhikkhave,||<br />
					bhikkhu tathā sato viharanto taṃ dhammaṃ paññāya pavicinati pavicarati parivīmaṃsam āpajjati,||<br />
					dhamma-vicaya-sambojjh'aṇgo tasmiṃ samaye tassa bhikkhuno āraddho hoti.|| ||</p>

					<p class="f4">Dhamma-vicaya-sambojjh'aṇgaṃ yasmiṃ samaye bhikkhu bhāveti,||<br />
					dhamma-vicaya-sambojjh'aṇgo tasmiṃ samaye bhikkhuno bhāvanā pāripūriṃ gacchati.|| ||</p>

					<p class="f4">Tassa taṃ dhammaṃ paññāya pavicinato pavicarato parivīmaṃsam āpajjato āraddhaṃ hoti viriyaṃ asallīnaṃ.|| ||</p>

					<p class="f4">7. Yasmiṃ samaye bhikkhave,||<br />
					bhikkhuno taṃ dhammaṃ paññāya pavicinato pavicarato parivīmaṃsam āpajjato āraddhaṃ hoti viriyaṃ asallīṇaṃ,||<br />
					viriya-sambojjh'aṇgo tasmiṃ samaye bhikkhuno āraddho hoti.|| ||</p>

					<p class="f4">Viriya-sambojjh'aṇgaṃ yasmiṃ samaye bhikkhu bhāveti,||<br />
					viriya-sambojjh'aṇgo tasmiṃ samaye bhikkhuno bhāvanā pāripūriṃ gacchati.|| ||</p>

					<p class="f4">Āraddha-viriyassa uppajjati pīti nirāmisā.|| ||</p>

					<p class="f4">8. Yasmiṃ samaye bhikkhave,||<br />
					bhikkhuno āraddha-viriyassa uppajjati pīti nirāmisā,||<br />
					pīti-sambojjh'aṇgo tasmiṃ samaye bhikkhuno āraddho hoti.|| ||</p>

					<p class="f4">Pīti-sambojjh'aṇgaṃ yasmiṃ samaye bhikkhu bhāveti,||<br />
					pīti-sambojjh'aṇgo tasmiṃ samaye bhikkhuno bhāvanā pāripūriṃ gacchati.|| ||</p>

					<p class="f4">Pīti-manassa kāyo pi passambhati cittam pi passambhati.|| ||</p>

					<p class="f4">9. Yasmiṃ samaye bhikkhave,||<br />
					bhikkhuno pīti-manassa kāyo pi passambhati cittam pi passambhati,||<br />
					passaddhi-sambojjh'aṇgo tasmiṃ samaye bhikkhuno āraddho hoti.|| ||</p>

					<p class="f4">Passaddhi-sambojjh'aṇgaṃ yasmiṃ samaye bhikkhu bhāveti,||<br />
					passaddhi-sambojjh'aṇgo tasmiṃ samaye bhikkhuno bhāvanā <a id="pg69"><span class="f2 g"><b>[69]</b></span></a> pāripūriṃ gacchati.|| ||</p>

					<p class="f4">Pa-s-saddha-kāyassa sukhaṃ hoti.|| ||</p>

					<p class="f4">Sukhino cittaṃ samādhiyati.|| ||</p>

					<p class="f4">10. Yasmiṃ samaye bhikkhave,||<br />
					bhikkhuno passaddha-kāyassa sukhino cittaṃ samādhiyati,||<br />
					samādhi-sambojjh'aṇgo tasmiṃ samaye bhikkhuno āraddho hoti.|| ||</p>

					<p class="f4">Samādhi-sambojjh'aṇgaṃ yasmiṃ samaye bhikkhu bhāveti,||<br />
					samādhi-sambojjh'aṇgo tasmiṃ samaye bhikkhuno bhāvanā pāripūriṃ gacchati.|| ||</p>

					<p class="f4">So tathā samāhitaṃ cittaṃ sādhukaṃ ajjh'upekkhitā hoti.|| ||</p>

					<p class="f4">11. Yasmiṃ samaye bhikkhave,||<br />
					bhikkhu tathā samāhitaṃ cittaṃ sādhukaṃ ajjh'upekkhitā hoti||<br />
					upekhā-sambojjh'aṇgo tasmiṃ samaye bhikkhuno āraddho hoti.|| ||</p>

					<p class="f4">Upekhā-sambojjh'aṇgaṃ yasmiṃ samaye bhikkhu bhāveti,||<br />
					upekhā-sambojjh'aṇgo tasmiṃ samaye bhikkhuno bhāvanā pāripūriṃ gacchati.|| ||</p>

					<p class="f4">12. Evaṃ bhāvitesu kho bhikkhave sattasu bojjh'aṇgesu||<br />
					evaṃ bahulī-katesu||<br />
					satta phalā satt'ānisaṃsā pāṭikaṇkhā.|| ||</p>

					<p class="f4">Katame satta phalā satt'ānisaṃsā?|| ||</p>

					<p class="f4">13. Diṭṭhe'va dhamme paṭihacca aññaṃ ārādheti.|| ||</p>

					<p class="f4">14. No ce diṭṭhe'va dhamme paṭihacca aññaṃ ārādheti,||<br />
					atha maraṇa-kāle aññaṃ ārādheti.|| ||</p>

					<p class="f4">15. No ce diṭṭhe'va dhamme paṭihacca aññaṃ ārādheti,||<br />
					no ce maraṇa-kāle aññaṃ ārādheti,||<br />
					atha pañcannaṃ oram-bhāgiyānaṃ saṃyojanānaṃ parikkhayā antarā-parinibbāyī hoti.|| ||</p>

					<p class="f4">16. No ce diṭṭhe'va dhamme paṭihacca aññaṃ ārādheti,||<br />
					no ce maraṇa-kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā antarā-parinibbāyī hoti,||<br />
					atha pañcannaṃ oram-bhāgiyānaṃ saṃyojanānaṃ parikkhayā upahacca parinibbāyī hoti.|| ||</p>

					<p class="f4">17. No ce diṭṭhe'va dhamme paṭihacca aññaṃ ārādheti,||<br />
					no ce maraṇa-kāle aññaṃ ārādheti,||<br />
					no ce pañcannaṃ <a id="pg70"><span class="f2 g"><b>[70]</b></span></a> oram-bhāgiyānaṃ saṃyojanānaṃ parikkhayā antarā-parinibbāyī hoti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā upahacca parinibbāyī hoti,||<br />
					atha pañcannaṃ oram-bhāgiyānaṃ saṃyojanānaṃ parikkhayā a-saṇkhāra-parinibbāyī hoti.|| ||</p>

					<p class="f4">18. No ce diṭṭhe'va dhamme paṭihacca aññaṃ ārādheti,||<br />
					no ce maraṇa-kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā antarā parinibbāyī hoti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā upahacca parinibbāyī hoti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā a-saṇkhāra-parinibbāyī hoti,||<br />
					atha pañcannaṃ oram-bhāgiyānaṃ saṃyojanānaṃ parikkhayā sa-saṇkhāra-parinibbāyī hoti.|| ||</p>

					<p class="f4">19. No ce diṭṭhe'va dhamme paṭihacca aññaṃ ārādheti,||<br />
					no ce maraṇa-kāle aññaṃ ārādheti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā antarā parinibbāyī hoti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā upahacca parinibbāyī hoti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā a-saṇkhāra parinibbāyī hoti,||<br />
					no ce pañcannaṃ oram-bhāgiyānaṃ saṃyojanānaṃ parikkhayā sa-saṇkhāra parinibbāyī hoti,||<br />
					atha pañcannaṃ oram-bhāgiyānaṃ saṃyojanānaṃ parikkhayā uddhaṃ-soto hoti Akaniṭṭha-gāmī.|| ||</p>

					<p class="f4">20. Evaṃ bhāvitesu kho bhikkhave,||<br />
					sattasu bojjh'aṇgesu evaṃ bahulī-katesu ime satta phalā sattānisaṃsā pāṭikaṇkhā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
