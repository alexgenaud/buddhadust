<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 3. The Buddha describes how even just the sight of an Arahant can lead to Awakening or non-returning." />
<title>SN 5 46 3: Sila Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					I. Pabbata-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p3">Sutta 3</a></h4>

					<h1>Sīla Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg67"><span class="f2 g"><b>[67]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.003.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.46.003.olds.bd.htm#p1">olds</a>][<a href="../../../../dhamma-vinaya/wp/sn/05_mv/sn05.46.003.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>
					
					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye te bhikkhave bhikkhu sīla-sampannā||<br />
					samādhi-sampannā||<br />
					paññā-sampannā||<br />
					vimutti-sampannā||<br />
					vimutti-ñāṇa-dassana-sampannā|| ||</p>

					<p class="f4">Dassanam pāham bhikkhave,||<br />
					tesaɱ bhikkhūnaɱ bahukāraɱ vadāmi.|| ||</p>

					<p class="f4">3. Savanam pāham bhikkhave,||<br />
					tesaɱ bhikkhūnaɱ bahukāraɱ vadāmi.|| ||</p>

					<p class="f4">Upasaŋkamanam pāham bhikkhave,||<br />
					tesaɱ bhikkhūnaɱ bahukāraɱ vadāmi.|| ||</p>

					<p class="f4">Payirupāsanam pāham bhikkhave,||<br />
					tesaɱ bhikkhūnaɱ bahukāraɱ vadāmi.|| ||</p>

					<p class="f4">Anussatim pāham bhikkhave,||<br />
					tesaɱ bhīkkhūnaɱ bahukāraɱ vadāmi.|| ||</p>

					<p class="f4">Anupabbajjam pāham bhikkhave,||<br />
					tesaɱ bhikkhūnaɱ bahukāraɱ vadāmi.|| ||</p>

					<p class="f4">4. Taɱ kissa hetu?|| ||</p>

					<p class="f4">Tathārūpānam bhikkhave||<br />
					bhikkhūnaɱ dhammaɱ sutvā||<br />
					dvayena vūpakāsena vūpakaṭṭho viharati||<br />
					kāyavūpakāsena ca||<br />
					cittavūpakāsena ca.|| ||</p>

					<p class="f4">So tathā vūpakaṭṭho viharanto taɱ dhammaɱ anussarati anuvitakketi.|| ||</p>

					<p class="f4">5. Yasmiɱ samaye bhikkhave,||<br />
					bhikkhu tathā vūpakaṭṭho viharanto taɱ dhammaɱ anussarati anuvitakketi <a id="pg68"><span class="f2 g"><b>[68]</b></span></a> sati-sambojjhaŋgo tasmiɱ samaye tassa bhikkhuno āraddho hoti.|| ||</p>

					<p class="f4">Satisambojjh-a-ŋgaɱ yasmiɱ samaye bhikkhu bhāveti,||<br />
					sati-sambojjhaŋgo tasmiɱ samaye bhikkhuno bhāvanā pāripūriɱ gacchati.|| ||</p>

					<p class="f4">So tathā sato viharanto taɱ dhammaɱ paññāya pavicinati pavicarati parivīmaɱsam āpajjati.|| ||</p>

					<p class="f4">6. Yasmiɱ samaye bhikkhave,||<br />
					bhikkhu tathā sato viharanto taɱ dhammaɱ paññāya pavicinati pavicarati parivīmaɱsam āpajjati,||<br />
					dhamma-vicaya-sambojjhaŋgo tasmiɱ samaye tassa bhikkhuno āraddho hoti.|| ||</p>

					<p class="f4">Dhammavicayasambojjh-a-ŋgaɱ yasmiɱ samaye bhikkhu bhāveti,||<br />
					dhamma-vicaya-sambojjhaŋgo tasmiɱ samaye bhikkhuno bhāvanā pāripūriɱ gacchati.|| ||</p>

					<p class="f4">Tassa taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīnaɱ.|| ||</p>

					<p class="f4">7. Yasmiɱ samaye bhikkhave,||<br />
					bhikkhuno taɱ dhammaɱ paññāya pavicinato pavicarato parivīmaɱsam āpajjato āraddhaɱ hoti viriyaɱ asallīṇaɱ,||<br />
					viriya-sambojjhaŋgo tasmiɱ samaye bhikkhuno āraddho hoti.|| ||</p>

					<p class="f4">Viriyasambojjh-a-ŋgaɱ yasmiɱ samaye bhikkhu bhāveti,||<br />
					viriya-sambojjhaŋgo tasmiɱ samaye bhikkhuno bhāvanā pāripūriɱ gacchati.|| ||</p>

					<p class="f4">Āraddha-viriyassa uppajjati pīti nirāmisā.|| ||</p>

					<p class="f4">8. Yasmiɱ samaye bhikkhave,||<br />
					bhikkhuno āraddha-viriyassa uppajjati pīti nirāmisā,||<br />
					pīti-sambojjhaŋgo tasmiɱ samaye bhikkhuno āraddho hoti.|| ||</p>

					<p class="f4">Pītisambojjh-a-ŋgaɱ yasmiɱ samaye bhikkhu bhāveti,||<br />
					pīti-sambojjhaŋgo tasmiɱ samaye bhikkhuno bhāvanā pāripūriɱ gacchati.|| ||</p>

					<p class="f4">Pītimanassa kāyo pi passambhati cittam pi passambhati.|| ||</p>

					<p class="f4">9. Yasmiɱ samaye bhikkhave,||<br />
					bhikkhuno pītimanassa kāyo pi passambhati cittam pi passambhati,||<br />
					passaddhi-sambojjhaŋgo tasmiɱ samaye bhikkhuno āraddho hoti.|| ||</p>

					<p class="f4">Passaddhisambojjh-a-ŋgaɱ yasmiɱ samaye bhikkhu bhāveti,||<br />
					passaddhi-sambojjhaŋgo tasmiɱ samaye bhikkhuno bhāvanā <a id="pg69"><span class="f2 g"><b>[69]</b></span></a> pāripūriɱ gacchati.|| ||</p>

					<p class="f4">Passaddhakāyassa sukhaɱ hoti.|| ||</p>

					<p class="f4">Sukhino cittaɱ samādhiyati.|| ||</p>

					<p class="f4">10. Yasmiɱ samaye bhikkhave,||<br />
					bhikkhuno passaddha-kāyassa sukhino cittaɱ samādhiyati,||<br />
					samādhi-sambojjhaŋgo tasmiɱ samaye bhikkhuno āraddho hoti.|| ||</p>

					<p class="f4">Samādhisambojjh-a-ŋgaɱ yasmiɱ samaye bhikkhu bhāveti,||<br />
					samādhi-sambojjhaŋgo tasmiɱ samaye bhikkhuno bhāvanā pāripūriɱ gacchati.|| ||</p>

					<p class="f4">So tathā samāhitaɱ cittaɱ sādhukaɱ ajjh'upekkhitā hoti.|| ||</p>

					<p class="f4">11. Yasmiɱ samaye bhikkhave,||<br />
					bhikkhu tathā samāhitaɱ cittaɱ sādhukaɱ ajjh'upekkhitā hoti||<br />
					upekhāsambojjhaŋgo tasmiɱ samaye bhikkhuno āraddho hoti.|| ||</p>

					<p class="f4">Upekhāsambojjh-a-ŋgaɱ yasmiɱ samaye bhikkhu bhāveti,||<br />
					upekhāsambojjhaŋgo tasmiɱ samaye bhikkhuno bhāvanā pāripūriɱ gacchati.|| ||</p>

					<p class="f4">12. Evaɱ bhāvitesu kho bhikkhave sattasu bojjhaŋgesu evaɱ bahulī-katesu satta phalā satt'ānisaɱsā pāṭikaŋkhā.|| ||</p>

					<p class="f4">Katame satta phalā satt'ānisaɱsā:|| ||</p>

					<p class="f4">13. Diṭṭhe va dhamme paṭihacca aññaɱ ārādheti.|| ||</p>

					<p class="f4">14. No ce diṭṭhe'va dhamme paṭihacca aññaɱ ārādheti,||<br />
					atha maraṇa-kāle aññaɱ ārādheti.|| ||</p>

					<p class="f4">15. No ce diṭṭhe'va dhamme paṭihacca aññaɱ ārādheti,||<br />
					no ce maraṇa-kāle aññaɱ ārādheti,||<br />
					atha pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti.|| ||</p>

					<p class="f4">16. No ce diṭṭhe'va dhamme paṭihacca aññaɱ ārādheti,||<br />
					no ce maraṇa-kāle aññaɱ ārādheti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā antarā-parinibbāyī hoti,||<br />
					atha pañcannaɱ ora-m-bhāgiyānaɱ saŋyojanānaɱ parikkhayā upahacca parinibbāyī hoti.|| ||</p>

					<p class="f4">17. No ce diṭṭhe'va dhamme paṭihacca aññaɱ ārādheti,||<br />
					no ce maraṇa-kāle aññaɱ ārādheti,||<br />
					no ce pañcannaɱ <a id="pg70"><span class="f2 g"><b>[70]</b></span></a> ora-m-bhāgiyānaɱ saŋyojanānaɱ parikkhayā antarā-parinibbāyī hoti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā upahacca parinibbāyī hoti,||<br />
					atha pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti.|| ||</p>

					<p class="f4">18. No ce diṭṭhe'va dhamme paṭihacca aññaɱ ārādheti,||<br />
					no ce maraṇa-kāle aññaɱ ārādheti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā antarā parinibbāyī hoti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā upahacca parinibbāyī hoti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā asankhāra-parinibbāyī hoti,||<br />
					atha pañcannaɱ ora-m-bhāgiyānaɱ saŋyojanānaɱ parikkhayā sa-sankhāra-parinibbāyī hoti.|| ||</p>

					<p class="f4">19. No ce diṭṭhe'va dhamme paṭihacca aññaɱ ārādheti,||<br />
					no ce maraṇa-kāle aññaɱ ārādheti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā antarā parinibbāyī hoti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā upahacca parinibbāyī hoti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā asankhāra parinibbāyī hoti,||<br />
					no ce pañcannaɱ ora-m-bhāgiyānaɱ saŋyojanānaɱ parikkhayā sa-sankhāra parinibbāyī hoti,||<br />
					atha pañcannaɱ ora-m-bhāgiyānaɱ saŋyojanānaɱ parikkhayā uddhaɱ-soto hoti Akaniṭṭha-gāmī.|| ||</p>

					<p class="f4">20. Evaɱ bhāvitesu kho bhikkhave,||<br />
					sattasu bojjhaŋgesu evaɱ bahulī-katesu ime satta phalā sattānisaɱsā pāṭikaŋkhā ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
