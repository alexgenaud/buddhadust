<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 32. The Buddha gives the bhikkhus a simile for the impossibility of attaining the end of pain without mastering the Four Aristocratic Truths." />
<title>SN 5 56 32: Khadira Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					4. Siṃsapā Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p32">Sutta 32</a></h4>

					<h1>Khadira Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg438"><span class="f2 g"><b>[438]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.032.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.032.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.56.032.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo bhikkhave, evaṃ vadeyya:|| ||</p>

					<p class="f4">'Ahaṃ dukkhaṃ ariya-saccaṃ||<br />
					yathā-bhūtaṃ anabhisamecca,||<br />
					dukkha-samudayaṃ ariya-saccaṃ||<br />
					yathā-bhūtaṃ anabhisamecca,||<br />
					dukkha-nirodhaṃ ariya-saccaṃ||<br />
					yathā-bhūtaṃ anabhisamecca,||<br />
					dukkha-nirodha-gāminī-paṭipadaṃ ariya-saccaṃ||<br />
					yathā-bhūtaṃ anabhisamecca||<br />
					sammā dukkhassantaṃ karissāmī' ti.|| ||</p>

					<p class="f4">N'etaṃ ṭhānaṃ vijjati.|| ||</p>

					<p class="f4">Seyyathā pi bhikkhave, yo evaṃ vadeyya:|| ||</p>

					<p class="f4">'Ahaṃ khadira-pattāṇaṃ vā||<br />
					salala-pattāṇaṃ vā||<br />
					āmalaka-pattāṇaṃ vā||<br />
					<a id="pg439"><span class="f2 g"><b>[439]</b></span></a> puṭaṃ karitvā udakaṃ vā||<br />
					tālapakkaṃ vā harissāmī' ti.|| ||</p>

					<p class="f4">Netaṃ ṭhānaṃ vijjati.|| ||</p>

					<p class="f4">Evam eva kho bhikkhave, yo evaṃ vadeyya:|| ||</p>

					<p class="f4">'Ahaṃ dukkhaṃ ariya-saccaṃ||<br />
					yathā-bhūtaṃ anabhisamecca,||<br />
					dukkha-samudayaṃ ariya-saccaṃ||<br />
					yathā-bhūtaṃ anabhisamecca,||<br />
					dukkha-nirodhaṃ ariya-saccaṃ||<br />
					yathā-bhūtaṃ anabhisamecca,||<br />
					dukkha-nirodha-gāminī-paṭipadaṃ ariya-saccaṃ||<br />
					yathā-bhūtaṃ anabhisamecca||<br />
					sammā dukkhassantaṃ karissāmī" ti.|| ||</p>

					<p class="f4">N'etaṃ ṭhānaṃ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yo ca kho bhikkhave, evaṃ vadeyya:|| ||</p>

					<p class="f4">'Ahaṃ dukkhaṃ ariya-saccaṃ||<br />
					yathā-bhūtaṃ abhisamecca,||<br />
					dukkha-samudayaṃ ariya-saccaṃ||<br />
					yathā-bhūtaṃ abhisamecca,||<br />
					dukkha-nirodhaṃ ariya-saccaṃ||<br />
					yathā-bhūtaṃ abhisamecca,||<br />
					dukkha-nirodha-gāminī-paṭipadaṃ ariya-saccaṃ||<br />
					yathā-bhūtaṃ abhisamecca||<br />
					sammā dukkhassantaṃ karissāmī" ti.|| ||</p>

					<p class="f4">Ṭhāname taṃ vijjati.|| ||</p>

					<p class="f4">Seyyathā pi bhikkhave, yo evaṃ vadeyya:|| ||</p>

					<p class="f4">'Ahaṃ paduma-pattāṇaṃ vā||<br />
					palāsa-pattāṇaṃ vā||<br />
					māluvā-pattāṇaṃ vā||<br />
					puṭaṃ karitvā udakaṃ vā||<br />
					tālapakkaṃ vā harissāmī" ti||<br />
					ṭhāname taṃ vijjati.|| ||</p>

					<p class="f4">Evam eva kho, bhikkhave, yo evaṃ vadeyya:|| ||</p>

					<p class="f4">'Ahaṃ dukkhaṃ ariya-saccaṃ||<br />
					yathā-bhūtaṃ abhisamecca,||<br />
					dukkha-samudayaṃ ariya-saccaṃ||<br />
					yathā-bhūtaṃ abhisamecca,||<br />
					dukkha-nirodhaṃ ariya-saccaṃ||<br />
					yathā-bhūtaṃ abhisamecca,||<br />
					dukkha-nirodha-gāminī-paṭipadaṃ ariya-saccaṃ||<br />
					yathā-bhūtaṃ abhisamecca||<br />
					sammā dukkhassantaṃ karissāmī" ti||<br />
					ṭhāname taṃ vijjati.|| ||</p>

					<p class="f4">Tasmātiha bhikkhave,||<br />
					'idaṃ dukkhan' ti yogo karaṇīyo,||<br />
					'ayaṃ dukkha-samudayo' ti yogo karaṇīyo,||<br />
					'ayaṃ dukkha-nirodho' ti yogo karaṇīyo,||<br />
					'ayaṃ dukkha-nirodha-gāminī paṭipadā' ti yogo karaṇīyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>