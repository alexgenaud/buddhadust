<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 54.11: Icchānaṇgala Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					54. Ānāpāna Saṃyutta<br />
					2. Ānanda or Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p11">Sutta 11</a></h4>

					<h1>Icchānaṇgala Suttaṃ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saṃyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg325"><span class="f2 g"><b>[325]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.54.011.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.011.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.011.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.54.011.than.ati.htm#p1">than</a>]</span> Ekaṃ samayaṃ Bhagavā Icchānaṇgale viharati||<br />
					Icchānaṇgalavana-saṇḍe.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Icchām'ahaṃ bhikkhave, temāsaṃ paṭisallīyituṃ.|| ||</p>

					<p class="f4">Namhi kenaci upasaṇkamitabbo||<br />
					aññatra ekena piṇḍa-pātanīhārakenā" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavāto paṭi-s-sutvā||<br />
					nāssu koci Bhagavāntaṃ upasaṇkamati||<br />
					aññatra ekena piṇḍa-pātanīhārakena.|| ||</p>

					<p class="f4"> <a id="pg326"><span class="f2 g"><b>[326]</b></span></a> Atha kho Bhagavā tassa temāsassa accayena paṭisallānā||<br />
					vuṭṭhito bhikkhū āmantesi:|| ||</p>

					<p class="f4">"Sa ce vo bhikkhave, añña-titthiyā paribbājakā evaṃ puccheyyuṃ:|| ||</p>

					<p class="f4">'Katamena āvuso vihārena Samaṇo Gotamo||<br />
					vassāvāsaṃ bahulaṃ vihāsī' ti?|| ||</p>

					<p class="f4">Evaṃ puṭṭhā tumhe bhikkhave,||<br />
					tesaṃ añña-titthiyānaṃ paribbājakānaṃ||<br />
					evaṃ vyākareyyātha:|| ||</p>

					<p class="f4">'Ānāpāna-sati-samādhinā kho āvuso,||<br />
					Bhagavā vassāvāsaṃ bahulaṃ vihāsī' ti.|| ||</p>

					<p class="f4">Idh'āhaṃ bhikkhave,||<br />
					sato assasāmī,||<br />
					sato passasāmi.|| ||</p>

					<p class="f4">Dīghaṃ vā assasanto 'dīghaṃ assasāmī' ti pajānāmi,||<br />
					dīghaṃ vā passasanto 'dīghaṃ passasāmī' ti pajānāmi.|| ||</p>

					<p class="f4">Rassaṃ vā assasanto 'rassaṃ assasāmī' ti pajānāmi,||<br />
					rassaṃ vā passasanto 'rassaṃ passasāmī' ti pajānāmi.|| ||</p>

					<p class="f4">'Sabba-kāya-paṭisaṃvedī assasissāmī' ti pajānāmi,||<br />
					'sabba-kāya-paṭisaṃvedī passasissāmī' ti pajānāmi.|| ||</p>

					<p class="f4">'Passam-bhayaṃ kāya-saṇkhāraṃ assasissāmī' ti pajānāmī,||<br />
					'passam-bhayaṃ kāya-saṇkhāraṃ passasissāmī' ti pajānāmī.|| ||</p>

					<p class="f4">'Pīti-paṭisaṃvedī assasissāmī' ti pajānāmī,||<br />
					'pīti-paṭisaṃvedī passasissāmī' ti pajānāmī.|| ||</p>

					<p class="f4">'Sukha-paṭisaṃvedī assasissāmī' ti pajānāmī,||<br />
					'sukha-paṭisaṃvedī passasissāmī' ti pajānāmī.|| ||</p>

					<p class="f4">'Citta-saṇkhāra-paṭisaṃvedī assasissāmī' ti pajānāmī,||<br />
					'citta-saṇkhāra-paṭisaṃvedī passasissāmī' ti pajānāmī.|| ||</p>

					<p class="f4">'Passam-bhayaṃ citta-saṇkhāraṃ assasissāmī' ti pajānāmī,||<br />
					'passam-bhayaṃ citta-saṇkhāraṃ passasimī' ti pajānāmi.|| ||</p>

					<p class="f4">'Citta-paṭisaṃvedī assasissāmī' ti pajānāmi,||<br />
					'Citta-paṭisaṃvedī passasissāmī' ti pajānāmi.|| ||</p>

					<p class="f4">'Abhi-p-pamodayaṃ cittaṃ assasissāmī' ti pajānāmi,||<br />
					'abhippamodayaṃ cittaṃ passasissāmī' ti pajānāmi.|| ||</p>

					<p class="f4">'Samādahaṃ cittaṃ assasissāmī' ti pajānāmi,||<br />
					'samādahaṃ cittaṃ passasissāmī' ti pajānāmi.|| ||</p>

					<p class="f4">'Vimocayaṃ cittaṃ assasissāmī' ti pajānāmi,||<br />
					'vimocayaṃ cittaṃ passasissāmī' ti pajānāmi.|| ||</p>

					<p class="f4">'Paṭinissagg-ā-nupassī assasissāmī' ti pajānāmi,||<br />
					'paṭinissagg-ā-nupassī passasissāmī' ti pajānāmi.|| ||</p>

					<p class="f4">Yaṃ hi taṃ bhikkhave,||<br />
					sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti.|| ||</p>

					<p class="f4">ānāpāna-sati-samādhiṃ sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti.|| ||</p>

					<p class="f4">Ye te bhikkhave, bhikkhū sekhā||<br />
					appattamānasā anuttaraṃ yoga-k-khemaṃ||<br />
					patthayamānā viharanti,||<br />
					tesaṃ ānāpāna-sati-samādhi||<br />
					bhāvito||<br />
					bahulī-kato||<br />
					āsavānaṃ khayāya saṃvaṭṭati.|| ||</p>

					<p class="f4">Ye ca kho te bhikkhave, bhikkhū Arahanto||<br />
					khīṇ'āsavā vusitavanto||<br />
					kata-karaṇīyā||<br />
					ohita-bhārā anuppatta-sadatthā parikkhīṇa-bhava-saṃyojanā||<br />
					samma-daññā vimuttā,||<br />
					tesaṃ ānāpāna-sati-samādhi||<br />
					bhāvito||<br />
					bahulī-kato||<br />
					diṭṭhe'va dhamme sukha-vihārāya||<br />
					c'eva saṃvaṭṭati sati-sampajaññāya ca.|| ||</p>

					<p class="f4">Yaṃ hi taṃ bhikkhave, sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti.|| ||</p>

					<p class="f4">ānāpāna-sati-samādhiṃ sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>