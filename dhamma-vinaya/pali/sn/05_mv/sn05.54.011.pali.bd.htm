<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 54.11: Icchānangala Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					54. Ānāpāna Saɱyutta<br />
					2. Ānanda or Dutiya Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_54_anapanasamyutta.htm#p11">Sutta 11</a></h4>

					<h1>Icchānangala Suttaɱ</h1>

						<div class="nbdr wpc80">
							<p class="just f1">Adapted from the 1995 edition of the digital version of the <b>Sri Lanka Buddha Jayanti Tripitaka Series</b> and proofed against, and mostly resolved to the 1994 <b>Pali Text Society</b> <i>Saɱyutta-Nikaya</i> Part V, edited by M. Leon Feer</p>
						</div>

					<p>&nbsp;</p>

					<hr />

					<p><a id="pg325"><span class="f2 g"><b>[325]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.54.011.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.54.011.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.54.011.olds.bd.htm#p1">olds</a>][<a href="../../../../dhamma-vinaya/ati/sn/05_mv/sn05.54.011.than.ati.htm#p1">than</a>]</span> Ekaɱ samayaɱ Bhagavā Icchānaŋgale viharati||<br />
					Icchānangalavana-saṇḍe.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Icchām'ahaɱ bhikkhave, temāsaɱ paṭisallīyituɱ.|| ||</p>

					<p class="f4">Namhi kenaci upasankamitabbo||<br />
					aññatra ekena piṇḍa-pātanīhārakenā" ti.|| ||</p>

					<p class="f4">"Evaɱ bhante" ti||<br />
					kho te bhikkhū Bhagavāto paṭissutvā||<br />
					nāssu koci Bhagavāntaɱ upasankamati||<br />
					aññatra ekena piṇḍa-pātanīhārakena.|| ||</p>

					<p class="f4"> <a id="pg326"><span class="f2 g"><b>[326]</b></span></a> Atha kho Bhagavā tassa temāsassa accayena paṭisallānā||<br />
					vuṭṭhito bhikkhū āmantesi:|| ||</p>

					<p class="f4">"Sa ce vo bhikkhave, añña-titthiyā paribbājakā evaɱ puccheyyuɱ:|| ||</p>

					<p class="f4">'Katamena āvuso vihārena Samaṇo Gotamo||<br />
					vassāvāsaɱ bahulaɱ vihāsī' ti?|| ||</p>

					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ||<br />
					evaɱ vyākareyyātha:|| ||</p>

					<p class="f4">'Ānāpāna-sati-samādhinā kho āvuso,||<br />
					Bhagavā vassāvāsaɱ bahulaɱ vihāsī' ti.|| ||</p>

					<p class="f4">Idh'āhaɱ bhikkhave,||<br />
					sato assasāmī,||<br />
					sato passasāmi.|| ||</p>

					<p class="f4">Dīghaɱ vā assa-santo 'dīghaɱ assasāmī' ti pajānāmi,||<br />
					dīghaɱ vā passa-santo 'dīghaɱ passasāmī' ti pajānāmi.|| ||</p>

					<p class="f4">Rassaɱ vā assa-santo 'rassaɱ assasāmī' ti pajānāmi,||<br />
					rassaɱ vā passa-santo 'rassaɱ passasāmī' ti pajānāmi.|| ||</p>

					<p class="f4">'Sabba-kāya-paṭisaŋvedī assasi-s-sāmī' ti pajānāmi,||<br />
					'sabba-kāya-paṭisaŋvedī passasi-s-sāmī' ti pajānāmi.|| ||</p>

					<p class="f4">'Passam-bhayaɱ kāya-sankhāraɱ assasi-s-sāmī' ti pajānāmī,||<br />
					'passam-bhayaɱ kāya-sankhāraɱ passasi-s-sāmī' ti pajānāmī.|| ||</p>

					<p class="f4">'Pīti-paṭisaŋvedī assasi-s-sāmī' ti pajānāmī,||<br />
					'pīti-paṭisaŋvedī passasi-s-sāmī' ti pajānāmī.|| ||</p>

					<p class="f4">'Sukha-paṭisaŋvedī assasi-s-sāmī' ti pajānāmī,||<br />
					'sukha-paṭisaŋvedī passasi-s-sāmī' ti pajānāmī.|| ||</p>

					<p class="f4">'Citta-sankhāra-paṭisaŋvedī assasi-s-sāmī' ti pajānāmī,||<br />
					'citta-sankhāra-paṭisaŋvedī passasi-s-sāmī' ti pajānāmī.|| ||</p>

					<p class="f4">'Passam-bhayaɱ citta-sankhāraɱ assasi-s-sāmī' ti pajānāmī,||<br />
					'passam-bhayaɱ citta-sankhāraɱ passasimī' ti pajānāmi.|| ||</p>

					<p class="f4">'Citta-paṭisaŋvedī assasi-s-sāmī' ti pajānāmi,||<br />
					'Citta-paṭisaŋvedī passasi-s-sāmī' ti pajānāmi.|| ||</p>

					<p class="f4">'Abhi-p-pamodayaɱ cittaɱ assasi-s-sāmī' ti pajānāmi,||<br />
					'abhippamodayaɱ cittaɱ passasi-s-sāmī' ti pajānāmi.|| ||</p>

					<p class="f4">'Samādahaɱ cittaɱ assasi-s-sāmī' ti pajānāmi,||<br />
					'samādahaɱ cittaɱ passasi-s-sāmī' ti pajānāmi.|| ||</p>

					<p class="f4">'Vimocayaɱ cittaɱ assasi-s-sāmī' ti pajānāmi,||<br />
					'vimocayaɱ cittaɱ passasi-s-sāmī' ti pajānāmi.|| ||</p>

					<p class="f4">'Paṭinissagg-ā-nupassī assasi-s-sāmī' ti pajānāmi,||<br />
					'paṭinissagg-ā-nupassī passasi-s-sāmī' ti pajānāmi.|| ||</p>

					<p class="f4">Yaɱ hi taɱ bhikkhave,||<br />
					sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti.|| ||</p>

					<p class="f4">ānāpāna-sati-samādhiɱ sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti.|| ||</p>

					<p class="f4">Ye te bhikkhave, bhikkhū sekhā||<br />
					appattamānasā anuttaraɱ yoga-k-khemaɱ||<br />
					patthayamānā viharanti,||<br />
					tesaɱ ānāpāna-sati-samādhi||<br />
					bhāvito||<br />
					bahulī-kato||<br />
					āsavānaɱ khayāya saŋvattati.|| ||</p>

					<p class="f4">Ye ca kho te bhikkhave, bhikkhū arahanto||<br />
					khīṇ'āsavā vusitavanto||<br />
					kata-karaṇīyā||<br />
					ohita-bhārā anuppatta-sadatthā parikkhīṇa-bhava-saŋyojanā||<br />
					samma-daññā vimuttā,||<br />
					tesaɱ ānāpāna-sati-samādhi||<br />
					bhāvito||<br />
					bahulī-kato||<br />
					diṭṭhe'va dhamme sukha-vihārāya||<br />
					c'eva saŋvattati sati-sampajaññāya ca.|| ||</p>

					<p class="f4">Yaɱ hi taɱ bhikkhave, sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti.|| ||</p>

					<p class="f4">ānāpāna-sati-samādhiɱ sammā vadamāno vadeyya:|| ||</p>

					<p class="f4">'Ariya-vihāro iti pi||<br />
					brahma-vihāro iti pi||<br />
					Tathāgata-vihāro iti pi' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>