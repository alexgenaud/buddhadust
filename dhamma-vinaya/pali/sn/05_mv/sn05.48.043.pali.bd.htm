<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 43. The Buddha provides a simile by way of illustrating how it can be understood that the five forces (indriaya) (faith, energy, memory, serenity and wisdom) can be thought of as the same thing as the five powers (balani) (faith, energy, memory, serenity and wisdom)." />
<title>SN 5 48 43: Saketa Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					V. Jarā-vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p43">Sutta 43</a></h4>

					<h1>Sāketa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.043.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Sākete viharati Añjanavane Migadāye.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Atthi nu kho bhikkhave pariyāyo||<br />
					yaɱ pariyāyaɱ āgamma yāni pañc'indriyāni tāni pañca balāni honti,||<br />
					yāni pañca balāni tāni pañc'inidriyāni hontī" ti?|| ||</p>

					<p class="f4">"Bhagavaɱ-mūlakā no bhante, dhammā,||<br />
					Bhagavaɱ-nettikā||<br />
					Bhagavaɱ-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaɱ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāre-s-santī" ti.|| ||</p>

					<p class="f4">"Atthi bhikkhave pariyāyo||<br />
					yaɱ pariyāyaɱ āgamma yāni pañc'indriyāni tāni pañca balāni honti||<br />
					yāni pañca balāni tāni pañc'indriyāni honti.|| ||</p>

					<p class="f4">Katamo ca bhikkhave, pariyāyo||<br />
					yaɱ pariyāyaɱ āgamma yāni pañc'indriyāni tāni pañca balāni honti,||<br />
					yāni pañca balāni tāni pañc'indriyāni honti?|| ||</p>

					<p class="f4">Yaɱ bhikkhave, saddh'indriyaɱ taɱ saddhā-balaɱ,||<br />
					yaɱ saddhā-balaɱ taɱ saddh'indriyaɱ.|| ||</p>

					<p class="f4">Yaɱ viriy'indriyaɱ taɱ viriya-balaɱ,||<br />
					yaɱ viriya-balaɱ taɱ viriy'indriyaɱ.|| ||</p>

					<p class="f4">Yaɱ sat'indriyaɱ taɱ sati-balaɱ,||<br />
					yaɱ sati-balaɱ taɱ sat'indriyaɱ.|| ||</p>

					<p class="f4">Yaɱ samādh'indriyaɱ taɱ samādhi-balaɱ,||<br />
					yaɱ samādhi-balaɱ samādh'indriyaɱ.|| ||</p>

					<p class="f4">Yaɱ paññ'indriyaɱ taɱ paññā-balaɱ,||<br />
					yaɱ paññā-balaɱ taɱ paññ'indriyaɱ.</p>

					<p class="f4">Seyyathā pi, bhikkhave, nadī pācīna-ninnā||<br />
					pācinapoṇā||<br />
					pācīna-pabbhārā.|| ||</p>

					<p class="f4">Tassā majjhe dīpo.|| ||</p>

					<p class="f4">Atthi bhikkhave, pariyāyo||<br />
					yaɱ pariyāyaɱ āgamma tassā nadiyā eko soto tv'eva saŋkhyaɱ gacchati.|| ||</p>

					<p class="f4">Atthi pana bhikkhave, pariyāyo||<br />
					yaɱ pariyāyaɱ āgamma tassā nadiyā dve sotāni tv'eva saŋkhyaɱ gacchanti.|| ||</p>

					<p class="f4"><a id="pg220"><span class="f2 g"><b>[220]</b></span></a> Katamo ca bhikkhave, pariyāyo||<br />
					yaɱ pariyāyaɱ āgamma tassā nadiyā eko soto tv'eva saŋkhyaɱ gacchati?|| ||</p>

					<p class="f4">Yaɱ bhikkhave, tassa dīpassa puratthimante udakaɱ||<br />
					yañ ca pacchimante udakaɱ,||<br />
					ayaɱ kho bhikkhave pariyāyo||<br />
					yaɱ pariyāyaɱ āgamma tassa nadiyā eko soto tv'eva saŋkhyaɱ gacchati.|| ||</p>

					<p class="f4">Katamo ca bhikkhave, pariyāyo yaɱ||<br />
					pariyāyaɱ āgamma tassā nadiyā dve sotāni tv'eva saŋkhyaɱ gacchanti?|| ||</p>

					<p class="f4">Yaɱ bhikkhave, tassa dīpassa uttarante udakaɱ||<br />
					yañ ca dakkhiṇante udakaɱ,||<br />
					ayaɱ kho bhikkhave, pariyāyo||<br />
					yaɱ pariyāyaɱ āgamma tassā nadiyā dve sotāni tv'eva saŋkhaɱ gacchanti.|| ||</p>

					<p class="f4">Evam eva kho bhikkhave,||<br />
					yaɱ saddh'indriyaɱ taɱ saddhā-balaɱ,||<br />
					yaɱ saddhā-balaɱ taɱ saddh'indriyaɱ;|| ||</p>

					<p class="f4">yaɱ viriy'indriyaɱ taɱ viriya-balaɱ,||<br />
					yaɱ viriya-balaɱ taɱ viriy'indriyaɱ;|| ||</p>

					<p class="f4">yaɱ sat'indriyaɱ taɱ sati-balaɱ,||<br />
					yaɱ sati-balaɱ taɱ sat'indriyaɱ;|| ||</p>

					<p class="f4">yaɱ samādh'indriyaɱ taɱ samādhi-balaɱ,||<br />
					yaɱ samādhi-balaɱ samādh'indriyaɱ;|| ||</p>

					<p class="f4">yaɱ paññ'indriyaɱ taɱ paññā-balaɱ,||<br />
					yaɱ paññā-balaɱ taɱ paññ'indriyaɱ.|| ||</p>

					<p class="f4">Pañcannaɱ bhikkhave, indriyānaɱ bhāvitattā||<br />
					bahulī-katattā||<br />
					bhikkhu āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>