<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 49. The Buddha explains to the bhikkhus that Pindola the Bharadvajan attained arahantship based on his cultivation of memory, serenity and wisdom." />
<title>SN 5 48 49: Pindola Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					V. Jarā-vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p49">Sutta 49</a></h4>

					<h1>Piṇḍola Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.049.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Ghositārāme.|| ||</p>

					<p class="f4">Tena kho pana samayena āyasmatā Piṇḍola-Bhāradvājena aññā vyākatā hoti:|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmī" ti.</p>

					<p class="f4">Atha kho sambahulā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Āyasmatā bhante Piṇḍola-Bhāradvājena aññā vyākatā:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmī' ti.</p>

					<p class="f4">Kin nu kho bhante, attha-vasaŋ sampassa mānena āyasmatā Piṇḍola-Bhāradvājena aññā vyākatā:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmī'" ti?</p>

					<p class="f4">Tiṇṇaɱ kho pana bhikkhave, indriyānaɱ||<br />
					bhāvitattā||<br />
					bahulī-katattā||<br />
					Piṇḍola-Bhāradvājena bhikkhunā aññā vyākatā:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmī' ti.</p>

					<p class="f4">Katamesaŋ tiṇṇannaɱ?|| ||</p>

					<p class="f4">Sat'indriyassa||<br />
					samādh'indriyassa||<br />
					paññ'indriyassa.|| ||</p>

					<p class="f4">Imesaɱ kho bhikkhave, tiṇṇannaɱ indriyānaɱ||<br />
					bhāvitattā||<br />
					bahulī-katattā||<br />
					Piṇḍola-Bhāradvājena bhikkhunā aññā vyākatā:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmī' ti.</p>

					<p class="f4">Imāni ca bhikkhave, tīṇi indriyāni.|| ||</p>

					<p class="f4">Kimantāni?|| ||</p>

					<p class="f4">Khayantāni.|| ||</p>

					<p class="f4">Kissa khayantāti?|| ||</p>

					<p class="f4">Jāti-jarā-māraṇassa.|| ||</p>

					<p class="f4">Jāti-jarā-māraṇaɱ khayan ti kho bhikkhave,||<br />
					sampassamānena <a id="pg225"><span class="f2 g"><b>[225]</b></span></a> Piṇḍola-Bhāradvājena bhikkhunā aññā vyākatā:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmī' ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>