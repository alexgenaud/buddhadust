<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 51. The Buddha likens wisdom to the strength, speed and courage of the lion in it's usefulness for attaining awakening." />
<title>SN 5 48 51: Sala Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					VI. Sūkarakhata-vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p51">Sutta 51</a></h4>

					<h1>Sālā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.051.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Kosalesu viharati Sālāyaɱ brāhmaṇa-gāme.|| ||</p>

					<p class="f4">Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ Bhagavā etad avoca.|| ||</p>

					<p class="f4">Seyyathā pi bhikkhave, ye keci tiracchānagatā pāṇā,||<br />
					sīho tesaŋ miga-rājā aggamakkhāyati:||<br />
					yad idaɱ thāmena javena sūriyena||<br />
					evam eva kho, bhikkhave, ye keci bodhi-pakkhiyā dhammā,||<br />
					paññ'indriyaɱ tesaŋ aggamakkhāyati:||<br />
					yad idaɱ bodhāya.|| ||</p>

					<p class="f4">Katame ca bhikkhave, bodhi-pakkhiyā dhammā?|| ||</p>

					<p class="f4">Saddh'indriyaɱ bhikkhave, bodhi-pakkhiyo dhammo,||<br />
					taɱ bodhāya saŋvattati.|| ||</p>

					<p class="f4">Viriy'indriyaɱ bodhi-pakkhiyo dhammo,||<br />
					taɱ bodhāya saŋvattati.|| ||</p>

					<p class="f4">Sat'indriyaɱ bodhi-pakkhiyo dhammo,||<br />
					taɱ bodhāya saŋvattati.|| ||</p>

					<p class="f4">Samādh'indriyaɱ bodhi-pakkhiyo dhammo,||<br />
					taɱ bodhāya saŋvattati.|| ||</p>

					<p class="f4">Paññ'indriyaɱ bodhi-pakkhiyo dhammo,||<br />
					taɱ bodhāya saŋvattati.|| ||</p>

					<p class="f4">Seyyathā pi bhikkhave, ye keci tiracchānagatā pāṇā,||<br />
					sīho tesaŋ miga-rājā aggamakkhāyati:||<br />
					yad idaɱ thāmena javena sūriyena||<br />
					evam eva kho, bhikkhave, ye keci bodhi-pakkhiyā dhammā,||<br />
					paññ'indriyaɱ tesaŋ aggamakkhāyati:||<br />
					yad idaɱ bodhāyā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>