<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 5. Maha Vagga, 56. Sacca Samyutta, Sutta 12. The second sutta delivered by the Buddha after his awakening." />
<title>SN 5 56 12: Dutiya Tathāgatena Vutta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					56. Sacca Saṃyutta<br />
					2. Dhamma-Cakka-Pavattana Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_56_saccasamyutta.htm#p12">Sutta 12</a></h4>

					<h1>Dutiya Tathāgatena Vutta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg424"><span class="f2 g"><b>[424]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.56.012.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.56.012.bodh.wp.htm#p1">bodh</a>][<a href="../../../../dhamma-vinaya/bd/sn/05_mv/sn05.56.012.olds.bd.htm#p1">olds</a>]</span> Evam me sutaṃ:|| ||</p>

					<p class="f4">Idaṃ dukkhaṃ ariya-saccanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkhaṃ ariya-saccaṃ pariññeyyanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkhaṃ ariya-saccaṃ pariññātanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="ctr c">&#9632;</p>

					<p class="f4">Idaṃ dukkha-samudayo ariya-saccanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkha-samudayo ariya-saccaṃ pahātabbanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkha-samudayo ariya-saccaṃ pahīnanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="ctr c">&#9632;</p>

					<p class="f4">Idaṃ dukkha-nirodho ariya-saccanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkha-nirodho ariya-saccaṃ sacchikātabbanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkha-nirodho ariya-saccaṃ  <a id="pg425"><span class="f2 g"><b>[425]</b></span></a> sacchi-katanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="ctr c">&#9632;</p>

					<p class="f4">Idaṃ dukkha-nirodha-gāminī paṭipadā ariya-saccanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkha-nirodha-gāminī ariya-saccaṃ bhāvetabbanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4">Taṃ kho pana idaṃ dukkha-nirodha-gāminī paṭipadā ariya-saccaṃ bhāvitanti bhikkhave,||<br />
					Tathāgatānaṃ pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>