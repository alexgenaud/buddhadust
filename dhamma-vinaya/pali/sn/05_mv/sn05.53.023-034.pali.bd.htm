<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="of Samyutta Nikaya, V. Maha Vagga, 53. Jhana Samyuttam, III. Balakaraniya-Vagga: 23-34. The Buddha provides twelve similes illustrating various aspects of the Dhamma." />
<title>SN 5 53 23-34: Balakaraniya</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					53. Jhāna Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_53_jhanasamyutta.htm#VI">Chapter III</a><br />
					Suttas 23-34</h4>

					<h1>Balakaraṇīya Vaggo</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p23" href="../../../../backmatter/indexes/sutta/sn/05_mv/idx_53_jhanasamyutta.htm#p23">Sutta 23</a></h4>

					<h1>Bala Suttaɱ</h1>

					<p class="f4"><span class="f3">[<a id="p23.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p23.1">pts</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">2. Seyyathā pi bhikkhave ye keci balakaraṇīyā kammantā karīyanti,||<br />
					sabbe te pathaviɱ nissāya pathaviyam pattiṭṭhāya||<br />
					evam eva te balakaraṇīya kammantā karīyanti.|| ||</p>

					<p class="f4">Evam eva kho bhikkhave bhikkhu sīlaɱ nissāya sīle patiṭṭhāya||<br />
					cattāro jhānā bhāveti,||<br />
					cattāro jhānā bahulī-karoti.|| ||</p>

					<p class="f4">Kathañ ca bhikkhave, bhikkhu sīlaɱ nissāya sīle patiṭṭhāya||<br />
					cattāro jhānā bhāveti,||<br />
					cattāro jhānā bahulī-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati.|| ||</p>

					<p class="f4">Evaɱ kho bhikkhave bhikkhu sīlaɱ nissāya sīle patiṭṭhāya<br />
					cattāro jhānā bhāveti,||<br />
					cattāro jhānā bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p24" href="../../../../backmatter/indexes/sutta/sn/05_mv/idx_53_jhanasamyutta.htm#p24">Sutta 24</a></h4>

					<h1>Bījā Suttaɱ</h1>

					<p class="f4"><span class="f3">[<a id="p24.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p24.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave ye keci bījagāmā bhūtagāmā vuddhiɱ virūḷhiɱ vepullaɱ āppajjanti.|| ||</p>

					<p class="f4">Sabb'ete pathaviɱ nissāya pathaviyam patiṭṭhāya evam ete bījagāmā bhūtagāmā vuddhiɱ virūḷhiɱ vepullam āpajjanti.|| ||</p>

					<p class="f4">Evam eva kho bhikkhave bhikkhu sīlaɱ nissāya sīle patiṭṭhāya||<br />
					cattāro jhānā bhāvento,||<br />
					cattāro jhānā bahulī-karonto||<br />
					vuddhiɱ virūḷhiɱ vepullam pāpuṇāti dhammesu.|| ||</p>

					<p class="f4">Kathañ ca bhikkhave, bhikkhu sīlaɱ nissāya sīle patiṭṭhāya||<br />
					cattāro jhānā bhāvento,||<br />
					cattāro jhānā bahulī-karonto||<br />
					vuddhiɱ virūḷhiɱ vepullam pāpuṇāti dhammesu?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu sīlaɱ nissāya sīle patiṭṭhāya||<br />
					cattāro jhānā bhāvento,||<br />
					cattāro jhānā bahulī-karonto||<br />
					vuddhiɱ virūḷhiɱ vepullam pāpuṇāti dhammesu ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p25" href="../../../../backmatter/indexes/sutta/sn/05_mv/idx_53_jhanasamyutta.htm#p25">Sutta 25</a></h4>

					<h1>Nāga Suttaɱ</h1>

					<p class="f4"><span class="f3">[<a id="p25.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p25.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, himavantaɱ pabba-tarājaɱ nissāya nāgā kāyaɱ vaḍḍhanti, balaɱ gāhenti.|| ||</p>

					<p class="f4">Te tattha kāyaɱ vaḍḍhetvā balaɱ gāhetvā kussubbhe otaranti.|| ||</p>

					<p class="f4">Kussubbhe otaritvā mahā-sobbhe otaranti.|| ||</p>

					<p class="f4">Mahāsobbhe otaritvā kunnadiyo otaranti.|| ||</p>

					<p class="f4">Kunnadiyo otaritvā mahā-nadiyo otaranti.|| ||</p>

					<p class="f4">Mahānadiyo otaritvā mahā-samuddaɱ sāgaraɱ otaranti.|| ||</p>

					<p class="f4">Te tattha mahantatthaɱ vepullantaɱ āpajjanti kāyena.|| ||</p>

					<p class="f4">3. Evam eva kho bhikkhave, bhikkhu sīlaɱ nissāya sīle patiṭṭhāya||<br />
					cattāro jhānā bhāvento,||<br />
					cattāro jhānā bahulī-karonto||<br />
					mahantataɱ vepullataɱ pāpuṇāti dhammesu.|| ||</p>

					<p class="f4">Kathañ ca bhikkhave, bhikkhu sīlaɱ nissāya sīle patiṭṭhāya||<br />
					cattāro jhānā bhāvento,||<br />
					cattāro jhānā bahulī-karonto||<br />
					mahantataɱ vepullataɱ pāpuṇāti dhammesu?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ eva kho bhikkhave bhikkhu sīlaɱ nissāya sīle patiṭṭhāya||<br />
					cattāro jhānā bhāvento,||<br />
					cattāro jhānā bahulī-karonto||<br />
					mahantaɱ vepullataɱ pāpuṇāti dhammesū ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p26" href="../../../../backmatter/indexes/sutta/sn/05_mv/idx_53_jhanasamyutta.htm#p26">Sutta 26</a></h4>

					<h1>Rukkho Suttaɱ</h1>

					<p class="f4"><span class="f3">[<a id="p26.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p26.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, rukkho||<br />
					pācīna-ninno||<br />
					pācīna poṇo||<br />
					pācīna-pabbhāro.|| ||</p>

					<p class="f4">So mūle chinno katamena papātena papateyyā ti|| ||</p>

					<p class="f4">Yena bhanne, ninno yena poṇo yena pabbhāro ti.|| ||</p>

					<p class="f4">3. Evam eva kho bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					Nibbāna-ninno hoti||<br />
					Nibbāna-poṇo||<br />
					Nibbānapabbhāro.|| ||</p>

					<p class="f4">Kathañ ca bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					Nibbāna-ninno hoti||<br />
					Nibbāna-poṇo||<br />
					Nibbānapabbhāro?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					Nibbāna-ninno hoti||<br />
					Nibbāna-poṇo||<br />
					Nibbānapabbhāro ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p27" href="../../../../backmatter/indexes/sutta/sn/05_mv/idx_53_jhanasamyutta.htm#p27">Sutta 27</a></h4>

					<h1>Kumbho Suttaɱ</h1>

					<p class="f4"><span class="f3">[<a id="p27.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p27.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, kumbho nikkujjo vamat'eva udakaɱ no paccāvamati.|| ||</p>

					<p class="f4">Evam eva kho bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					vamat'eva pāpake akusale dhamme no paccāvamati.|| ||</p>

					<p class="f4">Kathañ ca Bhikkhave, bhikkhu
					cattāro jhānā bhāvento,||<br />
					cattāro jhānā bahulī-karonto||<br />
					vamat'eva pāpake akusale dhamme no paccāvamati?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					vāmat'eva pāpake akusale dhamme no paccāvamatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p28" href="../../../../backmatter/indexes/sutta/sn/05_mv/idx_53_jhanasamyutta.htm#p28">Sutta 28</a></h4>

					<h1>Sūkiya Suttaɱ</h1>

					<p class="f4"><span class="f3">[<a id="p28.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p28.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, sālisūkaɱ vā yavasūkaɱ vā sammā paṇihitaɱ hatthena vā pādena vā akkantaɱ hatthaɱ vā pādaɱ vā chijjati lohitaɱ vā uppādessatī ti.|| ||</p>

					<p class="f4">ṭhānam etaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Sammā paṇihittatā bhikkhave, sūkassa.|| ||</p>

					<p class="f4">3. Evam eva kho so vata bhikkhu sammā paṇihitāya Maggabhāvanāya avijjaɱ chijjhati vijjaɱ uppādessati Nibbānaɱ sacchi-karissatī ti.|| ||</p>

					<p class="f4">ṭhānam etaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Sammā paṇihittatā bhikkhave diṭṭhiyā.|| ||</p>

					<p class="f4">Kathañ ca Bhikkhave, bhikkhu sammā paṇihitāya diṭṭhiyā sammā paṇihitāya Maggabhāvanāya avijjaɱ bhindati vijjaɱ uppādeti Nibbānaɱ sacchi-karoti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave, bhikkhu sammā paṇihitāya diṭṭhiyā sammā paṇihitāya Maggabhāvanāya avijjaɱ bhindati vijjaɱ uppādeti Nibbānaɱ sacchi-karotī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p29" href="../../../../backmatter/indexes/sutta/sn/05_mv/idx_53_jhanasamyutta.htm#p29">Sutta 29</a></h4>

					<h1>Ākāsa Suttaɱ</h1>

					<p class="f4"><span class="f3">[<a id="p29.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p29.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, ākāse vividhā vātā vāyanti,||<br />
					puratthimā pi vātā vāyanti,||<br />
					pacchimā pi vātā vāyanti,||<br />
					uttarā pi vātā vāyanti,||<br />
					dakkhiṇā pi vātā vāyanti,||<br />
					sarajā pi vātā vāyanti,||<br />
					arajā pi vātā vāyanti,||<br />
					sītā pi vātā vāyanti,||<br />
					uṇhā pi vātā vāyanti,||<br />
					parittā pi vātā vāyanti,||<br />
					adhimattā pi vātā vāyanti.|| ||</p>

					<p class="f4">3. Evam eva kho bhikkhave, bhikkhuno,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					cattāro pi sati-paṭṭhānā bhāvanā pāripuriɱ gacchanti,||<br />
 					cattāro pi samma-p-padhānā bhāvanā pāripūriɱ gacchanti,||<br />
					ariyaɱ aṭṭhaŋgikaɱ Maggaɱ bhāvanā pāripūriɱ gacchanti,||<br />
					pañca pi indriyāni bhāvanā pāripūriɱ gacchanti,||<br />
					pañca pi balāni bhāvanā pāripūriɱ gacchanti,||<br />
					satta pi bojjh'aŋgā bhāvanā pāripūriɱ gacchanti.|| ||</p>

					<p class="f4">Kathañ ca bhikkhave, bhikkhuno,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					cattāro pi sati-paṭṭhānā bhāvanā pāripuriɱ gacchanti,||<br />
 					cattāro pi samma-p-padhānā bhāvanā pāripūriɱ gacchanti,||<br />
					ariyaɱ aṭṭhaŋgikaɱ Maggaɱ bhāvanā pāripūriɱ gacchanti,||<br />
					pañca pi indriyāni bhāvanā pāripūriɱ gacchanti,||<br />
					pañca pi balāni bhāvanā pāripūriɱ gacchanti,||<br />
					satta pi bojjh'aŋgā bhāvanā pāripūriɱ gacchanti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave, bhikkhuno,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					cattāro pi sati-paṭṭhānā bhāvanā pāripuriɱ gacchanti,||<br />
 					cattāro pi samma-p-padhānā bhāvanā pāripūriɱ gacchanti,||<br />
					ariyaɱ aṭṭhaŋgikaɱ Maggaɱ bhāvanā pāripūriɱ gacchanti,||<br />
					pañca pi indriyāni bhāvanā pāripūriɱ gacchanti,||<br />
					pañca pi balāni bhāvanā pāripūriɱ gacchanti,||<br />
					satta pi bojjh'aŋgā bhāvanā pāripūriɱ gacchanti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p30" href="../../../../backmatter/indexes/sutta/sn/05_mv/idx_53_jhanasamyutta.htm#p30">Sutta 30</a></h4>

					<h1>Megha Suttaɱ I</h1>

					<p class="f4"><span class="f3">[<a id="p30.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p30.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, gimhānaɱ pacchime māse uggataɱ rajojallaɱ tam enaɱ mahā akālamegho ṭhānaso antaradhāpeti vūpasameti.|| ||</p>

					<p class="f4">Evam eva kho bhikkhave, bhikkhu,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					uppannuppanne pāpake akusale dhamme||<br />
					ṭhānaso antaradhāpeti vūpasamapeti.|| ||</p>

					<p class="f4">Kathañ ca bhikkhave, bhikkhu,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					uppannuppanne pāpake akusale dhamme||<br />
					ṭhānaso antaradhāpeti vūpasamapeti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave, bhikkhu,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					uppannuppanne pāpake akusale dhamme||<br />
					ṭhānaso antaradhāpeti vūpasamapeti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p31" href="../../../../backmatter/indexes/sutta/sn/05_mv/idx_53_jhanasamyutta.htm#p31">Sutta 31</a></h4>

					<h1>Megha Suttaɱ 2</h1>

					<p class="f4"><span class="f3">[<a id="p31.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p31.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, uppannaɱ mahā-meghaɱ, tam evaɱ mahāvāto antarāy'eva antaradhāpeti vūpasameti.|| ||</p>

					<p class="f4">Evam eva kho bhikkhave, bhikkhu,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					uppannuppanne pāpake akusale dhamme||<br />
					antarāy'eva antaradhāpeti, vūpasameti.|| ||</p>

					<p class="f4">Kathañ ca Bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					uppannuppanne pāpake akusale dhamme||<br />
					antarāy'eva antaradhāpeti, vūpasameti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evam kho bhikkhave, bhikkhu,||<br />
					cattāro jhānā bhāvento,||<br />
					cattāro jhānā bahulī-karonto,||<br />
 					uppannuppanne pāpake akusale dhamme||<br />
					antarāy'eva antaradhāpeti, vūpasameti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p32" href="../../../../backmatter/indexes/sutta/sn/05_mv/idx_53_jhanasamyutta.htm#p32">Sutta 32</a></h4>

					<h1>Nāvā Suttaɱ</h1>

					<p class="f4"><span class="f3">[<a id="p32.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p32.1">pts</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, sāmuddikāya nāvāya vettabandhana bandhāya chammāsāni udake pariyenāya hemanatikena thalaɱ ukkhitāya vāt'ātapaparetāni bandhanāni tāni pāvussakena meghena abhippavuṭṭhāni appakasiren'eva paṭippassambhanti pūtikāni bhavanti.|| ||</p>

					<p class="f4">Evam eva kho bhikkhave, bhikkhuno||<br />
					cattāro jhānā bhāvento,||<br />
					cattāro jhānā bahulī-karonto,||<br />
					appakasiren'eva saŋyojanāni paṭippassambhanti pūtikāni bhavanti.|| ||</p>

					<p class="f4">Kathañ ca Bhikkhave, bhikkhuno||<br />
					cattāro jhānā bhāvento,||<br />
					cattāro jhānā bahulī-karonto,||<br />
					appakasiren'eva saŋyojanāni paṭippassambhanti pūtikāni bhavanti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave, bhikkhuno||<br />
					cattāro jhānā bhāvento,||<br />
					cattāro jhānā bahulī-karonto,||<br />
					appakasiren'eva saŋyojanāni paṭippassambhanti pūtikāni bhavanti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p33" href="../../../../backmatter/indexes/sutta/sn/05_mv/idx_53_jhanasamyutta.htm#p33">Sutta 33</a></h4>

					<h1>Āgantuka Suttaɱ</h1>

					<p class="f4"><span class="f3">[<a id="p33.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p33.1">pts</a>]</span> Evam me sutaɱ:|| ||</p>

					<p class="f4">Seyyathā pi bhikkhave, āgantukāgāraɱ, tattha puratthimāya pi disāya āgantvā vāsaŋ kappenti.|| ||</p>

					<p class="f4">Pacchimāya pi disāya āgantvā vāsaŋ kappenti.|| ||</p>

					<p class="f4">Uttarāya pi disāya āgantvā vāsaŋ kappenti.|| ||</p>

					<p class="f4">Dakkhiṇāya pi disāya āgantvā vāsaŋ kappenti.|| ||</p>

					<p class="f4">Khattiyā pi āgantvā vāsaŋ kappenti.|| ||</p>

					<p class="f4">Brāhmaṇā pi āgantvā vāsaŋ kappenti.|| ||</p>

					<p class="f4">Vessā pi āgantvā vāsaŋ kappenti.|| ||</p>

					<p class="f4">Suddā pi āgantvā vāsaŋ kappenti.|| ||</p>

					<p class="f4">Evam eva kho bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					ye dhammā abhiññā pariññeyyā,||<br />
					te dhamme abhiññā parijānāti,||<br />
					ye dhammā abhiññā pahātabbā,||<br />
					te dhamme abhiññā pajahati,||<br />
					ye dhammā abhiññā sacchi-kātabbā,||<br />
					te dhamme abhiññā sacchi-karoti,||<br />
					ye dhammā abhiññā bhāvetabbā,||<br />
					te dhamme abhiññā bhāveti.|| ||</p>

					<p class="f4">Katame ca bhikkhave,||<br />
					dhammā abhiññā pariññeyyā?|| ||</p>

					<p class="f4">Pañc'upādāna-k-khandhātissa vacanīyā.|| ||</p>

					<p class="f4">Katame pañca, seyyath'īdaɱ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					sankhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ime kho bhikkhave,||<br />
					dhammā abhiññā pariññeyyā.|| ||</p>

					<p class="f4">Katame ca bhikkhave,||<br />
					dhammā abhiññā pahātabbā?|| ||</p>

					<p class="f4">Avijjā ca bhava-taṇhā ca.|| ||</p>

					<p class="f4">Ime bhikkhave,||<br />
					dhammā abhiññā pahātabbā.|| ||</p>

					<p class="f4">Katame ca bhikkhave,||<br />
					dhammā abhiññā sacchi-kātabbā?|| ||</p>

					<p class="f4">Vijjā ca vimutti ca.|| ||</p>

					<p class="f4">Ime bhikkhave,||<br />
					dhammā abhiññā sacchi-kātabbā.|| ||</p>

					<p class="f4">Katame ca bhikkhave,||<br />
					dhammā abhiññā bhāvetabbā?|| ||</p>

					<p class="f4">Samatho ca vipassanā ca.|| ||</p>

					<p class="f4">Ime bhikkhave,||<br />
					dhammā abhiññā bhāvetabbā.|| ||</p>

					<p class="f4">Kathañ ca bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					ye dhammā abhiññā pariññeyyā,||<br />
					te dhamme abhiññā parijānāti,||<br />
					ye dhammā abhiññā pahātabbā,||<br />
					te dhamme abhiññā pajahati,||<br />
					ye dhammā abhiññā sacchi-kātabbā,||<br />
					te dhamme abhiññā sacchi-karoti,||<br />
					ye dhammā abhiññā bhāvetabbā,||<br />
					te dhamme abhiññā bhāveti?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto||<br />
					ye dhammā abhiññā pariññeyyā,||<br />
					te dhamme abhiññā parijānāti,||<br />
					ye dhammā abhiññā pahātabbā,||<br />
					te dhamme abhiññā pajahati,||<br />
					ye dhammā abhiññā sacchi-kātabbā,||<br />
					te dhamme abhiññā sacchi-karoti,||<br />
					ye dhammā abhiññā bhāvetabbā,||<br />
					te dhamme abhiññā bhāveti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p34" href="../../../../backmatter/indexes/sutta/sn/05_mv/idx_53_jhanasamyutta.htm#p34">Sutta 34</a></h4>

					<h1>Nadī Suttaɱ</h1>

					<p class="f4"><span class="f3">[<a id="p34.1">1</a>][<a href="../../../../dhamma-vinaya/pts/sn/05_mv/sn05.53.023-034.wood.pts.htm#p34.1">pts</a>]</span> Evam me sutaɱ:|| ||</p>

					<p class="f4">Seyyathā pi, bhikkhave, Gaŋgā nadī pācīna-ninnā pācīna-poṇā pācīna-pabbhārā.|| ||</p>

					<p class="f4">Atha mahā-jana-kāyo āgaccheyya,||<br />
					kuddālapiṭakaɱ ādāya mayaɱ imaɱ Gaŋgānadiɱ pacchāninnaɱ karissāma pacchāpoṇaɱ pacchāpabbhāranti.|| ||</p>

					<p class="f4">Taɱ kim maññatha bhikkhave,||<br />
					api nu so mahā-jana-kāyo taɱ Gaŋgānadiɱ pacchāninnaɱ kareyya pacchāpoṇaɱ pacchāpabbhāranti?|| ||</p>

					<p class="f4">No h'etaɱ bhante, taɱ kissa hetu?|| ||</p>

					<p class="f4">Gaŋgā bhante, nadī pācīna-ninnā pācīna-poṇā pācīna-pabbhārā, sā na sukarā pacchāninnaɱ kātuɱ pacchāpoṇaɱ pacchāpabbhāraɱ.|| ||</p>

					<p class="f4">Yāvadeva ca pana so mahā-jana-kāyo kilamathassa vighātassa bhāgī assātī.|| ||</p>

					<p class="f4">3. Evam eva kho bhikkhave, bhikkhuɱ||<br />
					cattāro jhānā bhāvento,||<br />
					cattāro jhānā bahulī-karonto,||<br />
					rājāno vā,||<br />
					rāja-mahā-mattā vā,||<br />
					mittā vā,||<br />
					amaccā vā,||<br />
					ñātī vā,||<br />
					sālohitā vā,||<br />
					bhogehi abhihaṭṭhuɱ pavāreyyuɱ.|| ||</p>

					<p class="f4">Ehambho purisa,||<br />
					kiɱ te ime kāsāvā anudahanti,||<br />
					kiɱ muṇḍo kapālam anusañcarasi?|| ||</p>

					<p class="f4">Ehi, hīnā-yāvattitvā bhoge ca bhuñjassu||<br />
					puññāni ca karohī ti.|| ||</p>

					<p class="f4">So vata bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto,||<br />
					sikkhaɱ pacca-k-khāya hīnāy-āvatteyyāti.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Yaɱ hi taɱ bhikkhave,||<br />
					cittaɱ dīgha-rattaɱ viveka-ninnaɱ viveka-poṇaɱ viveka-pabbhāraɱ.|| ||</p>

					<p class="f4">Taɱ vata hīnāyā-vattissatīti n'etaɱ ṭhānaɱ vijjati.|| ||</p>

					<p class="f4">Kathañ ca bhikkhave, bhikkhu||<br />
					cattāro jhānā bhāvento,||<br />
					cattāro jhānā bahulī-karonto?|| ||</p>

					<p class="f4">Idha bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānaɱ upasampajja viharati.|| ||</p>

					<p class="f4">Pītiyā ca virāgā||<br />
					upekhako ca viharati,||<br />
					sato ca sampajāno||<br />
					sukhañ ca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkhaɱ asukhaɱ upekhā-sati-pārisuddhiɱ||<br />
					catutthaɱ jhānaɱ upasampajja viharati. || ||</p>

					<p class="f4">Evaɱ kho bhikkhave, bhikkhu||<br />
					cattāro jhānā bhāveti,||<br />
					cattāro jhānā bahulī-karoti ti|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>