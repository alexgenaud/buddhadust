<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 6. Isidatta and Purana describe their affection for the Buddha and he praises their faith and generosity in a way that suggests to them that they are Streamwinners." />
<title>SN 5 55 6: Thapatayo Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					1. Veḷu-Dvāra Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p6">Sutta 6</a></h4>

					<h1>Thapatayo Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg348"><span class="f2 g"><b>[348]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.006.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tena kho pana samayena sambahulā bhikkhū Bhagavato cīvara-kammaṃ karonti:|| ||</p>

					<p class="f4">"Niṭṭhita-cīvaro Bhagavā temāsaccayena cārikaṃ pakkamissatī" ti.|| ||</p>

					<p class="f4">Tena kho pana samayena Isidatta-Purāṇā thapatayo:||<br />
					sādhuke paṭivasanti kenacideva karaṇīyena,||<br />
					assosuṃ kho Isidatta-Purāṇā thapatayo sambahulā kira bhikkhū Bhagavato cīvara-kammaṃ karonti,||<br />
					'Niṭṭhita-cīvaro Bhagavā temāsaccayena cārikaṃ pakkamissatī' ti.|| ||</p>

					<p class="f4">Atha kho Isidatta-Purāṇā thapatayo magge purisaṇ ṭhapesuṃ:|| ||</p>

					<p class="f4">"Yadā tvaṃ ambho purisa,||<br />
					passyeyāsi Bhagavantaṃ āga-c-chantaṃ Arahantaṃ Sammā Sambuddhaṃ atha kho amhākaṃ1 āroceyyāsī" ti.|| ||</p>

					<p class="f4">Davīhatīhaṃ ṭhito kho so puriso addasa Bhagavantaṃ durato va āga-c-chantaṃ disvāna yena Isidatta-Purāṇā thapatayo ten'upasaṅkami.|| ||</p>

					<p class="f4">Upasaṅkamitvā Isidatta-Purāṇā thapatayo etad avoca:|| ||</p>

					<p class="f4">"Ayaṃ so bhante, Bhagavā āgacchati arahaṃ Sammā Sambuddho yassa dāni kālaṃ maññathā" ti.|| ||</p>

					<p class="f4">Atha kho Isidatta-Purāṇā thapatayo yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā Bhagavantaṃ piṭṭhito piṭṭhito anubandhiṃsu.|| ||</p>

					<p class="f4">Atha kho Bhagavā maggā okkamma yena aññataraṃ rukkha-mūlaṃ ten'upasaṅkami.|| ||</p>

					<p class="f4">Upasaṅkamitvā paññatte <a id="pg349"><span class="f2 g"><b>[349]</b></span></a> āsane nisīdi.|| ||</p>

					<p class="f4">Isidatta-Purāṇā thapatayo Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho Isidatta-Purāṇā thapatayo Bhagavantaṃ etad avocuṃ:|| ||</p>

					<p class="f4">"Yadā mayaṃ bhante Bhagavantaṃ suṇāma:||<br />
					'Sāvatthiyā Kosalesu cārikaṃ pakkamissatī' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma: 'Sāvatthiya Kosalesu cārikam pakkanto' ti,||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā mayaṃ bhante, Bhagavantaṃ suṇāma:||<br />
					'Kosalehi Mallesu cārikaṃ pakkamissatī' ti||<br />
					hoti no tasmiṃ samaye <a id="pg350"><span class="f2 g"><b>[350]</b></span></a> anatta-manatā||<br />
					hoti domanassaṇ:||<br />
					'dūre no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kosalehi Mallesu cārikaṃ pakkanto' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Mallehi Vajjīsu cārikaṃ pakkamissatī' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Mallehi Vajjīsu cārikaṃ pakkanto' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Vajjīhi Kāsīsu cārikaṃ pakkamissatī' ti||<br />
					hoti no yasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Vajjīhi Kāsīsu pakkanto' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kāsīhi Magadhesu cārikaṃ pakkamissatī' ti||<br />
					hoti no yasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kāsīhi Magadhesu pakkanto' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kāsīhi Magadhesu cārikaṃ pakkamissatī' ti||<br />
					hoti no yasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kāsīhi Magadhesu pakkanto' ti||<br />
					hoti no tasmiṃ samaye anatta-manatā||<br />
					hoti domanassaṇ:||<br />
					'dūre no Bhagavā' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Magadhehi Kāsīsu cārikaṃ pakkamissatī' ti||<br />
					hoti no tasmiṃ samaye atta-manatā,||<br />
					hoti somanassaṇ,||<br />
					'āsanne no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Magadhehi Kāsīsu cārikaṃ pakkanto' ti||<br />
					hoti no tasmiṃ samaye atta-manatā||<br />
					hoti somanassaṇ:||<br />
					"āsanne no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kāsīhi Vajjīsu cārikaṃ pakkamissatī' ti||<br />
					hoti no tasmiṃ samaye atta-manatā,||<br />
					hoti somanassaṇ,||<br />
					'āsanne no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Kāsīhi Vajjīsu cārikaṃ pakkanto' ti||<br />
					hoti no tasmiṃ samaye atta-manatā||<br />
					hoti somanassaṇ:||<br />
					"āsanne no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Vajjīhi Mallesu cārikaṃ pakkamissatī' ti||<br />
					hoti no tasmiṃ samaye atta-manatā,||<br />
					hoti somanassaṇ,||<br />
					'āsanne no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Vajjīhi Mallesu cārikaṃ pakkanto' ti||<br />
					hoti no tasmiṃ samaye atta-manatā||<br />
					hoti somanassaṇ:||<br />
					"āsanne no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Mallehi Kosalesu cārikaṃ pakkamissatī' ti||<br />
					hoti no tasmiṃ samaye atta-manatā,||<br />
					hoti somanassaṇ,||<br />
					'āsanne no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Mallehi Kosalesu cārikaṃ pakkanto' ti||<br />
					hoti no tasmiṃ samaye atta-manatā||<br />
					hoti somanassaṇ:||<br />
					"āsanne no Bhagavā' ti.|| ||</p>

					<p class="ctr c">&#9632;</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					"Kosalehi Sāvatthiṃ cārikaṃ pakkamissatī' ti||<br />
					hoti no tasmiṃ samaye atta-manatā||<br />
					hoti somanassaṇ:||<br />
					'āsanne no Bhagavā bhavissatī' ti.|| ||</p>

					<p class="f4">Yadā pana mayaṃ bhante, Bhagavantaṃ suṇāma:||<br />
					'Sāvatthiyaṃ viharati Jetavane Anāthapiṇḍikassa ārāme' ti||<br />
					hoti anappikā no tasmiṃ samaye atta-manatā,||<br />
					hoti anappakaṃ somanassaṇ:||<br />
					'āsanne no Bhagavā' ti."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Tasmātiha thapatayo sambādho gharāvāso rajo-patho,||<br />
					abbhokāso pabbajjā.|| ||</p>

					<p class="f4">Alañ ca pana vo thapatayo appamādāyā" ti.|| ||</p>

					<p class="f4">"Atthi kho no bhante,||<br />
					etamhā sambādhā añño sambādho sambādhataro c'eva sambādhasaṅkhātataro cā" ti.|| ||</p>

					<p class="f4"><a id="pg351"><span class="f2 g"><b>[351]</b></span></a> "Katamo pana vo thapatayo etamhā sambādhā añño sambādho sambādhataro c'eva sambādhasaṅkhātatarocā" ti?|| ||</p>

					<p class="f4">"Idha mayaṃ bhante, yadā rājā Pasenadi kosalo uyyāna-bhūmiṃ niyyātukāmo hoti,||<br />
					ye te rañño Pasenadissa Kosalassa nāgā opavayhā te kappetvā yā tā rañño Pasenadissa Kosalassa pajāpatiyo piyā manāpā tā ekaṃ purato ekaṃ pacchato nisīdāpema.|| ||</p>

					<p class="f4">Tāsaṇ kho pana bhante,||<br />
					bhaginīnaṃ eva-rūpo gandho hoti:|| ||</p>

					<p class="f4">Seyyathā pi nāma gandha-karaṇa-ḍakassa tāva-d-eva vivariya-mānassa yathā taṃ,||<br />
					rājā-rahena gandhena vibhūsitānaṃ.|| ||</p>

					<p class="f4">Tāsaṇ kho pana bhante, bhaginīnaṃ eva-rūpo kāya-samphasso hoti,||<br />
					seyyathā pi nāma tūla-picuno vā kappāsa-picuno vā yathā taṃ rājakaññānaṃ sukhedhitānaṃ.|| ||</p>

					<p class="f4">Tasmiṃ kho pana bhante,||<br />
					samaye nāgo pi rakkhitabbo hoti,||<br />
					tāpi bhaganiyo rakkhitabbā honti,||<br />
					attā pi rakkhitabbo hoti.|| ||</p>

					<p class="f4">Na kho pana mayaṃ bhante,||<br />
					abhijānāma,||<br />
					tāsu bhaginīsu pāpakaṃ cittaṃ uppādetā.|| ||</p>

					<p class="f4">Ayaṃ kho no bhante,||<br />
					etamhā sambādhā añño sambādho sambādhataro c'eva sambādha-saṅkhātatataro cā" ti.|| ||</p>

					<p class="f4">"Tasmātiha thapatayo sambādho gharāvāso rajo-patho,||<br />
					abbhokāso pabbajjā,||<br />
					alañca pana vo thapatayo appamādāya.|| ||</p>

					<p class="f4">Catūhi kho thapatayo dhammehi samannāgato ariya-sāvako sot'āpanno hoti avinipāta-dhammo niyato sambodhi-parāyaṇo.|| ||</p>

					<p class="f4">Katamehi catūhi?|| ||</p>

					<p class="f4">Idha thapatayo ariya-sāvako Buddhe avecca pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṅghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Vigatamala-maccherena cetasā agāraṃ ajjhā-vasati.|| ||</p>

					<p class="f4">Mutta-cāgo payatapāṇi vossagga-rato yā cayogo dāna-saṃvibhāgarato.|| ||</p>

					<p class="f4">Ime hi kho thapatayo catūhi dhammehi <a id="pg352"><span class="f2 g"><b>[352]</b></span></a> samannāgato ariya-sāvako Sotāpanno hoti||<br />
					avinipāta-dhammo niyato sambodhi-parāyaṇo.|| ||</p>

					<p class="f4">Tumhehi kho thapatayo, Buddhe avecca pasādena samannāgato:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgatā:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṅghe avecca pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Yaṃ kho pana kiñci kule deyya-dhammaṃ sabbaṃ taṃ appaṭivibhattaṃ sīlavantehi kalyāṇa-dhammehi.|| ||</p>

					<p class="f4">Taṃ kiṃ maññatha thapatayo?|| ||</p>

					<p class="f4">Katividhā te Kosalesu manussā ye tumhākaṃ samasamā||<br />
					yad idaṃ dānasaṃvibhāge" ti?|| ||</p>

					<p class="f4">"Lābhā no bhante,||<br />
					su-laddhaṃ no bhante||<br />
					yesaṇ no Bhagavā evaṃ jānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>