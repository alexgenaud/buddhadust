<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 12. Just as the dawn is the first sign of the sunrise, so friendship with the good is the first sign of the arising of the seven dimensions of awakening." />
<title>SN 5 46 12: Paṭhama Suriyassa Upamā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhaṅga Saɱyutta<br />
					2. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p12">Sutta 12</a></h4>

					<h1>Paṭhama Suriyassa Upamā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg78"><span class="f2 g"><b>[78]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.012.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.012.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Suriyassa bhikkhave,||<br />
					udayato etaɱ pubbaṅ-gamaɱ||<br />
					etaɱ pubba-nimittaɱ||<br />
					yad idaɱ aruṇaggaɱ.|| ||</p>

					<p class="f4">Evam eva kho bhikkhave bhikkhuno||<br />
					sattannaɱ bojjh'aṅgānaɱ uppādāya||<br />
					etaɱ pubbaṅ-gamaɱ||<br />
					etaɱ pubba-nimittaɱ||<br />
					yad idaɱ kalyāṇa-mittatā.|| ||</p>

					<p class="f4">Kalyāṇa-mittass etaɱ bhikkhave,||<br />
					bhikkhuno pāṭikaṅkhaɱ satta-bojjh'aṅge bhāvessati||<br />
					satta bojjh'aṅge bahulī-karissati.|| ||</p>

					<p class="f4">Kathañ ca bhikkhave, bhikkhu kalyāṇa-mitto satta-bojjh'aṅge bhāveti||<br />
					satta-bojjh'aṅge bahulī-karoti?|| ||</p>

					<p class="f4">Idha bhikkhave, Bhikkhu||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ kho bhikkhave, <a id="pg79"><span class="f2 g"><b>[79]</b></span></a> bhikkhu kalyāṇa-mitto||<br />
					satta bojjh'aṅge bhāveti||<br />
					satta bojjh'aṅge bahulī-karotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>