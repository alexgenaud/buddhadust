<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga: 46: Bojjhaṅga-Samyutta: Sutta 76. Perception of ending produces great fruit, great benefits, either arahantship or non-returning, omniscience, psychic attainments, destruction of yokes, being greatly moved, and pleasant living in the present." />
<title>SN 5 46 76: Nirodha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					46. Bojjhaṅga Saɱyutta<br />
					8. Nirodha Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p76">Sutta 76</a></h4>

					<h1>Nirodha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg0"><span class="f2 g"><b>[133]</b></span></a> </p>

					<p class="f4">I. Mahā Phalā Maha Nisaɱsā</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.076.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Nirodha-saññā bhikkhave, bhāvitā||<br />
					bahulī-katā||<br />
					maha-p-phalā hoti||<br />
					mahā-nisaɱsā.|| ||</p>

					<p class="f4">Kathaɱ bhāvitā ca bhikkhave,||<br />
					nirodha-saññā||<br />
					kathaɱ bahulī-katā||<br />
					maha-p-phalā hoti,||<br />
					mahā-nisaɱsā?|| ||</p>

					<p class="f4">Idha bhikkhave, Bhikkhu||<br />
					nirodha-saññā-sahagatam||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ bhāvitā kho bhikkhave,||<br />
					nirodha-saññā||<br />
					evaɱ bahulī-katā||<br />
					maha-p-phalā hoti||<br />
					mahā-nisaɱsā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">II. Aññā Sati Vā</p>

					<p class="f4">Nirodha-saññāya bhikkhave, bhāvitāya||<br />
					bahulī-katāya||<br />
					dvinnaɱ phalānaɱ||<br />
					aññataraɱ phalaɱ pāṭikaṅkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Kathaɱ bhāvitāya ca kho bhikkhave,||<br />
					nirodha-saññāya||<br />
					kathaɱ bahulī-katāya||<br />
					dvinnaɱ phalānaɱ||<br />
					aññataraɱ phalaɱ pāṭikaṅkhaɱ,||<br />
					diṭṭhe'va dhamme aññā,||<br />
					sati vā upādisese Anāgāmitā?|| ||</p>

					<p class="f4">Idha bhikkhave, Bhikkhu||<br />
					nirodha-saññā-sahagatam||<br />
					||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ bhāvitāya kho bhikkhave,||<br />
					nirodha-saññāya||<br />
					evaɱ bahulī-katāya||<br />
					dvinnaɱ phalānaɱ||<br />
					aññataraɱ phalaɱ pāṭikaṅkhaɱ:||<br />
					diṭṭhe'va dhamme aññā,||<br />
					sati vā upādisese Anāgāmitā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">III. Mahato Attha</p>

					<p class="f4">Nirodha-saññā bhikkhave, bhāvitā||<br />
					bahulī-katā||<br />
					mahato atthāya saɱvaṭṭati.|| ||</p>

					<p class="f4">Kathaɱ bhāvitā bhikkhave,||<br />
					nirodha-saññā||<br />
					kathaɱ bahulī-katā||<br />
					mahato atthāya saɱvaṭṭati?|| ||</p>

					<p class="f4">Idha bhikkhave, Bhikkhu||<br />
					nirodha-saññā-sahagatam||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ bhāvitā kho bhikkhave,||<br />
					nirodha-saññā||<br />
					evaɱ bahulī-katā||<br />
					mahato atthāya saɱvaṭṭatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">IV. Mahato Yoga Khema</p>

					<p class="f4">Nirodha-saññā bhikkhave, bhāvitā||<br />
					bahulī-katā||<br />
					mahato yoga-k-khemāya saɱvaṭṭati.|| ||</p>

					<p class="f4">Kathaɱ bhāvitā ca bhikkhave,||<br />
					nirodha-saññā||<br />
					kathaɱ bahulī-katā||<br />
					mahato yoga-k-khemāya saɱvaṭṭati?|| ||</p>

					<p class="f4">Idha bhikkhave, Bhikkhu||<br />
					nirodha-saññā-sahagatam||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ bhāvitā kho bhikkhave,||<br />
					nirodha-saññā||<br />
					evaɱ bahulī-katā||<br />
					mahato yoga-k-khemāya saɱvaṭṭatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">V. Mahato Saɱvega</p>

					<p class="f4">Nirodha-saññā bhikkhave, bhāvitā||<br />
					bahulī-katā||<br />
					mahato saṅvegāya saɱvaṭṭati.|| ||</p>

					<p class="f4">Kathaɱ bhāvitā ca bhikkhave,||<br />
					nirodha-saññā||<br />
					kathaɱ bahulī-katā||<br />
					mahato saṅvegāya saɱvaṭṭati?|| ||</p>

					<p class="f4">Idha bhikkhave, Bhikkhu||<br />
					nirodha-saññā-sahagatam||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ bhāvitā kho bhikkhave,||<br />
					nirodha-saññā||<br />
					evaɱ bahulī-katā||<br />
					mahato saṅvegāya saɱvaṭṭatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">VI. Phāsu-Vihāra</p>

					<p class="f4">Nirodha-saññā bhikkhave, bhāvitā||<br />
					bahulī-katā||<br />
					mahato phāsu-vihārāya saɱvaṭṭati.|| ||</p>

					<p class="f4">Kathaɱ bhāvitā ca bhikkhave,||<br />
					nirodha-saññā||<br />
					kathaɱ bahulī-katā||<br />
					mahato phāsu-vihārāya saɱvaṭṭati?|| ||</p>

					<p class="f4">Idha bhikkhave, Bhikkhu||<br />
					nirodha-saññā-sahagatam||<br />
					sati-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					Dhamma-vicaya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					viriya-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					pīti-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					passaddhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					samādhi-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Nirodha-saññā-sahagatam||<br />
					upekkhā-sambojjh'aṅgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ.|| ||</p>

					<p class="f4">Evaɱ bhāvitā kho bhikkhave,||<br />
					nirodha-saññā||<br />
					evaɱ bahulī-katā||<br />
					mahato phāsu-vihārāya saɱvaṭṭatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>