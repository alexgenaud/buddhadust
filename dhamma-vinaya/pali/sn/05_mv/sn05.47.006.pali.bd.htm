<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam, II: Sutta 6. In a fable describing a battle between a falcon and a quail the Buddha instructs the bhikkhus of the dangers of roaming among the five cords of sense pleasure and the safety of sticking to the four settings-up of memory." />
<title>SN 5 47 6: Sakuṇa-g-Ghi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					47. Sati-Paṭṭhāna Saṃyutta<br />
					1. Ambapāli Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p6">Sutta 6</a></h4>

					<h1>Sakuṇa-g-Ghi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg146"><span class="f2 g"><b>[146]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.006.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.006.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.006.than.ati.htm#p1">than</a>]</span> Evam me sutaṃ:|| ||</p>

					<p class="f4">"Bhūta-pubbaṃ bhikkhave,||<br />
					sakuṇa-g-ghi lāpaṃ sakuṇaṃ sahasā ajjhappattā aggahesi.|| ||</p>

					<p class="f4">Atha kho bhikkhave, lāpo sakuṇo sakuṇa-g-ghiyā harīyamāno evaṃ hi paridevesi:|| ||</p>

					<p class="f4">'Mayam'evamhā alakkhikā.|| ||</p>

					<p class="f4">Mayaṃ appapuññā, ye mayaṃ agocare carimhā paravisaye.|| ||</p>

					<p class="f4">Sacajja mayaṃ gocare careyyāma||<br />
					sake pettike visaye,||<br />
					nac'āyaṃ sakuṇa-g-ghi||<br />
					alaṃ abhavissa||<br />
					yad idaṃ yuddhāyā' ti.|| ||</p>

					<p class="f4">'Ko pana te lāpa gocaro sako pettiko visayo' ti?|| ||</p>

					<p class="f4">'Yad idaṃ naṇgala-kaṭṭha-karaṇaṃ leḍḍu-ṭ-ṭhānan' ti.|| ||</p>

					<p class="f4"><a id="pg147"><span class="f2 g"><b>[147]</b></span></a> 5. Atha kho bhikkhave, sakuṇa-g-ghi||<br />
					sake bale apa-t-thaddhā||<br />
					sake bale avaḍḍhamānā lāpaṃ sakuṇaṃ pamuñci.|| ||</p>

					<p class="f4">'Gaccha kho tvaṃ lāpa||<br />
					tatra pi me gantvā na mokkhasi' ti.|| ||</p>

					<p class="f4">6. Atha kho bhikkhave, lāpo sakuṇo naṇgala-kaṭṭha-karaṇaṃ leḍḍu-ṭ-ṭhānaṃ gantvā mahantaṃ leḍḍuṃ abhirūhitvā sakuṇa-g-ghiṃ vada-māno aṭṭhāsi.|| ||</p>

					<p class="f4">'Ehi kho dāni me sakuṇa-g-ghi,||<br />
					ehi kho dāni me sakuṇa-g-ghī' ti.|| ||</p>

					<p class="f4">7. Atha kho sā bhikkhave,||<br />
					sakuṇa-g-ghi sake bale thaddhā||<br />
					sake bale asaṃvada-mānā||<br />
					ubho pakkhe sandhāya lāpaṃ sakuṇaṃ sahasā ajjhappattā.|| ||</p>

					<p class="f4">Yadā kho bhikkhave, aññāsi lāpo sakuṇo bahu āgatā kho myā'yaṃ sakuṇa-g-ghī' ti.|| ||</p>

					<p class="f4">Atha tass'eva leḍḍussa antaraṃ paccupādi.|| ||</p>

					<p class="f4">Atha kho bhikkhave, sakuṇa-g-ghi tatth'eva uraṃ paccatā'esi.|| ||</p>

					<p class="f4">Evaṃ he'taṃ bhikkhave, hoti||<br />
					yo agocare carati paravisaye.|| ||</p>

					<p class="f4">Tasmātiha bhikkhave,||<br />
					mā agocare carittha paravisaye.|| ||</p>

					<p class="f4">Agocare bhikkhave, carataṃ parivisaye lacchati Māro otāraṃ.|| ||</p>

					<p class="f4">Lacchati Maro ārammaṇaṃ.|| ||</p>

					<p class="f4">Ko ca bhikkhave, bhikkhuno agocaro paravisayo?|| ||</p>

					<p class="f4">Yad idaṃ pañca kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā<br />
					iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Sota-viññeyyā saddā<br />
					iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ghāna-viññeyyā gandhā<br />
					iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Jivhā-viññeyyā rasā<br />
					iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Kāya-viññeyyā phoṭṭhabbā<br />
					iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ayaṃ bhikkhave, bhikkhuno agocaro paravisayo.|| ||</p>

					<p class="f4">Gocare bhikkhave, caratha sake pettike visaye.|| ||</p>

					<p class="f4">Gocare bhikkhave, carataṃ sake pettike visaye||<br />
					na lacchati Māro otāraṃ,||<br />
					na lacchati Māro ārammaṇaṃ.|| ||</p>

					<p class="f4"><a id="pg148"><span class="f2 g"><b>[148]</b></span></a> Ko ca bhikkhave, bhikkhuno gocaro sako pettiko visayo,<br />
					yad idaṃ cattāro sati-paṭṭhānā.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, Bhikkhu kāye kāy'ānupassī viharati<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Vedanāsu vedan'ānupassī viharati<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Citte citt'ānupassī viharati<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Dhammesu Dhamm'ānupassī viharati<br />
					ātāpī sampajāno satimā vineyya loke abhijjhā-domanassaṃ.|| ||</p>

					<p class="f4">Ayaṃ bhikkhave, bhikkhuno gocaro sako pettiko visayo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>