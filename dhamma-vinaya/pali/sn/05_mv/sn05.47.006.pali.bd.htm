<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam, II: Sutta 6. In a fable describing a battle between a falcon and a quail the Buddha instructs the bhikkhus of the dangers of roaming among the five cords of sense pleasure and the safety of sticking to the four settings-up of memory." />
<title>SN 5 47 6: Sakunagghi Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					47. Satipaṭṭhana Saɱyutta<br />
					1. Ambapāli-Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p6">Sutta 6</a></h4>

					<h1>Sakuṇagghi Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.006.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.006.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.006.than.ati.htm#p1">than</a>]</span> Evam me sutaɱ:|| ||</p>

					<p class="f4">Bhūta-pubbaɱ bhikkhave, sakuṇagghi lāpaɱ sakuṇaɱ sahasā ajjhappattā aggahesi.|| ||</p>

					<p class="f4">Atha kho bhikkhave, lāpo sakuṇo sakuṇagghiyā harīyamāno evaɱ hi paridevesi: "mayam'evamhā alakkhikā.|| ||</p>

					<p class="f4">Mayaɱ appapuññā, ye mayaɱ agocare carimhā paravisaye.|| ||</p>

					<p class="f4">Sacajja mayaɱ gocare careyyāma sake pettike visaye, nacāyaɱ sakuṇagghi alaɱ abhavissa yad idaɱ yuddhāyā" ti.|| ||</p>

					<p class="f4">Ko pana te lāpa gocaro sako pettiko visayoti.|| ||</p>

					<p class="f4">Yad idaɱ nangalakaṭṭhakaraṇaɱ leḍḍuṭṭhānanti.|| ||</p>

					<p class="f4"><a id="pg147"><span class="f2 g"><b>[147]</b></span></a> Atha kho bhikkhave, sakuṇagghi sake bale apatthaddhā sake bale avacamānā amuñci, gaccha kho tvaɱ lāpa, tatthāpi me gantvā na mokkhasīti.|| ||</p>

					<p class="f4">Atha kho bhikkhave, lāpo sakuṇo nangalakaṭṭhakaraṇaɱ leḍḍuṭṭhānaɱ gantvā mahantaɱ leḍḍuɱ abhirūhitvā sakuṇagghiɱ avacamāno aṭṭhāsi, ehi khodāni sakuṇagghi, ehi kho dāni sakuṇagghīti.|| ||</p>

					<p class="f4">Atha kho sā bhikkhave, sakuṇagghi sake bale apatthaddhā sake bale avacamānā ubho pakkhe sandhāya lāpaɱ sakuṇaɱ sahasā ajjhappattā.|| ||</p>

					<p class="f4">Yadā kho bhikkhave, aññāsi lāpo sakuṇo bahu āgatā kho myā'yaɱ sakuṇagghīti.|| ||</p>

					<p class="f4">Atha tass'eva leḍḍussa antaraɱ paccupādi.|| ||</p>

					<p class="f4">Atha kho bhikkhave, sakuṇagghi tatth'eva uraɱ paccatā'esi.|| ||</p>

					<p class="f4">Evaɱ he'taɱ bhikkhave, hoti yo agocare carati paravisaye.|| ||</p>

					<p class="f4">Tasmā ti ha bhikkhave, mā agocare carittha paravisaye.|| ||</p>

					<p class="f4">Agocare bhikkhave, carataɱ parivisaye lacchati māro otāraɱ.|| ||</p>

					<p class="f4">Lacchati maro ārammaṇaɱ.|| ||</p>

					<p class="f4">Ko ca bhikkhave, bhikkhuno agocaro paravisayo: yad idaɱ pañca kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ayaɱ bhikkhave, bhikkhuno agocaro paravisayo.|| ||</p>

					<p class="f4">Gocare bhikkhave, caratha sake pettike visaye.|| ||</p>

					<p class="f4">Gocare bhikkhave, carataɱ sake pettike visaye na lacchati māro otāraɱ, na lacchati māro ārammaṇaɱ.|| ||</p>

					<p class="f4"><a id="pg148"><span class="f2 g"><b>[148]</b></span></a> Ko ca bhikkhave, bhikkhuno gocaro sako pettiko visayo, yad idaɱ cattāro sati-paṭṭhānā.|| ||</p>

					<p class="f4">Katame cattāro?|| ||</p>

					<p class="f4">Idha bhikkhave, Bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Ayaɱ bhikkhave, bhikkhuno gocaro sako pettiko visayoti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>