<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhanga Samyutta, Sutta 26. The Buddha teaches the Venerable Udayi that which destroys thirst and the way to practice to destroy thirst." />
<title>SN 5 46 26: Khaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					46. Bojjhanga Saɱyutta<br />
					III. Udāyi-Vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p26">Sutta 26</a></h4>

					<h1>Khaya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.026.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.026.bodh.wp.htm#p1">bodh</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo bhikkhave, Maggo yā paṭipadā taṇha-k-khayāya saŋvattati,||<br />
					taɱ Maggaɱ taɱ paṭipadaɱ bhāvetha.|| ||</p>

					<p class="f4">Katamo ca bhikkhave, Maggo katamā ca paṭipadā taṇha-k-khayāya saŋvattati?|| ||</p>

					<p class="f4">Yad idaɱ satta-bojjh-a-ŋgā.|| ||</p>

					<p class="f4">Katame satta?|| ||</p>

					<p class="f4">Sati-sambojjhaŋgo||<br />
					dhamma-vicaya-sambojjhaŋgo||<br />
					viriya-sambojjhaŋgo||<br />
					pīti-sambojjhaŋgo||<br />
					passaddhi-sambojjhaŋgo||<br />
					samādhi-sambojjhaŋgo||<br />
					upekhā-sambojjhaŋgo" ti.</p>

					<p class="f4">Evaɱ vutte āyasmā Udāyi Bhagavantaɱ etad avoca:|| ||</p>

					<p class="f4">"Kathaɱ bhāvitā nu kho bhante, satta bojjhaŋgā kathaɱ bahulī-katā||<br />
					taṇha-k-khayāya saŋvattantī" ti?|| ||</p>

					<p class="f4">"Idha Udāyi, Bhikkhu||<br />
					sati-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa sati-sambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="ctr c">&#9632;</p>

					<p class="f4">Dhamma-vicayasambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa dhamma-vicayasambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="ctr c">&#9632;</p>

					<p class="f4">Viriya-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa viriya-sambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="ctr c">&#9632;</p>

					<p class="f4">Pīti-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa pīti-sambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="ctr c">&#9632;</p>

					<p class="f4">Passaddhi-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa passaddhi-sambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="ctr c">&#9632;</p>

					<p class="f4">Samādhi-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa samādhi-sambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="ctr c">&#9632;</p>

					<p class="f4">Upekkhā-sambojjh-a-ŋgaɱ bhāveti,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ.|| ||</p>

					<p class="f4">Tassa upekkhā-sambojjh-a-ŋgaɱ bhāvayato,||<br />
					viveka-nissitaɱ,||<br />
					virāga-nissitaɱ,||<br />
					nirodha-nissitaɱ,||<br />
					vossagga-pariṇāmiɱ,||<br />
					vipulaɱ,||<br />
					mahaggataɱ,||<br />
					appamāṇaɱ,||<br />
					avyāpajjhaɱ,||<br />
					<a id="pg87"><span class="f2 g"><b>[87]</b></span></a> taṇhā pahīyati.|| ||</p>

					<p class="f4">Taṇhāya pahānā kammam pahīyati.|| ||</p>

					<p class="f4">Kammassa pahānā dukkham pahīyati.|| ||</p>

					<p class="f4">Iti kho Udāyi, taṇha-k-khayā kamma-k-khayo||<br />
					kamma-k-khayā dukkha-k-khayo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>