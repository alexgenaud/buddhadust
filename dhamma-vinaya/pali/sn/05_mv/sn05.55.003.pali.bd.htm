<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 3. The Buddha visits the dying lay disciple Dighavu and instructs him first in attaining Stream-entry and then in attaining Non-returning. He is declared by the Buddha to have been spontaneously reborn in a location from whence he will not return to this world." />
<title>SN 5 55 3: Dīghāvu Upāsaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					55. Sot'Āpatti Saɱyutta<br />
					1. Veḷu-Dvāra Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p3">Sutta 3</a></h4>

					<h1>Dīghāvu Upāsaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg344"><span class="f2 g"><b>[344]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.003.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veluvane Kalandakanivāpe.|| ||</p>

					<p class="f4">Tena kho pana samayena Dīghāvu upāsako ābādhiko hoti||<br />
					dukkhito||<br />
					bāḷah-gilāno.|| ||</p>

					<p class="f4">Atha kho Dīghāvu upāsako pitaraɱ Jotikaɱ gahapatiɱ āmantesi:|| ||</p>

					<p class="f4">"Ehi tvaɱ gahapati,||<br />
					yena Bhagavā ten'upasaṅkama.|| ||</p>

					<p class="f4">Upasaṅkamitvā mama vacanena Bhagavato pāde sirasā vanda:|| ||</p>

					<p class="f4">'Dīghāvu bhante, upāsako ābādhiko hoti||<br />
					dukkhito||<br />
					bāḷah-gilāno.|| ||</p>

					<p class="f4">So Bhagavato pāde sirasā vandati.|| ||</p>

					<p class="f4">Evañ ca vadeti:|| ||</p>

					<p class="f4">'Sādhu kira bhante,||<br />
					Bhagavā yena Dīgh'āvussa upāsakassa nivesanaɱ||<br />
					ten'upasaṅkamatu anukampaɱ upādāyā'" ti.|| ||</p>

					<p class="f4">"Evaɱ tātā" ti kho Jotiko gahapati,||<br />
					Dīgh'āvussa upāsakassa paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Jotiko gahapati Bhagavantaɱ etad avoca:|| ||</p>

					<p class="f4">"Dīghāvu bhante, upāsako ābādhiko hoti||<br />
					dukkhito||<br />
					bāḷha-gilāno.|| ||</p>

					<p class="f4">So Bhagavato pāde sirasā vandati.|| ||</p>

					<p class="f4">Evañ ca vadeti:|| ||</p>

					<p class="f4">'Sādhu kira bhante,||<br />
					Bhagavā yena Dīgh'āvussa upāsakassa nivesanaɱ||<br />
					ten'upasaṅkamatu anukampaɱ upādāyā'" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā nivāsetvā patta-cīvaram ādāya||<br />
					yena Dīgh'āvussa upāsakassa nivesanaɱ ten'upasaṅkami.|| ||</p>

					<p class="f4"><a id="pg345"><span class="f2 g"><b>[345]</b></span></a> Upasaṅkamitvā paññatte āsane nisīdi.|| ||</p>

					<p class="f4">Nisajja kho Bhagavā Dīghāvuɱ upāsakaɱ etad avoca:|| ||</p>

					<p class="f4">"Kacci te Dīghāvu khamanīyaɱ?|| ||</p>

					<p class="f4">Kacci yāpanīyaɱ?|| ||</p>

					<p class="f4">Kacci dukkhā vedanā paṭi-k-kamanti?|| ||</p>

					<p class="f4">No abhi-k-kamanti?|| ||</p>

					<p class="f4">Paṭikkamo sānaɱ paññāyati||<br />
					no abhi-k-kamo" ti?|| ||</p>

					<p class="f4">"Na me bhante, khamanīyaɱ,||<br />
					na yāpanīyaɱ||<br />
					bāḷahā me dukkhā vedanā abhi-k-kamanti||<br />
					no paṭi-k-kamanti.|| ||</p>

					<p class="f4">Abhi-k-kamo sānaɱ paññāyati||<br />
					no paṭikkamo" ti.|| ||</p>

					<p class="f4">"Tasmā'ti ha te Dīghāvu,||<br />
					evaɱ sikkhitabbaɱ:|| ||</p>

					<p class="f4">'Buddhe avecca-p-pasādena samannāgato bhavissāmi:|| ||</p>

					<p class="f4">"Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā" ti.|| ||</p>

					<p class="f4">Dhamme avecca-p-pasādena samannāgato bhavissāmi:|| ||</p>

					<p class="f4">"Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī" ti.|| ||</p>

					<p class="f4">Saṅghe avecca-p-pasādena samannāgato bhavissāmi:|| ||</p>

					<p class="f4">"Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā" ti.|| ||</p>

					<p class="f4">Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saɱvaṭṭa-nikehi.'|| ||</p>

					<p class="f4">Evaɱ hi te Dīghāvu, sikkhitabban" ti.|| ||</p>

					<p class="f4">"Yān'imāni bhante, Bhagavatā cattāri sotipattiyaṅgāni desitāni.|| ||</p>

					<p class="f4">Saṅvijjante te dhammā mayi.|| ||</p>

					<p class="f4">Ahañ ca tesu dhammesu sandissāmi.|| ||</p>

					<p class="f4">Ahaɱ hi bhante, Buddhe avecca pasādena samannāgato:|| ||</p>

					<p class="f4">'Iti pi so Bhagavā||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgato:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī' ti.|| ||</p>

					<p class="f4">Saṅghe avecca-p-pasādena samannāgato:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaɱ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puññakettaɱ lokassā' ti.|| ||</p>

					<p class="f4">Ariya-kantehi sīlehi samannāgato||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saɱvaṭṭa-nikehi" ti.|| ||</p>

					<p class="f4">"Tasmā'ti ha tvaɱ Dīghāvu,||<br />
					imesu catusu sot'āpattiyaṅgesu patiṭṭhāya||<br />
					cha vijjābhāgiye dhamme uttariɱ bhāveyyāsi.|| ||</p>

					<p class="f4">Idha tvaɱ Dīghāvu:||<br />
					'Sabba saṅkhāresu anicc'ānupassī viharāhi,||<br />
					anicce dukkha-saññī||<br />
					dukkhe anatta-saññī||<br />
					pahāṇa-saññī||<br />
					virāga-saññī||<br />
					nirodha-saññī' ti.|| ||</p>

					<p class="f4">Evaɱ hi te Dīghāvu, sikkhitabban" ti.|| ||</p>

					<p class="f4">"Ye me bhante, Bhagavatā cha vijjā-bhāgiyā dhammā desitā||<br />
					saṅvijjante te dhammā mayi.|| ||</p>

					<p class="f4">Ahañ ca tesu dhammesu sandi-s-sāmi.|| ||</p>

					<p class="f4">Ahaɱ hi bhante, sabba-saṅkhāresu anicc'ānupassī viharāmī.|| ||</p>

					<p class="f4">Anicce dukkha-saññī||<br />
					dukkhe anatta-saññī||<br />
					pahāṇa-saññī||<br />
					virāga-saññī||<br />
					nirodha-saññī.|| ||</p>

					<p class="f4">Api ca me bhante, evaɱ hoti:|| ||</p>

					<p class="f4">'Mā hevāyaɱ Jotiko gahapati mam accayena vighātaɱ āpajjī'" ti.|| ||</p>

					<p class="f4"><a id="pg346"><span class="f2 g"><b>[346]</b></span></a> "Mā tvaɱ tāta, Dīghāvu,||<br />
					evaɱ manas'ākāsi.|| ||</p>

					<p class="f4">Iṅgha, tvaɱ tāta, Dīghāvu,||<br />
					yad eva Bhagavā āha,||<br />
					tad eva tvaɱ sādhukaɱ manasi karohī" ti.|| ||</p>

					<p class="f4">Atha kho Bhagavā Dīghāvuɱ upāsakaɱ||<br />
					iminā ovādena ovaditvā uṭṭhāy'āsanā pakkami.|| ||</p>

					<p class="f4">Atha kho Dīghāvu upāsako acira-pakkantassa Bhagavato kālam akāsi.|| ||</p>

					<p class="f4">Atha kho sambahulā bhikkhū yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Yo so bhante, Dīghāvu nāma upāsako Bhagavatā saṅkhittena ovādena ovadito||<br />
					so kāla-kato.|| ||</p>

					<p class="f4">Tassa kā gati ko abhisamparāyo" ti?|| ||</p>

					<p class="f4">"Paṇḍito bhikkhave, Dīghāvu upāsako ahosi.|| ||</p>

					<p class="f4">Paccapādi Dhammass-ā-nu-dhammaɱ||<br />
					na ca maɱ Dhamm-ā-dhikaraṇaɱ vihesesi.|| ||</p>

					<p class="f4">Dīghāvu bhikkhave, upāsako||<br />
					pañcannaɱ orambhagiyānaɱ saɱyojanānaɱ pari-k-khayā||<br />
					opapātiko hoti||<br />
					tattha parinibbāyī anāvattidhammo tasmā lokā" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>