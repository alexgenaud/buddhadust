<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, V: Maha Vagga 48: Indriya Samyuttam: Sutta 30. Whether or not one understands the six forces (indriani), their arising, their settling down and the escape from them, is the mark of a seeker or Brahmin among seekers and brahmins and is the benefit of being a seeker or brahmin." />
<title>SN 5 48 30: Dutiya Sammanabrahmana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					48. Indriya Saɱyutta<br />
					III. Chaḷindriya-vaggo</h4>

					<h4 class="ctr"><a href="../../../../backmatter/indexes/sutta/sn/05_mv/idx_48_indriyasamyutta.htm#p30">Sutta 30</a></h4>

					<h1>Dutiya Samaṇa-brāhmaṇā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.48.030.wood.pts.htm#p1">pts</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci, bhikkhave, samaṇā vā brāhmaṇā vā||<br />
					cakkhu'ndriyaɱ na pajānanti,||<br />
					cakkhu'ndriya-samudayaɱ na pajānanti,||<br />
					cakkhu'ndriya-nirodhaɱ na pajānanti,||<br />
					cakkhu'ndriya-nirodha-gāminī-paṭipadaɱ na pajānanti;|| ||</p>

					<p class="f4">Sotandriyaɱ na pajānanti,||<br />
					sotandriya-samudayaɱ na pajānanti,||<br />
					sotandriya-nirodhaɱ na pajānanti,||<br />
					sotandriya-nirodha-gāminī-paṭipadaɱ na pajānanti;|| ||</p>

					<p class="f4">Ghānindriyaɱ na pajānanti,||<br />
					ghān'indriya-samudayaɱ na pajānanti,||<br />
					ghān'indriya-nirodhaɱ na pajānanti,||<br />
					ghān'indriya-nirodha-gāminī-paṭipadaɱ na pajānanti;|| ||</p>

					<p class="f4">Jivhindriyaɱ na pajānanti,||<br />
					jivh'indriya-samudayaɱ na pajānanti,||<br />
					jivh'indriya-nirodhaɱ na pajānanti,||<br />
					jivh'indriya-nirodha-gāminī-paṭipadaɱ na pajānanti;|| ||</p>

					<p class="f4">Kāyindriyaɱ na pajānanti,||<br />
					kāy'indriya-samudayaɱ na pajānanti,||<br />
					kāy'indriya-nirodhaɱ na pajānanti,||<br />
					kāy'indriya-nirodha-gāminī-paṭipadaɱ na pajānanti;|| ||</p>

					<p class="f4">Man'indriyaɱ na pajānanti,||<br />
					man'indriya-samudayaɱ na pajānanti,||<br />
					man'indriya-nirodhaɱ na pajānanti,||<br />
					man'indriya-nirodha-gāminī-paṭipadaɱ na pajānanti;|| ||</p>

					<p class="f4">na me te bhikkhave samaṇā vā brāhmaṇā vā||<br />
					samaṇesu vā samaṇa-sammatā||<br />
					brāhmaṇesu vā brāhmaṇa-sammatā||<br />
					na ca pana te āyasmanto sāmaññ'atthaɱ vā brahmaññ'atthaɱ vā||<br />
					diṭṭhe'va dhamme sayaɱ abhiññā sacchi-katvā upasampajja viharanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Ye ca kho keci, bhikkhave, samaṇā vā brāhmaṇā vā||<br />
					cakkhu'ndriyaɱ pajānanti,||<br />
					cakkhu'ndriya-samudayaɱ pajānanti,||<br />
					cakkhu'ndriya-nirodhaɱ pajānanti,||<br />
					cakkhu'ndriya-nirodha-gāminī-paṭipadaɱ pajānanti;|| ||</p>

					<p class="f4">Sotandriyaɱ pajānanti,||<br />
					sotandriya-samudayaɱ pajānanti,||<br />
					sotandriya-nirodhaɱ pajānanti,||<br />
					sotandriya-nirodha-gāminī-paṭipadaɱ pajānanti;|| ||</p>

					<p class="f4">Ghānindriyaɱ pajānanti,||<br />
					ghān'indriya-samudayaɱ pajānanti,||<br />
					ghān'indriya-nirodhaɱ pajānanti,||<br />
					ghān'indriya-nirodha-gāminī-paṭipadaɱ pajānanti;|| ||</p>

					<p class="f4">Jivhindriyaɱ pajānanti,||<br />
					jivh'indriya-samudayaɱ pajānanti,||<br />
					jivh'indriya-nirodhaɱ pajānanti,||<br />
					jivh'indriya-nirodha-gāminī-paṭipadaɱ pajānanti;|| ||</p>

					<p class="f4">Kāyindriyaɱ pajānanti,||<br />
					kāy'indriya-samudayaɱ pajānanti,||<br />
					kāy'indriya-nirodhaɱ pajānanti,||<br />
					kāy'indriya-nirodha-gāminī-paṭipadaɱ pajānanti;|| ||</p>

					<p class="f4">Man'indriyaɱ pajānanti,||<br />
					man'indriya-samudayaɱ pajānanti,||<br />
					man'indriya-nirodhaɱ pajānanti,||<br />
					man'indriya-nirodha-gāminī-paṭipadaɱ pajānanti;|| ||</p>

					<p class="f4"><a id="pg207"><span class="f2 g"><b>[207]</b></span></a> Ye ca kho kici bhikkhave, samaṇā vā brāhmaṇā vā||<br />
					samaṇesu vā samaṇa-sammatā||<br />
					brāhmaṇesu vā brāhmaṇa-sammatā||<br />
					te ca pan'āyasmanto sāmaññ'atthaɱ vā brahmaññ'atthaɱ vā||<br />
					diṭṭhe'va dhamme sayaɱ abhiññā-sacchi-katvā upasampajja viharantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>