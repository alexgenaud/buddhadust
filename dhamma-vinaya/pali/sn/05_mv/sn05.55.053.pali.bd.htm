<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Maha Vagga, § 55: Sot'āpatti Samyutta, Sutta 53. Dhammadinna brings his 500 followers to the Buddha for a Dhamma lesson." />
<title>SN 5 55 53: Dhammadinna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					6. Sappañña Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p53">Sutta 53</a></h4>

					<h1>Dhammadinna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg406"><span class="f2 g"><b>[406]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.053.wood.pts.htm#p1">pts</a>]</span>Evam me sutaṃ:|| ||</p>

					<p class="f4">Ekaṃ samayaṃ Bhagavā bāraṇasiyaṃ viharati Isipatane Migadāye.|| ||</p>

					<p class="f4"><a id="pg407"><span class="f2 g"><b>[407]</b></span></a> Atha kho Dhammadinno upāsako pañcahi upāsaka-satehi saddhiṃ yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Dhammadinno upāsako Bhagavantaṃ etad avoca:|| ||</p>

					<p class="f4">"Ovadatu no bhante, Bhagavā,||<br />
					anusāsatu no bhante,||<br />
					Bhagavā yaṃ amhākaṃ assa dīgha-rattaṃ hitāya sukhāyā" ti.|| ||</p>

					<p class="f4">"Tasmātiha vo Dhammadinna, evaṃ sikkhitabbaṃ:|| ||</p>

					<p class="f4">'Ye te suttantā Tathāgata-bhāsitā||<br />
					gambhīrā||<br />
					gambhīratthā||<br />
					lokuttarā||<br />
					suññatā paṭisaṃyuttā.|| ||</p>

					<p class="f4">Te kālena kālaṃ upasampajja viharissamā' ti.|| ||</p>

					<p class="f4">Evaṃ hi vo Dhammadinna, sikkhibban" ti.|| ||</p>

					<p class="f4">"Na kho n'etaṃ bhante,||<br />
					sukaraṃ amhehi||<br />
					putta-sambādha-sayanaṃ||<br />
					ajjhāvasantehi||<br />
					Kāsika-candanaṃ||<br />
					pacc'anubhontehi||<br />
					mālagandhavilepanaṃ||<br />
					dhārayantehi||<br />
					jāta-rūpa-rajataṃ||<br />
					sādiyantehi||<br />
					ye te suttantā Tathāgata-bhāsitā gambhīrā||<br />
					gambhīratthā||<br />
					lokuttarā||<br />
					suññatā paṭisaṃyuttā||<br />
					te kālena kālaṃ upasampajja viharituṃ.|| ||</p>

					<p class="f4">Tesaṅ no bhante, Bhagavā amhākaṃ pañcasu sikkhā-padesu ṭhitānaṃ uttariṃ dhammaṃ desetū" ti.|| ||</p>

					<p class="f4">"Tasmātiha vo Dhammadinna,||<br />
					evaṃ sikkhitabbaṃ:|| ||</p>

					<p class="f4">Buddhe avecca pasādena samannāgatā bhavissāma:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgatā bhavissāma:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṅghe avecca pasādena samannāgatā bhavissāma:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi.|| ||</p>

					<p class="f4">Evaṃ hi vo Dhammadinna, sikkhitabban" ti.|| ||</p>

					<p class="f4">Yān'imāni bhante, Bhagavatā cattāri sot'āpattiyaṅgāni desitāni,||<br />
					saṃvijjante te dhammā amhesu,||<br />
					mayañ ca bhante, tesu dhammesu sandissāma.|| ||</p>

					<p class="f4">Mayaṃ hi bhante, Buddhe avecca pasādena samannāgatā:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					<a id="pg408"><span class="f2 g"><b>[408]</b></span></a>Buddho||<br />
					Bhagavā' ti.|| ||</p>

					<p class="f4">Dhamme avecca pasādena samannāgatā:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4">Saṅghe avecca pasādena samannāgatā:|| ||</p>

					<p class="f4">'Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā' ti.|| ||</p>

					<p class="f4">Ariya-kantehi sīlehi samannāgatā||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi" ti.|| ||</p>

					<p class="f4">"Lābhā vo Dhammadinna,||<br />
					su-laddhaṃ vo Dhammadinna,||<br />
					sot'āpatti-phalaṃ Dhammadinna, vyākatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>