<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga: 47: Satipatthana Samyuttam: Sutta 14. The Buddha remarks upon how empty the Sangha appears to him since the deaths of Sāriputta and Moggallāna." />
<title>SN 5 47 14: Cela (Ukkāvela, Ukkācela) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					47. Satipaṭṭhana Saɱyutta<br />
					2. Nālandā Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_47_satipatthanasamyutta.htm#p14">Sutta 14</a></h4>

					<h1>Cela (Ukkāvela, Ukkācela) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg163"><span class="f2 g"><b>[163]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.47.014.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.47.014.bodh.wp.htm#p1">bodh</a>][<a href="../../../../dhamma-vinaya/ati/sn/05_mv/sn05.47.014.nypo.ati.htm#p1">nypo</a>]</span> Evam me sutaɱ:|| ||</p>

					<p class="f4">Ekaɱ samayaɱ Bhagavā Vajjīsu viharati||<br />
					Ukkacelāyaɱ Gaŋgāya nadiyā tīre mahatā bhikkhu-saŋghena saddhiɱ||<br />
					aciraparinibbutesu Sāriputta-Moggallānesu.|| ||</p>

					<p class="f4">Tena kho pana samayena Bhagavā bhikkhu-sangha-parivuto ajjhokāse nisinno hoti.|| ||</p>

					<p class="f4">Atha kho Bhagavā tuṇbhībhūtaɱ bhikkhu-sanghaɱ anuviloketvā bhikkhū āmantesi:|| ||</p>

					<p class="f4"><a id="pg164"><span class="f2 g"><b>[164]</b></span></a> "Api myāyaɱ bhikkhave, parisā suññā viya khāyati.|| ||</p>

					<p class="f4">Parinibbutesu Sāriputta-Moggallānesu||<br />
					suññā me sā bhikkhave, parisā hoti.|| ||</p>

					<p class="f4">Anapekkhā tassaɱ disāyaɱ hoti,||<br />
					yassaɱ disāyaɱ Sāriputta-Moggallānā viharanti.|| ||</p>

					<p>&nbsp;</p>

						<div class="inner"><p class="f4">BJT Pali:</p>

							<p class="f4">Api ca khvāyaɱ bhikkhave, parisā suññā viya khāyati parinibbutesu Sāriputta-Moggallānesu <b>asuññā</b> me sā bhikkhave, parisā hoti anapekhā tassaŋ disāyaɱ hoti, yassaŋ disāyaɱ Sāriputta-Moggallānā viharanti.|| ||</p>

							<p class="f4">Ye pi te bhikkhave, ahesuɱ atītam addhānaɱ arahanto Sammā-Sam-Buddhā, tesam pi Bhagavantānaɱ etaparamaɱ yeva sāvakayugaɱ ahosi, seyyathā pi mayhaɱ Sāriputta-Moggallānā.|| ||</p>

							<p class="f4">CSCD Pali:</p>

							<p class="f4">"Api myayaɱ, bhikkhave, parisa suñña viya khayati parinibbutesu sariputtaMoggallanesu.|| ||</p>

							<p class="f4">Asuñña me, bhikkhave, parisa hoti, anapekkha tassaɱ disayaɱ hoti, yassaɱ disayaɱ sariputtaMoggallāna viharanti.|| ||</p>

						</div>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ye hi te bhikkhave, ahesuɱ atītam addhānaɱ arahanto Sammā-Sam-Buddhā,||<br />
					tesam pi Bhagavantānaɱ etaparamaɱ yeva sāvakayugaɱ ahosi.|| ||</p>

					<p class="f4">Seyyathā pi mayhaɱ Sāriputta-Moggallānā.|| ||</p>

					<p class="f4">Ye pi te bhikkhave, bhavissanti anāgatam addhānaɱ arahanto Sammā-Sam-Buddhā,||<br />
					tesam pi Bhagavantānaɱ etaparamaɱ yeva sāvakayugaɱ bhavissati.|| ||</p>

					<p class="f4">Seyyathā pi mayhaɱ Sāriputta-Moggallānā.|| ||</p>

					<p class="f4">Acchariyaɱ bhikkhave, sāvakānaɱ abbhutaɱ bhikkhave,||<br />
					sāvakānaɱ Satthu cā nāmā ca sāsanakarā bhavissanti ovādapatikarā.|| ||</p>

					<p class="f4">Catunnañ ca parisānaɱ piyā bhavissanti manāpā garu bhāvanīyā ca.|| ||</p>

					<p class="f4">Acchariyaɱ bhikkhave, Tathāgatassa,||<br />
					abbhutaɱ bhikkhave, Tathāgatassa.|| ||</p>

					<p class="f4">Eva-rūpe pi nāma sāvakayuge parinibbute n'atthi Tathāgatassa soko vā paridevo vā.|| ||</p>

					<p class="f4">Taɱ kut'ettha bhikkhave, labbhā.|| ||</p>

					<p class="f4">Yaɱ taɱ jātaɱ bhūtaɱ saŋkhataɱ paloka-dhammaɱ,||<br />
					'taɱ vata mā palujjī' ti||<br />
					n'etaɱ ṭhānaɱ vijjati.|| ||</p>

					<p class="ctr c">&#9632;</p>

					<p class="f4">Seyyathā pi bhikkhave, mahato rukkhassa tiṭṭhato sāravato ye mahantarā khandhā te palujjeyyuɱ.|| ||</p>

					<p class="f4">Evam eva kho, bhikkhave, mahato bhikkhu-sanghassa tiṭṭhato sāravato Sāriputta-Moggallānā parinibbutā.|| ||</p>

					<p class="ctr c">&#9632;</p>

					<p class="f4">Taɱ kutettha bhikkhave labbhā, yaɱ taɱ jātaɱ bhūtaɱ saŋkhataɱ paloka-dhammaɱ,||<br />
					'taɱ vata mā palujjī' ti||<br />
					n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tasmā ti ha bhikkhave, atta-dīpā viharatha||<br />
					atta-saraṇā||<br />
					anañña-saraṇā||<br />
					dhamma-dīpā||<br />
					dhamma-saraṇā||<br />
					anañña-saraṇā.|| ||</p>

					<p class="f4">Kathañ bhikkhave, bhikkhu, atta-dīpā viharatha||<br />
					atta-saraṇā||<br />
					anañña-saraṇā||<br />
					dhamma-dīpā||<br />
					dhamma-saraṇā||<br />
					anañña-saraṇā?|| ||</p>

					<p class="f4">Idha bhikkhave, bhikkhu kāye kāy'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati,||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4">Evaɱ kho bhikkhave, bhikkhu atta-dīpo viharati||<br />
					atta-saraṇo||<br />
					anañña-saraṇo||<br />
					dhamma-dīpo||<br />
					dhamma-saraṇo||<br />
					anañña-saraṇo.|| ||</p>

					<p class="f4"><a id="pg165"><span class="f2 g"><b>[165]</b></span></a> Ye hi keci bhikkhave, etarahi vā mam'accaye vā atta-dīpā viharissantī||<br />
					atta-saraṇā||<br />
					anañña-saraṇā||<br />
					dhamma-dīpā||<br />
					dhamma-saraṇā||<br />
					anañña-saraṇā.|| ||</p>

					<p class="f4">Tama-t-agge p'ete bhikkhave, bhikkhu bhavissanti||<br />
					ye keci sikkhā-kāmā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>