<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya V: Maha Vagga; Chapter 46: Bojjhaṅga Samyutta, Sutta 23. The Buddha teaches the bhikkhus that it is giving study to things which cause them to arise, or if arisen, increase, and that whether they are diversions or dimensions of awakening." />
<title>SN 5 46 23: Ṭhānā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					5. Mahā-Vagga<br />
					46. Bojjhaṅga Saṃyutta<br />
					3. Udāyi Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_46_bojjhangasamyutta.htm#p23">Sutta 23</a></h4>

					<h1>Ṭhānā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg84"><span class="f2 g"><b>[84]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.46.023.wood.pts.htm#p1">pts</a>][<a href="../../../../dhamma-vinaya/wp/sn/05_mv/sn05.46.023.bodh.wp.htm#p1">bodh</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati Jetavane Anāthapindikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Kāma-rāga-ṭ-ṭhāniyānaṃ bhikkhave,||<br />
					dhammānaṃ mana-sikāra-bahulī-kārā||<br />
					anuppanno c'eva kāma-c-chando uppajjati,||<br />
					uppanno ca kāma-c-chando||<br />
					bhiyyo-bhāvāya||<br />
					vepullāya saṃvaṭṭati.|| ||</p>

					<p class="ctr c">&#9632;</p>

					<p class="f4">Vyāpāda-ṭ-ṭhāniyānaṃ bhikkhave,||<br />
					dhammānaṃ mana-sikāra-bahulī-kārā||<br />
					anuppanno c'eva vyāpādo uppajjati,||<br />
					uppanno ca vyāpādo||<br />
					bhiyyo-bhāvāya||<br />
					vepullāya saṃvaṭṭati.|| ||</p>

					<p class="ctr c">&#9632;</p>

					<p class="f4">Thīna-middha-ṭ-ṭhāniyānaṃ bhikkhave,||<br />
					dhammānaṃ mana-sikāra-bahulī-kārā||<br />
					anuppanno c'eva thīna-middhaṃ uppajjati,||<br />
					uppannañ ca thīna-middhaṃ||<br />
					bhiyyo-bhāvāya||<br />
					vepullāya saṃvaṭṭati.|| ||</p>

					<p class="ctr c">&#9632;</p>

					<p class="f4">Uddhacca-kukkucca-ṭ-ṭhāniyānaṃ bhikkhave,||<br />
					dhammānaṃ mana-sikāra-bahulī-kārā||<br />
					anuppanno c'eva uddhacca-kukkuccaṃ uppajjati,||<br />
					uppannañ ca uddhacca-kukkuccaṃ||<br />
					bhiyyo-bhāvāya||<br />
					vepullāya saṃvaṭṭati.|| ||</p>

					<p class="ctr c">&#9632;</p>

					<p class="f4">Vicikicacchā-ṭ-ṭhāniyānaṃ bhikkhave,||<br />
					dhammānaṃ mana-sikāra-bahulī-kārā||<br />
					anuppanno c'eva vicikicchā uppajjati,||<br />
					uppannā ca vicikicchā||<br />
					bhiyyo-bhāvāya||<br />
					vepullāya saṃvaṭṭati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sati-sambojjh'aṅga-ṭ-ṭhāniyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva sati-sambojjh'aṅgo uppajjati,||<br />
					uppanno ca sati-sambojjh'aṅgo||<br />
					bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4">Dhamma-vicaya-sambojjh'aṅga-ṭ-ṭhāniyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva dhamma-vicaya-sambojjh'aṅgo uppajjati,||<br />
					uppanno ca dhamma-vicaya-sambojjh'aṅgo||<br />
					bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4">Viriya-sambojjh'aṅga-ṭ-ṭhāniyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva viriya-sambojjh'aṅgo uppajjati,||<br />
					uppanno ca viriya-sambojjh'aṅgo||<br />
					bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4">Pīti-sambojjh'aṅga-ṭ-ṭhāniyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva pīti-sambojjh'aṅgo uppajjati,||<br />
					uppanno ca pīti-sambojjh'aṅgo||<br />
					bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4">Passaddhi-sambojjh'aṅga-ṭ-ṭhāniyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva passaddhi-sambojjh'aṅgo uppajjati,||<br />
					uppanno ca passaddhi-sambojjh'aṅgo||<br />
					bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4">Samādhi-sambojjh'aṅga-ṭ-ṭhāniyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva samādhi-sambojjh'aṅgo uppajjati,||<br />
					uppanno ca samādhi-sambojjh'aṅgo||<br />
					bhāvanā-pāripūriṃ gacchati.|| ||</p>

					<p class="ctr c">&#9632;</p>

					<p class="f4">Upekhā-sambojjh'aṅga-ṭ-ṭhānīyānaṃ bhikkhave,||<br />
					dhammānaṃ mana-sikāra bahulī-kārā||<br />
					anuppanno c'eva upekhā-sambojjh'aṅgo uppajjati,||<br />
					uppanno ca upekhā-sambojjh'aṅgo||<br />
					bhāvanā-pāripūriṃ gacchatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>