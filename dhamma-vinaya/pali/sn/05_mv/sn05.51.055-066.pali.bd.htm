<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 5 51 VI: Balakaraniya Chapter, Suttas 55-66</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya,<br />
					V: Mahā-Vagga<br />
					51. Iddhipāda Saɱyutta</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#VI">Chapter VI</a><br />
					Suttas 55-66</h4>

					<h1>Balakaraṇīya Vaggo</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="p55" href="../../../../backmatter/indexes/sutta/sn/05_mv/idx_51_iddhipadasamyutta.htm#p55">Sutta 55</a></h4>

					<h1>Bala Suttaɱ</h1>

					<p class="f4"><span class="f3">[<a id="p55.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p55.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p55.1">olds</a>]</span> Evam me sutaɱ:|| ||</p>

					<p class="f4">Ekaɱ samayam Bhagavā Sāvatthiyaɱ viharati.|| ||</p>

					<p class="f4">2. Seyyathā pi bhikkhave ye keci bala-karaṇīyā kammantā karīyanti,||<br />
					sabbe te pathaviɱ nissāya pathaviyam pattiṭṭhāya||<br />
					evam eva te balakaraṇīya kammantā karīyanti.|| ||</p>

					<p class="f4">Evam eva kho bhikkhave bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāveti,||<br />
					cattāro iddhi-pāde bahulī-karoti.|| ||</p>

					<p class="f4">Kathañ ca bhikkhave, bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāveti,||<br />
					cattāro iddhi-pāde bahulī-karoti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,<span class="f3"><sup>[<a id="fn1" href="#n1">1</a>]</sup></span>|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave bhikkhu sīlaɱ nissāya sīle patiṭṭhāya<br />
					cattāro iddhi-pāde bhāveti,||<br />
					cattāro iddhi-pāde bahulī-karoti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p56" href="../../../../backmatter/indexes/sutta/sn/05_mv/idx_51_iddhipadasamyutta.htm#p56">Sutta 56</a></h4>

					<h1>Bījā Suttaɱ</h1>

					<p class="f4"><span class="f3">[<a id="p56.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p56.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p56.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave ye keci bījagāmā bhūtagāmā vuddhiɱ virūḷhiɱ vepullaɱ āppajjanti.|| ||</p>

					<p class="f4">Sabb'ete pathaviɱ nissāya pathaviyam patiṭṭhāya evam ete bījagāmā bhūtagāmā vuddhiɱ virūḷhiɱ vepullam āpajjanti.|| ||</p>

					<p class="f4">Evam eva kho bhikkhave bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					vuddhiɱ virūḷhiɱ vepullam pāpuṇāti dhammesu.|| ||</p>

					<p class="f4">Kathañ ca bhikkhave, bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					vuddhiɱ virūḷhiɱ vepullam pāpuṇāti dhammesu?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					vuddhiɱ virūḷhiɱ vepullam pāpuṇāti dhammesu ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p57" href="../../../../backmatter/indexes/sutta/sn/05_mv/idx_51_iddhipadasamyutta.htm#p57">Sutta 57</a></h4>

					<h1>Nāga Suttaɱ</h1>

					<p class="f4"><span class="f3">[<a id="p57.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p57.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p57.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, himavantaɱ pabba-tarājaɱ nissāya nāgā kāyaɱ vaḍḍhanti, balaɱ gāhenti.|| ||</p>

					<p class="f4">Te tattha kāyaɱ vaḍḍhetvā balaɱ gāhetvā kussubbhe otaranti.|| ||</p>

					<p class="f4">Kussubbhe otaritvā mahā-sobbhe otaranti.|| ||</p>

					<p class="f4">Mahāsobbhe otaritvā kunnadiyo otaranti.|| ||</p>

					<p class="f4">Kunnadiyo otaritvā mahā-nadiyo otaranti.|| ||</p>

					<p class="f4">Mahānadiyo otaritvā mahā-samuddaɱ sāgaraɱ otaranti.|| ||</p>

					<p class="f4">Te tattha mahantatthaɱ vepullantaɱ āpajjanti kāyena.|| ||</p>

					<p class="f4">3. Evam eva kho bhikkhave, bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					mahantataɱ vepullataɱ pāpuṇāti dhammesu.|| ||</p>

					<p class="f4">Kathañ ca bhikkhave, bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					mahantataɱ vepullataɱ pāpuṇāti dhammesu?|| ||</p>

					<p class="f4">4. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ eva kho bhikkhave bhikkhu sīlaɱ nissāya sīle patiṭṭhāya||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					mahantaɱ vepullataɱ pāpuṇāti dhammesū ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p58" href="../../../../backmatter/indexes/sutta/sn/05_mv/idx_51_iddhipadasamyutta.htm#p58">Sutta 58</a></h4>

					<h1>Rukkho Suttaɱ</h1>

					<p class="f4"><span class="f3">[<a id="p58.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p58.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p58.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, rukkho||<br />
					pācīna-ninno||<br />
					pācīna poṇo||<br />
					pācīna-pabbhāro.|| ||</p>

					<p class="f4">So mūle chinno katamena papātena papateyyā ti|| ||</p>

					<p class="f4">Yena bhanne, ninno yena poṇo yena pabbhāro ti.|| ||</p>

					<p class="f4">3. Evam eva kho bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					Nibbāna-ninno hoti||<br />
					Nibbāna-poṇo||<br />
					Nibbānapabbhāro.|| ||</p>

					<p class="f4">Kathañ ca bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					Nibbāna-ninno hoti||<br />
					Nibbāna-poṇo||<br />
					Nibbānapabbhāro?|| ||</p>

					<p class="f4">4. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					Nibbāna-ninno hoti||<br />
					Nibbāna-poṇo||<br />
					Nibbānapabbhāro ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p59" href="../../../../backmatter/indexes/sutta/sn/05_mv/idx_51_iddhipadasamyutta.htm#p59">Sutta 59</a></h4>

					<h1>Kumbho Suttaɱ</h1>

					<p class="f4"><span class="f3">[<a id="p59.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p59.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p59.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, kumbho nikkujjo vamat'eva udakaɱ no paccāvamati.|| ||</p>

					<p class="f4">Evam eva kho bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					vamat'eva pāpake akusale dhamme no paccāvamati.|| ||</p>

					<p class="f4">Kathañ ca Bhikkhave, bhikkhu
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					vamat'eva pāpake akusale dhamme no paccāvamati?|| ||</p>

					<p class="f4">4. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					vāmat'eva pāpake akusale dhamme no paccāvamatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p60" href="../../../../backmatter/indexes/sutta/sn/05_mv/idx_51_iddhipadasamyutta.htm#p60">Sutta 60</a></h4>

					<h1>Sūkiya Suttaɱ</h1>

					<p class="f4"><span class="f3">[<a id="p60.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p60.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p60.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, sālisūkaɱ vā yavasūkaɱ vā sammā paṇihitaɱ hatthena vā pādena vā akkantaɱ hatthaɱ vā pādaɱ vā chijjati lohitaɱ vā uppādessatī ti.|| ||</p>

					<p class="f4">ṭhānam etaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Sammā paṇihittatā bhikkhave, sūkassa.|| ||</p>

					<p class="f4">3. Evam eva kho so vata bhikkhu sammā paṇihitāya Maggabhāvanāya avijjaɱ chijjhati vijjaɱ uppādessati Nibbānaɱ sacchi-karissatī ti.|| ||</p>

					<p class="f4">ṭhānam etaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Sammā paṇihittatā bhikkhave diṭṭhiyā.|| ||</p>

					<p class="f4">Kathañ ca Bhikkhave, bhikkhu sammā paṇihitāya diṭṭhiyā sammā paṇihitāya Maggabhāvanāya avijjaɱ bhindati vijjaɱ uppādeti Nibbānaɱ sacchi-karoti?|| ||</p>

					<p class="f4">4. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu sammā paṇihitāya diṭṭhiyā sammā paṇihitāya Maggabhāvanāya avijjaɱ bhindati vijjaɱ uppādeti Nibbānaɱ sacchi-karotī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="p61" href="../../../../backmatter/indexes/sutta/sn/05_mv/idx_51_iddhipadasamyutta.htm#p61">Sutta 61</a></h4>

					<h1>Ākāsa Suttaɱ</h1>

					<p class="f4"><span class="f3">[<a id="p61.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p61.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p61.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, ākāse vividhā vātā vāyanti,||<br />
					puratthimā pi vātā vāyanti,||<br />
					pacchimā pi vātā vāyanti,||<br />
					uttarā pi vātā vāyanti,||<br />
					dakkhiṇā pi vātā vāyanti,||<br />
					sarajā pi vātā vāyanti,||<br />
					arajā pi vātā vāyanti,||<br />
					sītā pi vātā vāyanti,||<br />
					uṇhā pi vātā vāyanti,||<br />
					parittā pi vātā vāyanti,||<br />
					adhimattā pi vātā vāyanti.|| ||</p>

					<p class="f4">3. Evam eva kho bhikkhave, bhikkhuno,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					cattāro pi sati-paṭṭhānā bhāvanā pāripuriɱ gacchanti,||<br />
 					cattāro pi samma-p-padhānā bhāvanā pāripūriɱ gacchanti,||<br />
					ariyaɱ aṭṭhaŋgikaɱ Maggaɱ<span class="f3"><sup>[<a id="fn2" href="#n2">2</a>]</sup></span> bhāvanā pāripūriɱ gacchanti,||<br />
					pañca pi indriyāni bhāvanā pāripūriɱ gacchanti,||<br />
					pañca pi balāni bhāvanā pāripūriɱ gacchanti,||<br />
					satta pi bojjh'aŋgā bhāvanā pāripūriɱ gacchanti.|| ||</p>

					<p class="f4">Kathañ ca bhikkhave, bhikkhuno,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					cattāro pi sati-paṭṭhānā bhāvanā pāripuriɱ gacchanti,||<br />
 					cattāro pi samma-p-padhānā bhāvanā pāripūriɱ gacchanti,||<br />
					ariyaɱ aṭṭhaŋgikaɱ Maggaɱ bhāvanā pāripūriɱ gacchanti,||<br />
					pañca pi indriyāni bhāvanā pāripūriɱ gacchanti,||<br />
					pañca pi balāni bhāvanā pāripūriɱ gacchanti,||<br />
					satta pi bojjh'aŋgā bhāvanā pāripūriɱ gacchanti?|| ||</p>

					<p class="f4">4. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhuno,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					cattāro pi sati-paṭṭhānā bhāvanā pāripuriɱ gacchanti,||<br />
 					cattāro pi samma-p-padhānā bhāvanā pāripūriɱ gacchanti,||<br />
					ariyaɱ aṭṭhaŋgikaɱ Maggaɱ bhāvanā pāripūriɱ gacchanti,||<br />
					pañca pi indriyāni bhāvanā pāripūriɱ gacchanti,||<br />
					pañca pi balāni bhāvanā pāripūriɱ gacchanti,||<br />
					satta pi bojjh'aŋgā bhāvanā pāripūriɱ gacchanti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p62" href="../../../../backmatter/indexes/sutta/sn/05_mv/idx_51_iddhipadasamyutta.htm#p62">Sutta 62</a></h4>

					<h1>Megha Suttaɱ I</h1>

					<p class="f4"><span class="f3">[<a id="p62.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p62.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p62.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, gimhānaɱ pacchime māse uggataɱ rajojallaɱ tam enaɱ mahā akālamegho ṭhānaso antaradhāpeti vūpasameti.|| ||</p>

					<p class="f4">Evam eva kho bhikkhave, bhikkhu,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					uppannuppanne pāpake akusale dhamme||<br />
					ṭhānaso antaradhāpeti vūpasamapeti.|| ||</p>

					<p class="f4">Kathañ ca bhikkhave, bhikkhu,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					uppannuppanne pāpake akusale dhamme||<br />
					ṭhānaso antaradhāpeti vūpasamapeti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					uppannuppanne pāpake akusale dhamme||<br />
					ṭhānaso antaradhāpeti vūpasamapeti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p63" href="../../../../backmatter/indexes/sutta/sn/05_mv/idx_51_iddhipadasamyutta.htm#p63">Sutta 63</a></h4>

					<h1>Megha Suttaɱ 2</h1>

					<p class="f4"><span class="f3">[<a id="p63.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p63.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p63.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, uppannaɱ mahā-meghaɱ, tam evaɱ mahāvāto antarāy'eva antaradhāpeti vūpasameti.|| ||</p>

					<p class="f4">Evam eva kho bhikkhave, bhikkhu,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					uppannuppanne pāpake akusale dhamme||<br />
					antarāy'eva antaradhāpeti, vūpasameti.|| ||</p>

					<p class="f4">Kathañ ca Bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					uppannuppanne pāpake akusale dhamme||<br />
					antarāy'eva antaradhāpeti, vūpasameti?|| ||</p>

					<p class="f4">4. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evam kho bhikkhave, bhikkhu,||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
 					uppannuppanne pāpake akusale dhamme||<br />
					antarāy'eva antaradhāpeti, vūpasameti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p64" href="../../../../backmatter/indexes/sutta/sn/05_mv/idx_51_iddhipadasamyutta.htm#p64">Sutta 64</a></h4>

					<h1>Nāvā Suttaɱ</h1>

					<p class="f4"><span class="f3">[<a id="p64.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p64.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p64.1">olds</a>]</span> Evam me sutaɱ:|| ||</p>

					<p class="f4">2. Seyyathā pi bhikkhave, sāmuddikāya nāvāya vettabandhana bandhāya chammāsāni udake pariyenāya hemanatikena thalaɱ ukkhitāya vāt'ātapaparetāni bandhanāni tāni pāvussakena meghena abhippavuṭṭhāni appakasiren'eva paṭippassambhanti pūtikāni bhavanti.|| ||</p>

					<p class="f4">Evam eva kho bhikkhave, bhikkhuno||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
					appakasiren'eva saŋyojanāni paṭippassambhanti pūtikāni bhavanti.|| ||</p>

					<p class="f4">Kathañ ca Bhikkhave, bhikkhuno||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
					appakasiren'eva saŋyojanāni paṭippassambhanti pūtikāni bhavanti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhuno||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
					appakasiren'eva saŋyojanāni paṭippassambhanti pūtikāni bhavanti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p65" href="../../../../backmatter/indexes/sutta/sn/05_mv/idx_51_iddhipadasamyutta.htm#p65">Sutta 65</a></h4>

					<h1>Āgantuka Suttaɱ</h1>

					<p class="f4"><span class="f3">[<a id="p65.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p65.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p65.1">olds</a>]</span> Evam me sutaɱ:|| ||</p>

					<p class="f4">Seyyathā pi bhikkhave, āgantukāgāraɱ, tattha puratthimāya pi disāya āgantvā vāsaŋ kappenti.|| ||</p>

					<p class="f4">Pacchimāya pi disāya āgantvā vāsaŋ kappenti.|| ||</p>

					<p class="f4">Uttarāya pi disāya āgantvā vāsaŋ kappenti.|| ||</p>

					<p class="f4">Dakkhiṇāya pi disāya āgantvā vāsaŋ kappenti.|| ||</p>

					<p class="f4">Khattiyā pi āgantvā vāsaŋ kappenti.|| ||</p>

					<p class="f4">Brāhmaṇā pi āgantvā vāsaŋ kappenti.|| ||</p>

					<p class="f4">Vessā pi āgantvā vāsaŋ kappenti.|| ||</p>

					<p class="f4">Suddā pi āgantvā vāsaŋ kappenti.|| ||</p>

					<p class="f4">Evam eva kho bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					ye dhammā abhiññā pariññeyyā,||<br />
					te dhamme abhiññā parijānāti,||<br />
					ye dhammā abhiññā pahātabbā,||<br />
					te dhamme abhiññā pajahati,||<br />
					ye dhammā abhiññā sacchi-kātabbā,||<br />
					te dhamme abhiññā sacchi-karoti,||<br />
					ye dhammā abhiññā bhāvetabbā,||<br />
					te dhamme abhiññā bhāveti.|| ||</p>

					<p class="f4">Katame ca bhikkhave,||<br />
					dhammā abhiññā pariññeyyā?|| ||</p>

					<p class="f4">Pañc'upādāna-k-khandhātissa vacanīyā.|| ||</p>

					<p class="f4">Katame pañca, seyyath'īdaɱ:|| ||</p>

					<p class="f4">Rūp'ūpādāna-k-khandho,||<br />
					vedan'ūpādāna-k-khandho,||<br />
					saññ'ūpādāna-k-khandho,||<br />
					sankhār'ūpādāna-k-khandho,||<br />
					viññāṇ'ūpādāna-k-khandho.|| ||</p>

					<p class="f4">Ime kho bhikkhave,||<br />
					dhammā abhiññā pariññeyyā.|| ||</p>

					<p class="f4">Katame ca bhikkhave,||<br />
					dhammā abhiññā pahātabbā?|| ||</p>

					<p class="f4">Avijjā ca bhava-taṇhā ca.|| ||</p>

					<p class="f4">Ime bhikkhave,||<br />
					dhammā abhiññā pahātabbā.|| ||</p>

					<p class="f4">Katame ca bhikkhave,||<br />
					dhammā abhiññā sacchi-kātabbā?|| ||</p>

					<p class="f4">Vijjā ca vimutti ca.|| ||</p>

					<p class="f4">Ime bhikkhave,||<br />
					dhammā abhiññā sacchi-kātabbā.|| ||</p>

					<p class="f4">Katame ca bhikkhave,||<br />
					dhammā abhiññā bhāvetabbā?|| ||</p>

					<p class="f4">Samatho ca vipassanā ca.|| ||</p>

					<p class="f4">Ime bhikkhave,||<br />
					dhammā abhiññā bhāvetabbā.|| ||</p>

					<p class="f4">Kathañ ca bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					ye dhammā abhiññā pariññeyyā,||<br />
					te dhamme abhiññā parijānāti,||<br />
					ye dhammā abhiññā pahātabbā,||<br />
					te dhamme abhiññā pajahati,||<br />
					ye dhammā abhiññā sacchi-kātabbā,||<br />
					te dhamme abhiññā sacchi-karoti,||<br />
					ye dhammā abhiññā bhāvetabbā,||<br />
					te dhamme abhiññā bhāveti?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto||<br />
					ye dhammā abhiññā pariññeyyā,||<br />
					te dhamme abhiññā parijānāti,||<br />
					ye dhammā abhiññā pahātabbā,||<br />
					te dhamme abhiññā pajahati,||<br />
					ye dhammā abhiññā sacchi-kātabbā,||<br />
					te dhamme abhiññā sacchi-karoti,||<br />
					ye dhammā abhiññā bhāvetabbā,||<br />
					te dhamme abhiññā bhāveti ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p66" href="../../../../backmatter/indexes/sutta/sn/05_mv/idx_51_iddhipadasamyutta.htm#p66">Sutta 66</a></h4>

					<h1>Nadī Suttaɱ</h1>

					<p class="f4"><span class="f3">[<a id="p66.1">1</a>][<a href="../../../../dhamma-vinaya/pts/sn/05_mv/sn05.51.055-066.wood.pts.htm#p66.1">pts</a>][<a href="../../../../dhamma-vinaya/bd/sn/05_mv/sn05.51.055-066.olds.bd.htm#p66.1">olds</a>]</span> Evam me sutaɱ:|| ||</p>

					<p class="f4">Seyyathā pi, bhikkhave, Gaŋgā nadī pācīna-ninnā pācīna-poṇā pācīna-pabbhārā.|| ||</p>

					<p class="f4">Atha mahā-jana-kāyo āgaccheyya,||<br />
					kuddālapiṭakaɱ ādāya mayaɱ imaɱ Gaŋgānadiɱ pacchāninnaɱ karissāma pacchāpoṇaɱ pacchāpabbhāranti.|| ||</p>

					<p class="f4">Taɱ kim maññatha bhikkhave,||<br />
					api nu so mahā-jana-kāyo taɱ Gaŋgānadiɱ pacchāninnaɱ kareyya pacchāpoṇaɱ pacchāpabbhāranti?|| ||</p>

					<p class="f4">No h'etaɱ bhante, taɱ kissa hetu?|| ||</p>

					<p class="f4">Gaŋgā bhante, nadī pācīna-ninnā pācīna-poṇā pācīna-pabbhārā, sā na sukarā pacchāninnaɱ kātuɱ pacchāpoṇaɱ pacchāpabbhāraɱ.|| ||</p>

					<p class="f4">Yāvadeva ca pana so mahā-jana-kāyo kilamathassa vighātassa bhāgī assātī.|| ||</p>

					<p class="f4">3. Evam eva kho bhikkhave, bhikkhuɱ||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
					rājāno vā,||<br />
					rāja-mahā-mattā vā,||<br />
					mittā vā,||<br />
					amaccā vā,||<br />
					ñātī vā,||<br />
					sālohitā vā,||<br />
					bhogehi abhihaṭṭhuɱ pavāreyyuɱ.|| ||</p>

					<p class="f4">Ehambho purisa,||<br />
					kiɱ te ime kāsāvā anudahanti,||<br />
					kiɱ muṇḍo kapālam anusañcarasi?|| ||</p>

					<p class="f4">Ehi, hīnā-yāvattitvā bhoge ca bhuñjassu||<br />
					puññāni ca karohī ti.|| ||</p>

					<p class="f4">So vata bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto,||<br />
					sikkhaɱ pacca-k-khāya hīnāy-āvatteyyāti.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Taɱ kissa hetu?|| ||</p>

					<p class="f4">Yaɱ hi taɱ bhikkhave,||<br />
					cittaɱ dīgha-rattaɱ viveka-ninnaɱ viveka-poṇaɱ viveka-pabbhāraɱ.|| ||</p>

					<p class="f4">Taɱ vata hīnāyā-vattissatīti n'etaɱ ṭhānaɱ vijjati.|| ||</p>

					<p class="f4">Kathañ ca bhikkhave, bhikkhu||<br />
					cattāro iddhi-pāde bhāvento,||<br />
					cattāro iddhi-pāde bahulī-karonto?|| ||</p>

					<p class="f4">3. Idha bhikkhave bhikkhu chanda-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">viriya-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">citta-samādhi-padhāna-sankhāra-samannāgataɱ iddhi-pādaɱ bhāveti,|| ||</p>

					<p class="f4">vīmaɱsā-samādhi-padhāna-sankhāra-samannāgataɱ iddhi-pādaɱ bhāveti.|| ||</p>

					<p class="f4">Evaɱ kho bhikkhave, bhikkhu||<br />
					cattāro iddhi-pāde bhāveti,||<br />
					cattāro iddhi-pāde bahulī-karoti ti|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup> It is not clear to me exactly how to adapt <a href="../../../../backmatter/indexes/sutta/sn/05_mv/idx_45_maggasamyutta.htm#p92">SN 5.45.92 — 102</a>  to the development of the <i>cattāro iddhi-pāde.</i> It could be that the addition of<br />
					<i>"viveka-nissitaɱ, virāga-nissitaɱ, nirodha-nissitaɱ, vossagga-pariṇāmiɱ</i> or<br />
					<i>"rāga-vinaya-pariyosānaɱ, dosa-vinaya-pariyosānaɱ, moha-vinaya-pariyosānaɱ"</i> or<br />
					<i>amato-gadhaɱ, amataparāyaṇaɱ, amata-pariyosānaɱ</i> or<br />
					<i>Nibbāna-ninnaɱ Nibbāna-poṇaɱ Nibbānapabbhāraɱ</i> or all of the above, was intended to be placed after each of the four developments of the <i>cattāro iddhi-pāde</i>, or<br />
					that each of the four developments of the Iddhipada was to be folowed by each of the steps of the Magga plus each of these four modifications, or<br />
					that each of the suttas we have here was to have been developed according to the scheme in SN 5.45, which gives four suttas for each single sutta here. The sutta numbering suggests the arrangement I have made above.</p>

					<p class="lgqt"><sup>[<a id="n2" href="#fn2">2</a>]</sup> Here to adapt this from <a href="../../../../backmatter/indexes/sutta/sn/05_mv/idx_45_maggasamyutta.htm#p155">SN 5.45.155</a>, I have replaced <i>cattāro iddhi-pāde</i> with <i>ariyam aṭṭhaŋgikam Maggam.</i></p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>