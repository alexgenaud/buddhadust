<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Samyutta 55: Sot'āpatti Samyutta; Sutta 7. The people of Bamboo Gate ask the Buddha for a teaching that will bring them a house full of kids, pleasant sense-experiences and rebirth in heavon. The Buddha gives them a course of instruction that leads to Stream-winning." />
<title>SN 5 55 7: Veḷu-Dvāreyyā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					55. Sot'Āpatti Saṃyutta<br />
					1. Veḷu-Dvāra Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_55_sotapattisamyutta.htm#p7">Sutta 7</a></h4>

					<h1>Veḷu-Dvāreyyā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg352"><span class="f2 g"><b>[352]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.55.007.wood.pts.htm#p1">pts</a>][<a href="../../../../dhamma-vinaya/ati/sn/05_mv/sn05.55.007.than.ati.htm#p1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Kosalesu cārikaṃ caramāno mahatā bhikkhu-saṅghena saddhiṃ yena Veḷudvāraṃ nāma Kosalānaṃ brahmaṇagāmo tad avasari.|| ||</p>

					<p class="f4">Assosuṃ kho Veḷudvāreyyakā brāhmaṇa-gahapatikā samaṇo khalu bho Gotamo Sakya-putto||<br />
					Sakya-kulā pabba-jito||<br />
					Kosalesu cārikaṃ caramāno mahatā bhikkhu-saṅghena saddhiṃ Veḷudvāraṃ anuppatto.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇa kitti-saddo abbhu-g-gato:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathi||<br />
					Satthā deva-manussānaṃ||<br />
					Buddho||<br />
					Bhagavā" ti.|| ||</p>

					<p class="f4">So imaṃ lokaṃ||<br />
					sa-devakaṃ||<br />
					sa-Mārakaṃ||<br />
					sa-brahmakaṃ||<br />
					sa-s-samaṇa-brāhmaṇiṃ||<br />
					pajaṃ sa-deva-manussaṇ||<br />
					sayaṃ abhiññā sacci-katvā pavedati.|| ||</p>

					<p class="f4">So dhammaṃ deseti||<br />
					Ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ||<br />
					parisuddhaṃ Brahma-cariyaṃ pakāseti.|| ||</p>

					<p class="f4">Sādhu kho pana tathā-rūpānaṃ arahataṃ dassanaṃ hotī" ti.|| ||</p>

					<p class="f4"><a id="pg353"><span class="f2 g"><b>[353]</b></span></a> Atha kho te Veḷudvāreyyakā brāhmaṇa-gahapatikā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā app'ekacce Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">App'ekacce Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">App'ekacce yena Bhagavā ten'añjaliṃ paṇāmetvā eka-m-antaṃ nisīdiṃsu.|| ||</p>

					<p class="f4">App'ekacce Bhagavato santike nāmagottaṃ sāvetvā eka-m-antaṃ nisīdiṃsu.|| ||</p>

					<p class="f4">App'ekacce tuṇhī-bhūtā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te Veḷudvāreyyakā brāhmaṇa-gahapatikā Bhagavantaṃ etad avocuṃ:|| ||</p>

					<p class="f4">"Mayaṃ bho Gotama,||<br />
					evaṃ kāmā||<br />
					evañ chandā||<br />
					evaṃ adhippāyā:|| ||</p>

					<p class="f4">'Putta-sambādhasayanaṃ ajjhāvaseyyāma.|| ||</p>

					<p class="f4">Kāsika-candanaṃ pacc'anubhaveyyāma.|| ||</p>

					<p class="f4">Mālāgandha-vilepanaṃ dhāreyyāma.|| ||</p>

					<p class="f4">Jāta-rūpa-rajataṃ sādiyeyyāma.|| ||</p>

					<p class="f4">Kāyassa bhedā param māraṇā||<br />
					sugatiṃ saggaṃ lokaṃ upapajjeyyāma.'|| ||</p>

					<p class="f4">Tesaṇ no bhavaṃ Gotamo amhākaṃ||<br />
					evaṃ kāmānaṃ||<br />
					evañ chandānaṃ||<br />
					evaṃ adhippāyānaṃ||<br />
					tathā dhammaṃ desetu||<br />
					yathā mayaṃ||<br />
					putta-sambādhasayanaṃ ajjhāvaseyyāma||<br />
					kāsika-candanaṃ pacc'anubhaveyyāma||<br />
					mālā-gandha-vilepanaṃ dhāreyyāma||<br />
					jāta-rūpa-rajataṃ sādiyeyyāma||<br />
					kāyassa bhedā param māraṇā||<br />
					sugatiṃ saggaṃ lokaṃ upapajjeyyāma." ti.|| ||</p>

					<p class="f4">"Attūpanāyikaṃ vo gahapatayo dhamma-pariyāyaṃ desissāmi.|| ||</p>

					<p class="f4">Taṃ suṇātha.|| ||</p>

					<p class="f4">Sādhukaṃ manasi-karotha.</p>

					<p class="f4">Bhāsissāmī" ti.|| ||</p>

					<p class="f4">"Evaṃ bho" ti||<br />
					kho Veḷudvāreyyakā brāhmaṇa-gahapatikā Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamo ca gahapatayo attūpanāyiko dhamma-pariyāyo:|| ||</p>

					<p class="f4">Idha gahapatayo ariya-sāvako iti paṭisañcikkhati:|| ||</p>

					<p class="f4">'Ahaṃ kho'smi||<br />
					jīvit-u-kāmo||<br />
					amarit-u-kāmo||<br />
					sukha-kāmo||<br />
					dukkha-paṭikkūlo.|| ||</p>

					<p class="f4">Yo kho maṃ||<br />
					jīvit-u-kāmaṃ||<br />
					amarit-u-kāmaṃ||<br />
					sukha-kāmaṃ||<br />
					dukkha-paṭikkūlaṃ||<br />
					jīvitā voropeyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahañ c'eva kho pana paraṃ jīvit-u-kāmaṃ||<br />
					amarit-u-kāmaṃ||<br />
					sukha-kāmaṃ||<br />
					dukkha-paṭikkūlaṃ||<br />
					jīvitā voropeyya.|| ||</p>

					<p class="f4">Parassa taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo||<br />
					parassa p'eso <a id="pg354"><span class="f2 g"><b>[354]</b></span></a> dhammo appiyo amanāpo.|| ||</p>

					<p class="f4">Yo kho myāyaṃ dhammo appiyo amanāpo,||<br />
					kath'āhaṃ paraṃ tena saṃyojeyyan' ti?|| ||</p>

					<p class="f4">So iti paṭisaṅkhāya attanā ca pāṇ-ā-tipātā paṭivirato hoti.|| ||</p>

					<p class="f4">Parañ ca pāṇ-ā-tipātā veramaṇiyā sam-ā-dapeti.|| ||</p>

					<p class="f4">Pāṇ-ā-tipātā veramaṇiyā ca vaṇṇaṃ bhāsati.|| ||</p>

					<p class="f4">Evam assāyaṃ kāya-samā-cāro ti koṭiparisuddho hoti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapatayo,||<br />
					ariya-sāvako iti paṭisañcikkhati:|| ||</p>

					<p class="f4">'Yo kho me adinnaṃ theyya-saṅkhātaṃ ādiyeyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahañ ce va kho pana parassa adinnaṃ theyya-saṅkhātaṃ ādiyeyyaṃ.|| ||</p>

					<p class="f4">Parassa pi taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo||<br />
					parassa p'eso dhammo appiyo amanāpo.|| ||</p>

					<p class="f4">Yo kho myāyaṃ dhammo appiyo amanāpo,||<br />
					kath'āhaṃ paraṃ tena saṃyojeyyan' ti?|| ||</p>

					<p class="f4">So iti paṭisaṅkhāya attanā ca adinn'ādānā paṭivirato hoti.|| ||</p>

					<p class="f4">Parañ ca adinn'ādānā veramaṇiyā sam-ā-dapeti.|| ||</p>

					<p class="f4">Adinn'ādānā veramaṇiyā ca vaṇṇaṃ bhāsati.|| ||</p>

					<p class="f4">Evam assāyaṃ kāya-samā-cāro ti koṭiparisuddho hoti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapatayo,||<br />
					ariya-sāvako iti paṭisañcikkhati:|| ||</p>

					<p class="f4">'Yo kho me dāresu cārittaṃ āpajjeyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahañ c'eva kho pana parassa dāresu cārittaṃ āpajpeyyaṃ.|| ||</p>

					<p class="f4">Parassa pi taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo,||<br />
					parassa p'eso dhammo appiyo amanāpo.|| ||</p>

					<p class="f4">Yo kho myāyaṃ dhammo appiyo amanāpo,||<br />
					kath'āhaṃ paraṃ tena saṃyojeyyan' ti?|| ||</p>

					<p class="f4">So iti paṭiṅkhāya attanā ca kāmesu micchā-cārā paṭivirato hoti.|| ||</p>

					<p class="f4">Parañ ca kāmesu micchā-cārā veramaṇīyā sam-ā-dapeti.|| ||</p>

					<p class="f4">Kāmesu micchā-cārā veramaṇiyā ca vaṇṇaṃ bhasati.|| ||</p>

					<p class="f4">Evam assāyaṃ kāya-samā-cāro ti koṭiparisuddho hoti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapatayo,||<br />
					ariya-sāvako iti paṭisañcikkhati:|| ||</p>

					<p class="f4">'Yo kho me musā-vādena atthaṃ bhañjeyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahaṃ c'eva kho pana parassa musā-vādena atthaṃ bhañjeyyaṃ.|| ||</p>

					<p class="f4">Parassa pi taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo,||<br />
					parassa p'eso dhammo appiyo amanāpo.|| ||</p>

					<p class="f4"><a id="pg355"><span class="f2 g"><b>[355]</b></span></a> Yo kho myāyaṃ dhammo appiyo amanāpo.|| ||</p>

					<p class="f4">Kath'āhaṃ parantena saṃyojeyyan' ti?|| ||</p>

					<p class="f4">So iti paṭisaṅkhāya attanā ca musā-vādā paṭivirato hoti.|| ||</p>

					<p class="f4">Parañ ca musā-vādā veramaṇiyā sam-ā-dapeti.|| ||</p>

					<p class="f4">Musā-vādā veramaṇiyā ca vaṇṇaṃ bhāsati.|| ||</p>

					<p class="f4">Evam assāyaṃ vacī-samācaro ti koṭiparisuddho hoti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapatayo,||<br />
					ariya-sāvako iti paṭisañcikkhati:|| ||</p>

					<p class="f4">'Yo kho maṃ pisunāya vācāya mitte bhindeyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahaṃ c'eva kho pana paraṃ pisunāya vācāya mitte bhindeyyaṃ.|| ||</p>

					<p class="f4">Parassa pi taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo,||<br />
					parassa p'eso dhammo appiyo amanāpo.|| ||</p>

					<p class="f4">Yo kho myāyaṃ dhammo appiyo amanāpo,||<br />
					kath'āhaṃ parantena saṃyojeyyan' ti?|| ||</p>

					<p class="f4">So iti paṭisaṅkhāya attanā ca musā-vādā paṭivirato hoti.|| ||</p>

					<p class="f4">Parañ ca pisunāya vācāya veramaṇiyā sam-ā-dapeti.|| ||</p>

					<p class="f4">Pisunāya vācāya veramaṇiyā ca vaṇṇaṃ bhāsati.|| ||</p>

					<p class="f4">Evam assāyaṃ vacī-samā-cāro ti koṭiparisuddho hoti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapatayo,||<br />
					ariya-sāvako iti paṭisañcikkhati:|| ||</p>

					<p class="f4">'Yo kho maṃ pharusāya vācāya samudācareyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahaṃ c'eva kho pana paraṃ pharusāya vācāya samudācareyyaṃ.|| ||</p>

					<p class="f4">Parassa pi taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo,||<br />
					parassa p'eso dhammo appiyo amanāpo.|| ||</p>

					<p class="f4">Yo kho myāyaṃ dhammo appiyo amanāpo,||<br />
					kath'āhaṃ parantena saṃyojeyyan' ti?|| ||</p>

					<p class="f4">So iti paṭisaṅkhāya attanā ca musā-vādā paṭivirato hoti.|| ||</p>

					<p class="f4">Parañca pharusāya vācāya veramaṇiyā sam-ā-dapeti.|| ||</p>

					<p class="f4">Pharusāya vācāya veramaṇiyā ca vaṇṇaṃ bhāsati.|| ||</p>

					<p class="f4">Evam assāyaṃ vacī-samācaro ti koṭiparisuddho hoti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapatayo,||<br />
					ariya-sāvako iti paṭisañcikkhati:|| ||</p>

					<p class="f4">'Yo kho maṃ sampha-p-palāpabhāsena samudācareyya,||<br />
					na me taṃ assa piyaṃ manāpaṃ.|| ||</p>

					<p class="f4">Ahaṃ c'eva kho pana paraṃ sampha-p-palāpabhāsena samudācareyyaṃ.|| ||</p>

					<p class="f4">Parassa pi taṃ assa appiyaṃ amanāpaṃ.|| ||</p>

					<p class="f4">Yo kho myāyaṃ dhammo appiyo amanāpo,||<br />
					parassa p'eso dhammo appiyo amanāpo.|| ||</p>

					<p class="f4">Yo kho myāyaṃ dhammo appiyo amanāpo,||<br />
					kath'āhaṃ parantena saṃyojeyyan' ti?|| ||</p>

					<p class="f4">So iti paṭisaṅkhāya attanā ca musā-vādā paṭivirato hoti.|| ||</p>

					<p class="f4">parañca sampha-p-palāpā veramaṇiyā sam-ā-dapeti.|| ||</p>

					<p class="f4">Samphappalāpā veramaṇiyā ca vaṇṇaṃ bhāsati.|| ||</p>

					<p class="f4">Evam assāyaṃ vacī-samā-cāro ti koṭiparisuddho hoti.|| ||</p>

					<p class="ctr c">&#9632;</p>
					<p class="f4">So Buddhe avecca pasādena samannāgato hoti:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā" ti.|| ||</p>

					<p class="f4"><a id="pg356"><span class="f2 g"><b>[356]</b></span></a> Dhamme avecca pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī" ti.|| ||</p>

					<p class="f4">Saṅghe avecca pasādena samannāgato hoti:|| ||</p>

					<p class="f4">"Su-paṭipanno Bhagavato sāvaka-saṅgho,||<br />
					uju-paṭipanno Bhagavato sāvaka-saṅgho,||<br />
					ñāya-paṭipanno Bhagavato sāvaka-saṅgho,||<br />
					sāmīci-paṭipanno Bhagavato sāvaka-saṅgho,||<br />
					yad idaṃ cattāri purisa-yugāni||<br />
					aṭṭhapurisa-puggalā,||<br />
					esa Bhagavato sāvaka-saṅgho.|| ||</p>

					<p class="f4">Āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puññakettaṃ lokassā" ti.|| ||</p>

					<p class="f4">"Ariya-kantehi sīlehi samannāgato hoti||<br />
					akhaṇḍehi||<br />
					acchiddehi||<br />
					asabalehi||<br />
					akammāsehi||<br />
					bhujissehi||<br />
					viññ'uppasatthehi||<br />
					aparām-aṭṭhehi||<br />
					samādhi-saṃvaṭṭa-nikehi."'|| ||</p>

					<p class="ctr c">&#9632;</p>

					<p class="f4">Yato kho gahapatayo,||<br />
					ariya-sāvako imehi sattahi Sad'Dhammehi samannāgato hoti.|| ||</p>

					<p class="f4">Imehi catūhi ākaṅkhiyehi ṭhānehi||<br />
					so ākaṅkha-māno attanā va attāṇaṃ vyākareyya:|| ||</p>

					<p class="f4">'khīṇa-Nirayo'mhi||<br />
					khīṇa-tiracchāna-yoniko||<br />
					khīṇa-petti-visayo||<br />
					khīṇā-pāya-duggati-vinipāto.|| ||</p>

					<p class="f4">Sotāpanno'ham asmi avinipāta-dhammo niyato sambodhi-parāyaṇo' ti".|| ||</p>

					<p class="ctr c">&#9632;</p>

					<p class="f4">Evaṃ vutte Veḷudvāreyyakā brāhmaṇa-gahapatikā Bhagavantaṃ etad avocuṃ:|| ||</p>

					<p class="f4">"Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhintī' ti.|| ||</p>

					<p class="f4">Evam evaṃ bhotā Gotamena||<br />
					aneka-pariyāyena dhammo pakāsito.|| ||</p>

					<p class="f4">Ete mayaṃ Bhagavantaṃ Gotamaṃ saraṇaṃ gacchāmi,||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsake no bhavaṃ Gotamo dhāretu ajja-t-agge pāṇupete saraṇaṃ gate" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>