<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 2, Sutta 19. The Buddha deliniates magic power, the path to magic power, the development of the magic power-paths, and the path going to the development of the magic power-paths." />
<title>SN 5 51 19: Desanā or Bhāvanā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					5. Mahā-Vagga<br />
					51. Iddhi-Pāda Saɱyutta<br />
					2. Pāsāda-Kampana Vagga</h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p19">Sutta 19</a></h4>

					<h1>Desanā or Bhāvanā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg276"><span class="f2 g"><b>[276]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/05_mv/sn05.51.019.wood.pts.htm#p1">pts</a>][<a href="../../../../dhamma-vinaya/bd/sn/05_mv/sn05.51.019.olds.bd.htm#p1">olds</a>]</span> Evam me sutaɱ:|| ||</p>

					<p class="f4">2. "Iddhiñ vo bhikkhave, desessāmi iddhi-pādañ ca||<br />
					iddhi-pādabhāvanañ ca||<br />
					iddhi-pāda-bhāvanā-gāminiñ ca paṭipadaɱ.|| ||</p>

					<p class="f4">Taɱ suṇātha.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>


					<p class="f4">3. Katamā ca bhikkhave, iddhi?|| ||</p>

					<p class="f4">Idha, bhikkhave, bhikkhu aneka-vihitaɱ iddhi-vidhaɱ pacc'anubhoti:|| ||</p>

					<p class="f4">Eko pi hutvā bahudhā ahesuɱ.|| ||</p>

					<p class="f4">Bahudhā hutvā eko ahesuɱ.|| ||</p>

					<p class="f4">Āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā agamaɱsu seyyathā pi ākāse.|| ||</p>

					<p class="f4">Paṭhaviyaɱ pi ummujjani-mujjaɱ akaɱsu||<br />
					seyyathā pi udake.|| ||</p>

					<p class="f4">Udake pi abhijjamānā agamaɱsu||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaṅkena agamiɱsu||<br />
					seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱ mahiddhike evaɱ mah-ā-nubhāve pāṇinā parāmasiɱsu parimajjiɱsu.|| ||</p>

					<p class="f4">Yāva Brahma-lokā pi kāyena vasaṅ vatteti.|| ||</p>

					<p class="f4">Ayaɱ vuccati bhikkhave iddhi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">4. Katamo ca bhikkhave, iddhi-pādo?|| ||</p>

					<p class="f4">Yo bhikkhave, Maggo yā paṭipadā iddhi-lābhāya iddhi-paṭi-lābhāya saɱvaṭṭati.|| ||</p>

					<p class="f4">Ayaɱ vuccati bhikkhave, iddhi-pādo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">5. Katamā ca bhikkhave, iddhi-pāda-bhāvanā?|| ||</p>

					<p class="f4">Idha bhikkhave, bhikkhu||<br />
					chanda-samādhi-padhāna-saṅkhāra-samannāgataɱ iddhi-pādaɱ bhāveti,||<br />
					viriya-samādhi-padhāna-saṅkhāra-samannāgataɱ iddhi-pādaɱ bhāveti,||<br />
					citta-samādhi-padhāna-saṅkhāra-samannāgataɱ iddhi-pādaɱ bhāveti,||<br />
					vīmaɱsā-samādhi-padhāna-saṅkhāra-samannāgataɱ iddhi-pādaɱ bhāveti.|| ||</p>

					<p class="f4">Ayaɱ vuccati bhikkhave, iddhi-pādabhāvanā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Katamā ca bhikkhave, iddhi-pāda-bhāvanā-gāminī paṭipadā?|| ||</p>

					<p class="f4">Ayam eva Ariyo Aṭṭhaṅgiko Maggo.|| ||</p>

					<p class="f4">Seyyath'īdaɱ:||<br />
					sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaɱ vuccati bhikkhave, iddhi-pāda-bhāvanā-gāminī paṭipadā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
