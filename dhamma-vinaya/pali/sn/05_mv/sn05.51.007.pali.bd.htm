<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 5: Maha Vagga; Book 51, Chapter 1, Sutta 7. The seventh sutta of the Iddhipada Samyutta, suttas connected with the development of magic powers." />
<title>SN 5 51 7: Bhikkhū Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					5. Mahā-Vagga<br />
					51. Iddhi-Pāda Saṃyutta<br />
					1. Cāpāla Vagga</i></h4>

					<h4 class="ctr"><a href="../../../../backmatter/indexes/sutta/sn/05_mv/idx_51_iddhipadasamyutta.htm#p7">Sutta 7</a></h4>

					<h1>Bhikkhū Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg257"><span class="f2 g"><b>[257]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bd/sn/05_mv/sn05.51.007.olds.bd.htm#p1">olds</a>][<a href="../../../../dhamma-vinaya/pts/sn/05_mv/sn05.51.007.wood.pts.htm#p1">pts</a>]</span> Evam me sutaṃ:|| ||</p>

					<p class="f4">Ekaṃ samayam Bhagavā Sāvatthiyaṃ viharati||<br />
					Jetavane Anāthapindikassa ārāme.|| ||</p>

					<p class="f4">2. "Ye hi keci, bhikkhave,||<br />
					atītam addhānaṃ bhikkhū||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja vihariṃsu,||<br />
					sabbe te catunnaṃ iddhi-pādānaṃ||<br />
					bhāvitattā||<br />
					bahulī-katattā.|| ||</p>

					<p class="f4">Ye hi keci, bhikkhave,||<br />
					anāgatam addhānaṃ bhikkhū||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharissanti,||<br />
					sabbe te catunnaṃ iddhi-pādānaṃ||<br />
					bhāvitattā||<br />
					bahulī-katattā.|| ||</p>

					<p class="f4">Ye hi keci, bhikkhave,||<br />
					etarahi bhikkhū||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharanti,||<br />
					sabbe te catunnaṃ iddhi-pādānaṃ||<br />
					bhāvitattā||<br />
					bahulī-katattā.|| ||</p>

					<p class="f4">Katamesaṇ catunnaṃ?|| ||</p>

					<p class="f4">3. Idha, bhikkhave, bhikkhu chanda-samādhi-padhāna-saṇkhāra-samannāgataṃ||<br />
					iddhi-pādaṃ bhāveti.|| ||</p>

					<p class="f4">Viriya-samādhi-padhāna-saṇkhāra-samannāgataṃ||<br />
					iddhi-pādaṃ bhāveti.|| ||</p>

					<p class="f4">Citta-samādhi-padhāna-saṇkhāra-samannāgataṃ||<br />
					iddhi-pādaṃ bhāveti.|| ||</p>

					<p class="f4">Vīmaṃsā-samādhi-padhāna-saṇkhāra-samannāgataṃ||<br />
					iddhi-pādaṃ bhāveti.|| ||</p>

					<p class="f4">4. Ye hi keci, bhikkhave,||<br />
					atītam addhānaṃ bhikkhū||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja vihariṃsu,||<br />
					sabbe te catunnaṃ iddhi-pādānaṃ||<br />
					bhāvitattā||<br />
					bahulī-katattā.|| ||</p>

					<p class="f4">Ye hi keci, bhikkhave,||<br />
					anāgatam addhānaṃ bhikkhū||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharissanti,||<br />
					sabbe te catunnaṃ iddhi-pādānaṃ||<br />
					bhāvitattā||<br />
					bahulī-katattā.|| ||</p>

					<p class="f4">Ye hi keci, bhikkhave,||<br />
					etarahi bhikkhū||<br />
					āsavānaṃ khayā||<br />
					anāsavaṃ||<br />
					ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharanti,||<br />
					sabbe te catunnaṃ iddhi-pādānaṃ||<br />
					bhāvitattā||<br />
					bahulī-katattā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>