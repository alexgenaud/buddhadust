<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.11.1-25: Sakka Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr"><i>Saṃyutta Nikāya<br />
					I. Sagātha Vagga</i></h4>

					<h1>Sakka Saṃyutta</h1>

					<h4 class="ctr">Suttas 1-25</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg216"><span class="f2 g"><b>[216]</b></span></a></p>

					<h4 class="ctr"><a id="sn.1.11.1" href="../../../../backmatter/indexes/sutta/sn/01_sagv/idx_11_sakkasamyutta.htm#p1">Sutta 1</a></h4>

					<h1>Suvīra Suttaṃ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p1.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p1.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ. Bhagavā etad avoca:|| ||</p>

					<p class="f4">Bhuta-pubbaṃ bhikkhave Asurā deve abhiyaṃsu.|| ||</p>

					<p class="f4">Atha kho bhikkhave Sakko devānaṃ Indo suvīraṃ deva-puttaṃ āmantesi.|| ||</p>

					<p class="f4">"Ete tāta suvīra, Asurā deve abhiyan" ti.|| ||</p>

					<p class="f4">Gaccha, tāta suvīra,||<br />
					Asure paccuyyāhīti.|| ||</p>

					<p class="f4">Evaṃ bhaddaṃ tavāti kho bhikkhave suvīro deva-putto Sakkassa devānam indassa paṭi-s-sutvā pamādaṃ āpādesi.|| ||</p>

					<p class="f4">Dutiyam pi kho bhikkhave Sakko devānaṃ Indo suvīraṃ deva-puttaṃ āmantesi:|| ||</p>

					<p class="f4">Ete tāta suvīra, Asurā deve abhiyanti.|| ||</p>

					<p class="f4">Gaccha tāta suvīra,||<br />
					Asure paccuyyāhīti.|| ||</p>

					<p class="f4">Evaṃ bhaddaṃ tavāti kho bhikkhave suvīro deva-putto Sakkassa devānam indassa paṭi-s-sutvā dutiyam pi pamādaṃ āpādesi.|| ||</p>

					<p class="f4">Tatiyam pi kho bhikkhave Sakko devānaṃ Indo suvīraṃ deva-puttaṃ āmantesi:|| ||</p>

					<p class="f4">Ete tāta suvīra,||<br />
					Asurā deve abhiyanti.|| ||</p>

					<p class="f4">Gaccha tāta suvīra,||<br />
					Asure paccuyyāhīti.|| ||</p>

					<p class="f4">Evaṃ bhaddaṃ tavāti kho bhikkhave suvīro deva-putto Sakkassa devānam indassa paṭi-s-sutvā tatiyam pi pamādaṃ āpādesi.|| ||</p>

					<p class="f4"><a id="pg217"><span class="f2 g"><b>[217]</b></span></a> Atha kho bhikkhave Sakko devānaṃ Indo suvīraṃ deva-puttaṃ gāthāya ajjhabhāsi:|| ||</p>

					      <p class="f4 in2">Anuṭṭhahaṃ avāyamaṃ sukhaṃ yatrādhigacchati,||<br />
							Suvīra tattha gacchāhi mañca tatth'eva pāpayāti.|| ||</p>

					<p class="f4">(Suvīro:)|| ||</p>

					      <p class="f4 in2">Alasassa anuṭṭhātā na ca kiccāni kāraye,||<br />
							Sabbakāmasamiddhassa tamme sakka varaṃ disāti|| ||</p>

					<p class="f4">(Sakko:)|| ||</p>

					      <p class="f4 in2">Yatthālaso anuṭṭhātā accantaṃ sukhamedhati,||<br />
							Suvīra tattha gacchāhi mañca tatth'eva pāpayāti.|| ||</p>

					<p class="f4">(Suvīro:)|| ||</p>

					      <p class="f4 in2">Akammunā devaseṭṭha sakka vindemu yaṃ sukhaṃ,||<br />
							Asokaṃ anupāyāsaṃ tamme sakka varaṃ disāti.|| ||</p>

					<p class="f4">(Sakko:)|| ||</p>

					      <p class="f4 in2">Sace atthi akammena koci kvaci na jīvati,||<br />
							Nibbāṇassa hi so Maggo suvīra tattha gacchāhi mañca tatth'eva pāpayāti.|| ||</p>

					<p class="f4">So hi nāma bhikkhave,||<br />
					Sakko devānaṃ Indo sakaṃ puññaphalaṃ upajīvamāno devānaṃ Tāvatiṃsānaṃ issariyādhipaccaṃ rajjaṃ kārento uṭṭhānaviriyassa vaṇṇa-vādī bhavissati.|| ||</p>

					<p class="f4">Idha kho taṃ bhikkhave sobhetha,||<br />
					yaṃ tumhe evaṃ svākkhāte Dhamma-Vinaye pabba-jitā samānā uṭṭhaheyyātha ghaṭeyyātha vāyameyyātha appattassa pattiyā anadigatassa adhigamāya asacchi-katassa sacchi-kiriyāyāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.2" href="../../../../backmatter/indexes/sutta/sn/01_sagv/idx_11_sakkasamyutta.htm#p2">Sutta 2</a></h4>

					<h1>Susīma Suttaṃ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p2.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p2.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā Bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Bhūta-pubbaṃ bhikkhave Asurā deve abhiyaṃsu.|| ||</p>

					<p class="f4">Atha kho bhikkhave Sakko devānaṃ Indo susīmaṃ deva-puttaṃ āmantesi:|| ||</p>

					<p class="f4">Ete tāta susīma,||<br />
					Asurā deve abhiyanti.|| ||</p>

					<p class="f4">Gaccha tāta susīma,||<br />
					Asure paccuyyāhīti.|| ||</p>

					<p class="f4">Evaṃ bhaddantavāti kho bhikkhave susīmo deva-putto Sakkassa devānam indassa paṭi-s-sutvā pamādaṃ āpādesi.|| ||</p>

					<p class="f4"><a id="pg218"><span class="f2 g"><b>[218]</b></span></a> Dutiyam pi kho bhikkhave Sakko devānaṃ Indo susīmaṃ deva-puttaṃ āmantesi.|| ||</p>

					<p class="f4">Ete tāta susīma,||<br />
					Asurā deve abhiyanti.|| ||</p>

					<p class="f4">Gaccha tāta susīma,||<br />
					Asure paccuyyāhīti.|| ||</p>

					<p class="f4">Evaṃ bhaddantavāti kho bhikkhave susīmo deva-putto Sakkassa devānam indassa paṭi-s-sutvā pamādaṃ āpādesi.|| ||</p>

					<p class="f4">Tatiyam pi kho bhikkhave Sakko devānaṃ Indo susīmaṃ deva-puttaṃ āmantesi.|| ||</p>

					<p class="f4">Ete tāta susīma,||<br />
					Asurā deve abhiyanti.|| ||</p>

					<p class="f4">Gaccha tāta susīma,||<br />
					Asure paccuyyāhīti.|| ||</p>

					<p class="f4">Evaṃ bhaddantavāti kho bhikkhave susīmo deva-putto Sakkassa devānam indassa paṭi-s-sutvā pamādaṃ āpādesi.|| ||</p>

					<p class="f4">Atha kho bhikkhave Sakko devānaṃ Indo susīmaṃ deva-puttaṃ gāthāya ajjhabhāsi.|| ||</p>

					      <p class="f4 in2">Anuṭṭhahaṃ avāyamaṃ sukhaṃ yatrādhigacchati,||<br />
							Susīma tattha gacchāhi mañca tatth'eva pāpayāti.|| ||</p>

					<p class="f4">(Susīmo:)|| ||</p>

					      <p class="f4 in2">Alasassa anuṭṭhātā na ca kiccāni kāraye,||<br />
							Sabbakāmasamiddhassa tamme sakka varaṃ disāti,|| ||</p>

					<p class="f4">(Sakko:)|| ||</p>

					      <p class="f4 in2">Yatthālaso anuṭṭhātā accantaṃ sukhamedhati,||<br />
							Susīma tattha gacchāhi mañca tatth'eva pāpayāti.|| ||</p>

					<p class="f4">(Susīmo:)|| ||</p>

					      <p class="f4 in2">Akammunā devaseṭṭha sakka vindemu yaṃ sukhaṃ,||<br />
							Asokaṃ anupāyāsaṃ tamme sakka varaṃ disāti.|| ||</p>

					<p class="f4">(Sakko:)|| ||</p>

					      <p class="f4 in2">Sace atthi akammena koci kvaci na jīvati,||<br />
							Nibbāṇassa hi so Maggo susīma tattha gacchāhi mañca tatth'eva pāpayāti.|| ||</p>

					<p class="f4">So hi nāma bhikkhave Sakko devānaṃ Indo sakaṃ puññaphalaṃ upajivamāno devānaṃ Tāvatiṃsānaṃ issariyādhipaccaṃ rajjaṃ kārento uṭṭhānaviriyassa vaṇṇa-vādī bhavissati.|| ||</p>

					<p class="f4">Idha kho taṃ bhikkhave sobhetha,||<br />
					yaṃ tumhe evaṃ svākkhāte Dhamma-Vinaye pabba-jitā samānā uṭṭhaheyyātha ghaṭeyyātha vāyameyyātha appattassa pattiyā anadhigatassa adhigamāya asacchi-katassa sacchi-kiriyāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.3" href="../../../../backmatter/indexes/sutta/sn/01_sagv/idx_11_sakkasamyutta.htm#p3">Sutta 3</a></h4>

					<h1>Dhajagga Suttaṃ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p3.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p3.1">bodh</a>][<a href="../../../../dhamma-vinaya/ati/sn/01_sagv/sn01.11.003.than.ati.htm#p3.1">than</a>][<a href="../../../../dhamma-vinaya/ati/sn/01_sagv/sn01.11.003.piya.ati.htm#p3.1">piya</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo"ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Bhūta-pubbaṃ bhikkhave dev-ā-sura-saṇgāmo samupabbūḷho ahosi.|| ||</p>

					<p class="f4">Atha kho bhikkhave Sakko devānaṃ Indo deve Tāvatiṃse āmantesi:|| ||</p>

					<p class="f4">Sace mārisā devānaṃ saṇgāma-gatānaṃ <a id="pg219"><span class="f2 g"><b>[219]</b></span></a> uppajjeyya bhayaṃ vā||<br />
					chambhitattaṃ vā||<br />
					lomahaṃso vā||<br />
					mameva tasmiṃ samaye dhajggaṃ ullokeyyātha.|| ||</p>

					<p class="f4">Mamaṃ hi vo dhajaggaṃ ullokayataṃ yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā,||<br />
					so pahiyyissati.|| ||</p>

					<p class="f4">No ce me dhajaggaṃ ullokeyyātha,||<br />
					atha pajāpatissa devarājassa dhajaggaṃ ullokeyyātha.|| ||</p>

					<p class="f4">Pajāpatissa hi vo devarājassa dhajaggaṃ ullokayataṃ yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā,||<br />
					so pahiyyissati.|| ||</p>

					<p class="f4">No ce pajāpatissa devarājassa dhajaggaṃ ullokeyyātha,||<br />
					atha varuṇassa devarājassa dhajaggaṃ ullokeyyātha.|| ||</p>

					<p class="f4">Varuṇassa hi vo devarājassa dhajaggaṃ ullokayataṃ yaṃ bhavissati bhayaṃ vā||<br />
					chambhitattaṃ vā,||<br />
					lomahaṃso vā,||<br />
					so pahiyyissati.|| ||</p>

					<p class="f4">No ve varuṇassa devarājassa dhajaggaṃ ullokeyyātha,||<br />
					atha īsānassa devarājassa dhajaggaṃ ullokeyyātha.|| ||</p>

					<p class="f4">Īsānassa hi vo devarājassa dhajaggaṃ ullokayataṃ yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā,||<br />
					so pahiyyissati.|| ||</p>

					<p class="f4">Taṃ kho pana bhikkhave Sakkassa vā devānam indassa dhajaggaṃ ullokayataṃ,||<br />
					pajāpatissa vā devarājassa dhajaggaṃ ullokayataṃ,||<br />
					varuṇassa vā devarājassa dhajaggaṃ ullokayataṃ,||<br />
					īsānassa vā devarājassa dhajaggaṃ ullokayataṃ,||<br />
					yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā,||<br />
					so pahīyethāpi no pi pahīyetha.|| ||</p>

					<p class="f4">Taṃ kissa hetu?|| ||</p>

					<p class="f4">Sakko hi bhikkhave devānaṃ Indo avīta-rāgo avītadoso avītamoho bhīrucchamhī utrāsi palāyīti.|| ||</p>

					<p class="f4">Ahaṃ ca kho bhikkhave evaṃ vadāmi:|| ||</p>

					<p class="f4">Sace tumhākaṃ bhikkhave arañña-gatānaṃ vā||<br />
					rukkha-mūla-gatānaṃ vā||<br />
					suññ-ā-gāra-gatānaṃ vā||<br />
					uppajjeyya bhayaṃ vā||<br />
					chambhitattaṃ vā||<br />
					lomahaṃso vā,||<br />
					mameva tasmiṃ samaye anussareyyātha."|| ||</p>

					<p class="f4">Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā" ti.|| ||</p>

					<p class="f4">Mamaṃ hi vo bhikkhave anussarataṃ yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā,||<br />
					so pahiyyissati.|| ||</p>

					<p class="f4"><a id="pg220"><span class="f2 g"><b>[220]</b></span></a> No ce maṃ anussareyyātha,||<br />
					atha dhammaṃ anussareyyātha:|| ||</p>

					<p class="f4">"Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī" ti.|| ||</p>

					<p class="f4">Dhammaṃ hi vo bhikkhave anussarataṃ yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā,||<br />
					so pahiyyissati.|| ||</p>

					<p class="f4">No ce dhammaṃ anussareyyātha,||<br />
					atha Saṇghaṃ anussareyyātha:|| ||</p>

					<p class="f4">"Su-paṭipanno Bhagavato sāvaka-saṇgho.|| ||</p>

					<p class="f4">Ujupaṭipanno Bhagavato sāvaka-saṇgho.|| ||</p>

					<p class="f4">Ñāya-paṭipanno Bhagavato sāvaka-saṇgho.|| ||</p>

					<p class="f4">Sāmīcipaṭipanno Bhagavato sāvaka-saṇgho.|| ||</p>

					<p class="f4">Yad idaṃ cattāri purisa-yugāni,||<br />
					aṭṭha purisa-puggalā,||<br />
					esa Bhagavato sāvaka-saṇgho āhuneyyo pāhuneyyo dakkhiṇeyyo añjali-karaṇīyo anuttaraṃ puñña-k-khettaṃ lokassā' ti.|| ||</p>

					<p class="f4">Saṇghaṃ hi vo bhikkhave anussarataṃ yaṃ bhavissati bhayaṃ vā||<br />
					chambhitattaṃ vā||<br />
					lomahaṃso vā||<br />
					so pahiyyissati.|| ||</p>

					<p class="f4">Taṃ kissa hetu?|| ||</p>

					<p class="f4">Tathāgato hi bhikkhave arahaṃ Sammā Sambuddho vīta-rāgo vitadoso vītamoho abhīru acchamhī anutrāsī apalāyī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

					      <p class="f4 in2">Araññe rukkha-mūle vā suññāgāreva1 bhikkhavo,||<br />
							Anussaretha sambuddhaṃ bhayaṃ tumahāka no siyā.|| ||</p>

					      <p class="f4 in2">No ce Buddhaṃ sareyyātha lokajeṭṭhaṃ narāsabhaṃ,||<br />
							Atha dhammaṃ sareyyātha niyyānikaṃ sudesitaṃ.|| ||</p>

					      <p class="f4 in2">No ce dhammaṃ sareyyātha niyyānikaṃ sudesitaṃ,||<br />
							Atha Saṇghaṃ sareyyātha puñña-k-khettaṃ anuttaraṃ.|| ||</p>

					      <p class="f4 in2">Evaṃ Buddhaṃ sarantānaṃ dhammaṃ Saṇghañca bhikkhavo,||<br />
							Bhayaṃ vā chambhitattaṃ vā lomahaṃso na hessatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.4" href="../../../../backmatter/indexes/sutta/sn/01_sagv/idx_11_sakkasamyutta.htm#p4">Sutta 4</a></h4>

					<h1>Vepacitti Suttaṃ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p4.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p4.1">bodh</a>][<a href="../../../../dhamma-vinaya/ati/sn/01_sagv/sn01.11.004.olen.ati.htm#p4.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"bhikkhavo' ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg221"><span class="f2 g"><b>[221]</b></span></a> "Bhūta-pubbaṃ bhikkhave dev-ā-sura-saṇgāmo samupabbūḷho ahosi.|| ||</p>

					<p class="f4">Atha kho bhikkhave Vepacitti asurindo Asure āmantesi:|| ||</p>

					<p class="f4">Sace mārisā dev-ā-sura-saṇgāme samūpabbūḷhe Asurā jineyyuṃ,||<br />
					devā parājeyyuṃ,||<br />
					yena taṃ sakkaṃ devānam indaṃ kaṇṭhapañcamehi bandhanehi bandhitvā mama santike āneyyātha Asurapuranti.|| ||</p>

					<p class="f4">Sakko pi kho bhikkhave devānaṃ Indo deve Tāvatiṃse āmantesi.|| ||</p>

					<p class="f4">Sace mārisā dev-ā-sura-saṇgāme samūpabbūḷhe devā jineyyuṃ,||<br />
					Asurā parājeyyuṃ,||<br />
					yena taṃ Vepacittiṃ asurindaṃ kaṇṭhapañcamehi bandhanehi bandhitvā mama santike āneyyātha sudhammaṃ sabhanti.|| ||</p>

					<p class="f4">Tasmiṃ kho pana bhikkhave saṇgāme devā jiniṃsu.|| ||</p>

					<p class="f4">Asurā parājiṃsu.|| ||</p>

					<p class="f4">Atha kho bhikkhave devā Tāvatiṃsā Vepacittiṃ asurindaṃ kaṇṭhapañcamehi bandhanehi bandhitvā Sakkassa devānam indassa santike ānesuṃ sudhammaṃ sabhaṃ.|| ||</p>

					<p class="f4">Tatra sudaṃ bhikkhave Vepacitti asurindo kaṇṭhapañcamehi bandhanehi baddho sakkaṃ devānam indaṃ sudhammaṃ sabhaṃ pavisantañ ca||<br />
					ni-k-khamantañ ca||<br />
					asabbhāhi pharusāhi vācāhi akkosati,||<br />
					paribhāsati.|| ||</p>

					<p class="f4">Atha kho bhikkhave mātalī saṇgāhako sakkaṃ devānam indaṃ gāthāya ajjhabhāsi:|| ||</p>

					      <p class="f4 in2">Bhayā nu Maghavā Sakka dubbalyā no titikkhasi,||<br />
							Suṇanto pharusaṃ vācaṃ sammukhā Vepacittinoti.|| ||</p>

					<p class="f4">(Sakko:)|| ||</p>

					      <p class="f4 in2">Nāhaṃ bhayā na dubbalyā khamāmi Vepacittino,||<br />
							Kathañhi mādiso viññū bālena paṭisaṃyujeti.|| ||</p>

					      <p class="f4 in2">Bhiyyo bālā pabhijjeyyuṃ no c'assa paṭisedhako
							Tasmā bhūsena daṇḍena dhīro bālaṃ nisedhayeti.|| ||</p>

					      <p class="f4 in2">Etad eva ahaṃ maññe bālassa paṭisedhanaṃ,||<br />
							Paraṃ saṇkupitaṃ ñatvā yo sato upasammatī ti.|| ||</p>

					<p class="f4">(Mātali:)|| ||</p>

					      <p class="f4 in2">Etad eva titikkhāya vajjaṃ passāmi vāsava,||<br />
							Yadā naṃ maññati bālo bhayā myāyaṃ titikkhati,||<br />
							Ajjhārūhati dummedho goḷva bhiyyo palāyinanti.|| ||</p>

					<p class="f4">(Sakko:)|| ||</p>

					      <p class="f4 in2"><a id="pg222"><span class="f2 g"><b>[222]</b></span></a>
							Kāmaṃ maññatu vā mā vā bhayā myāyaṃ titikkhati,||<br />
							Sadatthaparamā atthā khantyā bhiyyo na vijjati.|| ||</p>

					      <p class="f4 in2">Yo have balavā santo dubbalassa titikkhati,||<br />
							Tamāhu paramaṃ khantiṃ niccaṃ khamati dubbalo.|| ||</p>

					      <p class="f4 in2">Abalantaṃ balaṃ āhu yassa bālabalaṃ balaṃ,||<br />
							Balassa dhammaguttassa paṭivattā na vijjati.|| ||</p>

					      <p class="f4 in2">Tass'eva tena pāpiyo yo kuddhaṃ paṭikujjhati,||<br />
							Kuddhaṃ appaṭikujjhanto saṇgāmaṃ jeti dujjayaṃ.|| ||</p>

					      <p class="f4 in2">Ubhinnamatthaṃ carati attano ca parassa ca,||<br />
							Paraṃ saṃkupitaṃ ñatvā yo sato upasammati.|| ||</p>

					      <p class="f4 in2">Ubhinnaṃ tikicchantānaṃ1 attano ca parassa ca,||<br />
							Janā maññanti bāloti ye Dhammassa akovidāti|| ||</p>

					<p class="f4">So hi nāma bhikkhave Sakko devānaṃ Indo sakaṃ puññaphalaṃ upajīvamāno devānaṃ Tāvatiṃsānaṃ issariyādhipaccaṃ rajjaṃ kārento khanti-soraccassa vaṇṇa-vādī bhavissati.|| ||</p>

					<p class="f4">"Idha kho taṃ bhikkhave sobhetha,||<br />
					yaṃ tumhe evaṃ svākkhāte Dhamma-Vinaye pabba-jitā samānā khamā ca bhaveyyātha soratā cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.5" href="../../../../backmatter/indexes/sutta/sn/01_sagv/idx_11_sakkasamyutta.htm#p5">Sutta 5</a></h4>

					<h1>Subhāsitajaya Suttaṃ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p5.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p5.1">bodh</a>][<a href="../../../../dhamma-vinaya/ati/sn/01_sagv/sn01.11.005.than.ati.htm#p5.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaṃ bhikkhave dev-ā-sura-saṇgāmo samupabbūḷho ahosi.|| ||</p>

					<p class="f4">Atha kho bhikkhave Vepacitti asurindo sakkaṃ devānam indaṃ etad avoca:|| ||</p>

					<p class="f4">"Hotu devānam Inda subhāsitena jayoti. Hotu Vepacitti subhāsitena jayo" ti.|| ||</p>

					<p class="f4">Atha kho bhikkhave devā ca Asurā ca pārisajje ṭhapesuṃ:|| ||</p>

					<p class="f4">"Ime no su-bhāsitaṃ du-b-bhāsitaṃ ājānissantī" ti.|| ||</p>

					<p class="f4">Atha kho bhikkhave Vepacitti asurindo sakkaṃ devānam indaṃ etad avoca:|| ||</p>

					<p class="f4">"Bhaṇa devānam Inda gāthan" ti.|| ||</p>

					<p class="f4">Evaṃ vutte bhikkhave Sakko devānaṃ Indo Vepacittiṃ asurindaṃ etad avoca:|| ||</p>

					<p class="f4">"Tumhe khvettha Vepacitti, pubbadevā.|| ||</p>

					<p class="f4">Bhaṇa Vepacitti, gāthan" ti.|| ||</p>

					<p class="f4"><a id="pg223"><span class="f2 g"><b>[223]</b></span></a> Evaṃ vutte bhikkhave Vepacitti asurindo imaṃ gāthaṃ abhāsi.|| ||</p>

					      <p class="f4 in2">Bhiyyo bālā pabhijjeyyuṃ no c'assa paṭisedhako,||<br />
							Tasmā bhūsena daṇḍena dhīro bālaṃ nisedhayeti.|| ||</p>

					<p class="f4">Bhāsitāya kho pana bhikkhave Vepacittinā asurindena gāthāya Asurā anumodiṃsu,||<br />
					devā tuṇhī ahesuṃ.|| ||</p>

					<p class="f4">Atha kho bhikkhave Vepacitti asurindo sakkaṃ devānam indaṃ etad avoca: bhaṇa devānam Inda gāthanti.|| ||</p>

					<p class="f4">Evaṃ vutte bhikkhave Sakko devānaṃ Indo imaṃ gāthaṃ abhāsi:|| ||</p>

					      <p class="f4 in2">Etad eva ahaṃ maññe bālassa paṭisedhanaṃ,||<br />
							Paraṃ saṃkupitaṃ ñatvā yo sato upasammatī ti.|| ||</p>

					<p class="f4">Bhāsitāya kho pana bhikkhave Sakkena devānam indena gāthāya devā anumodiṃsu.|| ||</p>

					<p class="f4">Asurā tuṇhī ahesuṃ.|| ||</p>

					<p class="f4">Atha kho bhikkhave Sakko devānaṃ Indo Vepacittiṃ asurindaṃ etad avoca:|| ||</p>

					<p class="f4">"Bhaṇa Vepacitti gāthan" ti.|| ||</p>

					<p class="f4">Evaṃ vutte bhikkhave Vepacitti asurindo imaṃ gāthaṃ abhāsi:|| ||</p>

					      <p class="f4 in2">Etad eva titikkhāya vajjaṃ passāmi vāsava,||<br />
							Yadā naṃ maññati bālo bhayā myāyaṃ titikkhati,||<br />
							Ajjhāruhati dummedho goḷva bhiyyo palāyinanti.|| ||</p>

					<p class="f4">Bhāsitāya kho pana bhikkhave Vepacittinā asurindena gāthāya Asurā anumodiṃsu.|| ||</p>

					<p class="f4">Devā tuṇhī ahesuṃ.|| ||</p>

					<p class="f4">Atha kho bhikkhave Vepacitti asurindo sakkaṃ devānam indaṃ etad avoca:|| ||</p>

					<p class="f4">"Bhaṇa devānam Inda gāthan" ti.|| ||</p>

					<p class="f4">Evaṃ vutte bhikkhave Sakko devānaṃ Indo imā gāthāyo abhāsi:|| ||</p>

					      <p class="f4 in2">Kāmaṃ maññatu vā mā vā bhayā myāyaṃ titikkhati,||<br />
							Sadatthaparamā atthā khantyā bhiyyo na vijjati.|| ||</p>

					      <p class="f4 in2">Yo have balavā santo dubbalassa titikkhati,||<br />
							Tamāhu paramaṃ khantiṃ niccaṃ khamati dubbalo.|| ||</p>

					      <p class="f4 in2">Abalantaṃ balaṃ āhu yassa bālabalaṃ balaṃ,||<br />
							Balassa dhammaguttassa paṭivattā na vijjati.|| ||</p>

					      <p class="f4 in2">Tass'eva tena pāpiyo yo kuddhaṃ paṭikujjhati,||<br />
							Kuddhaṃ appaṭikujjhanto saṇgāmaṃ jeti dujjayaṃ.|| ||</p>

					      <p class="f4 in2">Ubhinnamatthaṃ carati attano ca parassa ca,||<br />
							Paraṃ saṇkupitaṃ ñatvā yo sato upasammati.|| ||</p>

					      <p class="f4 in2"><a id="pg224"><span class="f2 g"><b>[224]</b></span></a> Ubhinnaṃ tikicchantānaṃ attano ca parassa ca,||<br />
							Janā maññanti bālo ti ye Dhammassa akovidā ti.|| ||</p>

					<p class="f4">Bhāsitāsu kho pana bhikkhave Sakkena donamindena gāthāsu devā anumodiṃsu,||<br />
					Asurā tuṇhī ahesuṃ.|| ||</p>

					<p class="f4">Atha kho bhikkhave devānañ ca||<br />
					Asurānañ ca||<br />
					pārisajjā etad avocuṃ:|| ||</p>

					<p class="f4">"Bhāsitā kho Vepacittinā asurindena gāthāyo.|| ||</p>

					<p class="f4">Tā ca kho sadaṇḍāvacarā saSatthāvacarā||<br />
					iti bhaṇḍanaṃ||<br />
					iti viggahoti||<br />
					iti kalaho.|| ||</p>

					<p class="f4">Bhāsitā kho pana Sakkena devānam indena gāthāyo.|| ||</p>

					<p class="f4">Tā ca kho adaṇḍāvacarā asatthāvacarā||<br />
					iti abhaṇḍanaṃ||<br />
					iti aviggaho||<br />
					iti akalaho.|| ||</p>

					<p class="f4">Sakkassa devānam indassa subhāsitena jayo" ti.|| ||</p>

					<p class="f4">Iti kho bhikkhave Sakkassa devānam indassa subhāsitena jayo ahosī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.6" href="../../../../backmatter/indexes/sutta/sn/01_sagv/idx_11_sakkasamyutta.htm#p6">Sutta 6</a></h4>

					<h1>Kulāvaka Suttaṃ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p6.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p6.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-||<br />
					Bhūta-pubbaṃ bhikkhave dev-ā-sura-saṇgāmo samupabbūḷho ahosi.|| ||</p>

					<p class="f4">Tasmiṃ kho pana bhikkhave saṇgāme Asurā jiniṃsu,||<br />
					devā parājiṃsu.|| ||</p>

					<p class="f4">Parājitā ca kho bhikkhave devā apāyaṃsveva uttarena mukhā,||<br />
					abhiyaṃsveva ne Asurā.|| ||</p>

					<p class="f4">Atha kho bhikkhave Sakko devānaṃ Indo Mātali saṇgāhakaṃ gāthāya ajjhabhāsi:|| ||</p>

					      <p class="f4 in2">Kulāvakā Mātali simbalismiṃ īsāmukhena parivajjayassu,||<br />
							Kāmaṃ cajāma Asuresu pāṇaṃ māyime dijā vikulāvakā ahesun ti.|| ||</p>

					<p class="f4">"Evaṃ bhaddan tavā" ti kho bhikkhave Mātali saṇgāhako Sakkassa devānam indassa paṭi-s-sutvā sahassayuttaṃ ājañña-rathaṃ paccudāvattesi.|| ||</p>

					<p class="f4">Atha kho bhikkhave Asurānaṃ etad ahosi:|| ||</p>

					<p class="f4">Paccudāvatto kho dāni Sakkassa devānam indassa sahassayutto <a id="pg225"><span class="f2 g"><b>[225]</b></span></a> ājañña-ratho.|| ||</p>

					<p class="f4">Dutiyam pi kho devā Asurehi saṇgāmessantīti bhītā Asurapurameva pāvisiṃsu.|| ||</p>

					<p class="f4">Iti kho bhikkhave Sakkassa devānam indassa dhammen'eva jayo ahosi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.7" href="../../../../backmatter/indexes/sutta/sn/01_sagv/idx_11_sakkasamyutta.htm#p7">Sutta 7</a></h4>

					<h1>Nadubbhiya Suttaṃ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p7.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p7.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ -|| ||</p>

					<p class="f4">Bhūta-pubbaṃ bhikkhave Sakkassa devānam indassa raho-gatassa paṭisallīnassa evaṃ cetaso parivitakko udapādi:|| ||</p>

					<p class="f4">Yo pi me assa paccatthiko tassa pāhaṃ na dubbheyyan ti.|| ||</p>

					<p class="f4">Atha kho bhikkhave Vepacitti asurindo Sakkassa devānam indassa cetasā ceto-parivitakka maññāya yena Sakko devānaṃ Indo ten'upasaṇkami.|| ||</p>

					<p class="f4">Addasā kho bhikkhave Sakko devānaṃ Indo Vepacittiṃ asurindaṃ dūrato'va āga-c-chantaṃ.|| ||</p>

					<p class="f4">Disvāna Vepacittiṃ asurindaṃ etad avoca:|| ||</p>

					<p class="f4">Tiṭṭha Vepacitti gahitosīti.|| ||</p>

					<p class="f4">Yad eva te mārisa pubbe cittaṃ tad eva tvaṃ mārisa pahāsīti.|| ||</p>

					<p class="f4">Sapassu ca me Vepacitti adubbhāyā ti.|| ||</p>

					      <p class="f4 in2">Yaṃ musā bhaṇato pāpaṃ yaṃ pāpaṃ1 ariy'ūpavādino,||<br />
							Mittadduno ca yaṃ pāpaṃ yaṃ pāpaṃ akataññuno,||<br />
							Tam eva pāpaṃ phusati yo te dubbhe sujampatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.8" href="../../../../backmatter/indexes/sutta/sn/01_sagv/idx_11_sakkasamyutta.htm#p8">Sutta 8</a></h4>

					<h1>Verocanaasurinda Suttaṃ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p8.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p8.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Tena kho pana samayena Bhagavā divā-vihāragato hoti paṭisallīno.|| ||</p>

					<p class="f4">Atha kho Sakko ca||<br />
					devānaṃ Indo verocano ca||<br />
					asurindo yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā paccekaṃ dvārabāhaṃ aṭṭhaṃsu.|| ||</p>

					<p class="f4">Atha kho verocano asurindo Bhagavato santike imaṃ gāthaṃ abhāsi:|| ||</p>

					      <p class="f4 in2">Vāyameth'eva puriso yāva atthassa nipphadā,||<br />
							Nipphannasobhino atthā verocanavaco idan" ti.|| ||</p>

					<p class="f4">(Sakko:)|| ||</p>

					      <p class="f4 in2"><a id="pg226"><span class="f2 g"><b>[226]</b></span></a> Vāyameth'eva puriso yāva atthassa nipphadā,||<br />
							Nipphannasobhino atthā khantyā bhiyyo na vijjatī" ti.|| ||</p>

					<p class="f4">(Verovano:)|| ||</p>

					      <p class="f4 in2">Sabbe sattā atthajātā tattha tattha yathārahaṃ,||<br />
							Saṃyogaparamātv'eva sambhogā sabbapāṇinaṃ,||<br />
							Nipphannasobhino atthā verocanavaco idanti.|| ||</p>

					<p class="f4">(Sakko:)|| ||</p>

					      <p class="f4 in2">Sabbe sattā atthajātā tattha tattha yathārahaṃ,||<br />
							Saṃyogaparamātv'eva sambhogā sabbapāṇinaṃ,||<br />
							Nipphannasobhino atthā khantyā bhiyo na vijjatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.9" href="../../../../backmatter/indexes/sutta/sn/01_sagv/idx_11_sakkasamyutta.htm#p9">Sutta 9</a></h4>

					<h1>Araññāyatanaisi Suttaṃ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p9.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p9.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Bhūta-pubbaṃ bhikkhave sambahulā isayo sīlavanto kalyāṇa-dhammā araññāyatane paṇṇakuṭīsu sammanti.|| ||</p>

					<p class="f4">Atha kho bhikkhave Sakko ca||<br />
					devānaṃ Indo Vepacitti ca||<br />
					asurindo yena te isayo sīlavanto kalyāṇa-dhammā ten'upasaṇkamiṃsu.|| ||</p>

					<p class="f4">Atha kho bhikkhave Vepacitti asurindo aṭaliyo upāhanā ārohitvā khaggaṃ olaggetvā chattena dāriyamānena aggadvārena assamaṃ pavisitvā te isayo sīlavante kalyāṇa-dhamme apabyāmato karitvā ati-k-kami.|| ||</p>

					<p class="f4">Atha kho bhikkhave Sakko devānaṃ Indo aṭaliyo upāhanā orohitvā khaggaṃ aññesaṃ datvā chattaṃ apanāmetvā dvāren'eva assamaṃ pavisitvā te isayo sīlavante kalyāṇa-dhamme anuvātaṃ pañjaliko namassamāno aṭṭhāsi.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā sakkaṃ devānam indaṃ gāthāya ajjhabhāsiṃsu:|| ||</p>

					      <p class="f4 in2">Gandho isīnaṃ ciradikkhitānaṃ kāyā cuto gacchati mālutena,||<br />
							Ito paṭikkama sahassanetta gandho isīnaṃ asuci devarājāti.|| ||</p>

					      <p class="f4 in2">Gandho isīnaṃ ciradikkhitānaṃ kāyā cuto gacchatu mālutena,||<br />
							Sucitrapupphaṃ sirasmiṃ va mālaṃ <a id="pg227"><span class="f2 g"><b>[227]</b></span></a> gandhaṃ etaṃ paṭikaṇkhāma bhante, na h'ettha devā paṭikkūlasaññinoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.10" href="../../../../backmatter/indexes/sutta/sn/01_sagv/idx_11_sakkasamyutta.htm#p10">Sutta 10</a></h4>

					<h1>Isayo Samuddaka Suttaṃ or Sambara Suttaṃ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p10.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p10.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ -|| ||</p>

					<p class="f4">Bhūta-pubbaṃ bhikkhave sambahulā isayo sīlavanto kalyāṇa-dhammā samuddatīre paṇṇakuṭīsu sammanti.|| ||</p>

					<p class="f4">Tena kho pana samayena bhikkhave dev-ā-sura-saṇgāmo samupabbūḷho ahosi,||<br />
					atha kho bhikkhave tesaṃ isīnaṃ sīlavantānaṃ kalyāṇa-dhammānaṃ etad ahosi.|| ||</p>

					<p class="f4">Dhammikā kho devā,||<br />
					adhammikā Asurā.|| ||</p>

					<p class="f4">Siyā pi no Asurato bhayaṃ.|| ||</p>

					<p class="f4">Yannūna mayaṃ Sambaraṃ asurindaṃ upasaṇkamitvā abhayadakkhiṇaṃ yāceyyāmāti.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā seyyāthāpi nāma balavā puriso sammiñjitaṃ vā||<br />
					bāhaṃ pasāreyya pasāritaṃ vā||<br />
					bāhaṃ sammiñjeyya,||<br />
					evam eva samuddatīre paṇṇakuṭīsu antara-hitā sambarssa asurindassa pamukhe pātu-r-ahesuṃ.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā Sambaraṃ asurindaṃ gāthāya ajjhabhāsiṃsu:|| ||</p>

					      <p class="f4 in2">Isayo Sambaraṃ pattā yā canti abhayadakkhiṇaṃ,||<br />
							Kāmaṃ karohi te dātuṃ bhayassa abhayassa vāti,|| ||</p>

					      <p class="f4 in2">Isīnaṃ abhayaṃ n'atthi duṭṭhānaṃ sakkasevinaṃ,||<br />
							Abhayaṃ yā camānānaṃ bhayameva dadāmi voti,|| ||</p>

					      <p class="f4 in2">Abhayaṃ yā camānānaṃ bhayameva dadāsi no.
							Paṭiggaṇhāma te etaṃ akkhayaṃ hotu te bhayaṃ.|| ||</p>

					      <p class="f4 in2">Yādisaṃ vapate bījaṃ tādisaṃ harate phalaṃ,||<br />
							Kalyāṇakārī kalyāṇaṃ pāpakārī ca pāpakaṃ,||<br />
							Pavuttaṃ tāta te bījaṃ phalaṃ pacc'anubhossasī ti.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā Sambaraṃ asurindaṃ abhisapitvā seyyathā pi nāma balavā puriso sammiñjitaṃ vā||<br />
					bāhaṃ pasāreyya,||<br />
					pasāritaṃ vā||<br />
					bāhaṃ sammiñjeyya,||<br />
					evam eva Sambarassa asurindassa pamukhe antara-hitā samuddatīre paṇṇakuṭīsu pātu-r-ahesuṃ.|| ||</p>

					<p class="f4"><a id="pg228"><span class="f2 g"><b>[228]</b></span></a> Atha kho bhikkhave sambaro asurindo tehi isīhi sīlavantehi kalyāṇa-dhammehi abhisapito rattiyā sudaṃ ti-k-khattuṃ ubbijjatī ti.|| ||</p>

					<p>&nbsp;</p>

					<hr />

					<p class="ctr">Suvīra Vaggo Paṭhamo</p>

					<hr />

					<p>&nbsp;</p>

					<h4 class="ctr"><a id="sn.1.11.11" href="../../../../backmatter/indexes/sutta/sn/01_sagv/idx_11_sakkasamyutta.htm#p11">Sutta 11</a></h4>

					<h1>Devā (Satta Vatapada) Suttaṃ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p11.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p11.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Sakkassa bhikkhave devānam indassa pubbe manussabhūtassa satta vatapadāni samattāni samādinnāni ahesuṃ,||<br />
					yesaṃ samādinnattā Sakko sakkattaṃ ajjhagā.|| ||</p>

					<p class="f4">Katamāni satta vatapadāni?|| ||</p>

					<p class="f4">Yāva-jīvaṃ mātāpettibharo assaṃ.|| ||</p>

					<p class="f4">Yāva-jīvaṃ kule jeṭṭhāpacāyī assaṃ.|| ||</p>

					<p class="f4">Yāva-jīvaṃ saṇhavāco assaṃ.|| ||</p>

					<p class="f4">Yāva-jīvaṃ apisuṇa-vāco assaṃ.|| ||</p>

					<p class="f4">Yāva-jīvaṃ vigata-mala-maccherena cetasā agāraṃ ajjhāvaseyyaṃ,||<br />
					mutta-cāgo payatapāṇi vossagga-rato yā cayogo dāna-saṃvibhāga-rato.|| ||</p>

					<p class="f4">Yāva-jīvaṃ saccavāco assaṃ.|| ||</p>

					<p class="f4">Yāva-jīvaṃ akkodhano assaṃ.|| ||</p>

					<p class="f4">Sace pi me kodho uppajjeyya khippameva naṃ paṭivineyyanti.|| ||</p>

					<p class="f4">Sakkassa bhikkhave devānam indassa pubbe manusabhūtassa imāni satta vatapadāni samattāni samādinnāni ahesuṃ.|| ||</p>

					<p class="f4">Yesaṃ samādinnattā Sakko sakkattaṃ ajjhagā ti.|| ||</p>

					      <p class="f4 in2">Mātāpettibharaṃ jantuṃ kulejeṭṭhāpacāyinaṃ,||<br />
							Saṇhaṃ sakhilasambhāsaṃ pesuṇeyyappahāyinaṃ,||<br />
							Maccheravinaye yuttaṃ saccaṃ kodhābhibhūṃ naraṃ,||<br />
							Taṃ ve devā Tāvatiṃsā āhu sappuriso itī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.12" href="../../../../backmatter/indexes/sutta/sn/01_sagv/idx_11_sakkasamyutta.htm#p12">Sutta 12</a></h4>

					<h1>Dutiya Devā (Satta-vata-pada) Suttaṃ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p12.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p12.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā <a id="pg229"><span class="f2 g"><b>[229]</b></span></a> Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Sakko bhikkhave devānaṃ Indo pubbe manussabhūto samāno magho nāma māṇavo ahosi.|| ||</p>

					<p class="f4">Tasmā maghavāti vuccati.|| ||</p>

					<p class="f4">Sakko bhikkhave devānaṃ Indo pubbe manussabhūto samāno pure pure dānaṃ adāsi.|| ||</p>

					<p class="f4">Tasmā purindadoti vuccati.|| ||</p>

					<p class="f4">Sakko bhikkhave devānaṃ Indo pubbe manussabhūto samāno sakkaccaṃ dānaṃ adāsi,||<br />
					tasmā Sakkoti vuccati.|| ||</p>

					<p class="f4">Sakko bhikkhave devānaṃ Indo pubbe manussabhūto samāno āvasathaṃ adāsi.|| ||</p>

					<p class="f4">Tasmā vāsavoti vuccati.|| ||</p>

					<p class="f4">Sakko bhikkhave devānaṃ Indo sahassampi atthānaṃ muhuttena cinteti.|| ||</p>

					<p class="f4">Tasmā sahassakkhoti vuccati.|| ||</p>

					<p class="f4">Sakkassa bhikkhave devānam indassa sujā nāma Asurakaññā pajāpatī.|| ||</p>

					<p class="f4">Tasmā sujampatīti vuccati.|| ||</p>

					<p class="f4">Sakko bhikkhave devānaṃ Indo devānaṃ Tāvatiṃsānaṃ issariyādhipaccaṃ rajjaṃ kāreti.|| ||</p>

					<p class="f4">Tasmā devānaṃ indoti vuccati.|| ||</p>

					<p class="f4">Sakkassa bhikkhave devānam indassa pubbe manussabhūtassa sattavatapadāni samattāni samādinnāni ahesuṃ.|| ||</p>

					<p class="f4">Yesaṃ samādinnattā Sakko sakkattaṃ ajjhagā.|| ||</p>

					<p class="f4">Katamāni satta vatapadāni:|| ||</p>

					<p class="f4">Yāva-jīvaṃ mātāpettibharo assaṃ.|| ||</p>

					<p class="f4">Yāva-jīvaṃ kule jeṭṭhāpacāyī assaṃ.|| ||</p>

					<p class="f4">Yāva-jīvaṃ saṇhavāco assaṃ.|| ||</p>

					<p class="f4">Yāva-jīvaṃ apisuṇā-vāco assaṃ.|| ||</p>

					<p class="f4">Yāva-jīvaṃ vigata-mala-maccherena cetasā agāraṃ ajjhāvaseyyaṃ,||<br />
					mutta-cāgo payata-pāṇī vossagga-rato yā cayogo dāna-saṃvibhāga-rato.|| ||</p>

					<p class="f4">Yāva-jīvaṃ saccavāco assaṃ.|| ||</p>

					<p class="f4">Yāva-jīvaṃ akkodhano assaṃ.|| ||</p>

					<p class="f4">Sace pi me kodho uppajjeyya khippameva naṃ paṭivineyyanti.|| ||</p>

					<p class="f4">Sakkassa bhikkhave devānam indassa pubbe manussabhūtassa imāni satta vatapadāni samattāni samādinnāni ahesuṃ,||<br />
					yesaṃ samādinnattā Sakko sakkattaṃ ajjhagāti.|| ||</p>

					      <p class="f4 in2"><a id="pg230"><span class="f2 g"><b>[230]</b></span></a> Mātāpettibharaṃ jantuṃ kulejeṭṭhāpacāyinaṃ
							Saṇhaṃ sakhilasambhāsaṃ pesuṇeyyappahāyinaṃ
							Maccheravinaye yuttaṃ saccaṃ kodhābhibhuṃ naraṃ
							Taṃ ve devā Tāvatiṃsā āhu sappuriso itī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.13" href="../../../../backmatter/indexes/sutta/sn/01_sagv/idx_11_sakkasamyutta.htm#p13">Sutta 13</a></h4>

					<h1>Mahāli (Satta-Vata-Pada) Suttaṃ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p13.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p13.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho Mahāli licchavi yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Mahāli licchavi Bhagavantaṃ etad avoca:|| ||</p>

					<p class="f4">"Diṭṭho vo1 bhante Sakko devānaṃ Indo" ti.|| ||</p>

					<p class="f4">"Diṭṭho me Mahāli Sakko devānaṃ Indo" ti.|| ||</p>

					<p class="f4">"So hi nūna bhante sakkapaṭirūpako bhavissati.|| ||</p>

					<p class="f4">Duddaso hi bhante Sakko devānaṃ Indo" ti.|| ||</p>

					<p class="f4">Sakkañc'āhaṃ Mahāli pajānāmi, sakkakaraṇe ca dhamme.|| ||</p>

					<p class="f4">Yesaṃ dhammānaṃ samādinnattā Sakko sakkattaṃ ajjhagā,||<br />
					tañ ca pajānāmi.|| ||</p>

					<p class="f4">Sakko Mahāli devānaṃ Indo pubbe manussabhūto samāno magho nāma māṇavo ahosi.|| ||</p>

					<p class="f4">Tasmā 'maghavā' ti vuccati.|| ||</p>

					<p class="f4">Sakko Mahāli devānaṃ Indo pubbe manussabhūto samāno pure pure dānaṃ adāsi.|| ||</p>

					<p class="f4">Tasmā purindado" ti vuccati.|| ||</p>

					<p class="f4">Sakko Mahāli devānaṃ Indo pubbe manussabhūto samāno sakkaccaṃ dānaṃ adāsi.|| ||</p>

					<p class="f4">Tasmā Sakko" ti vuccati.|| ||</p>

					<p class="f4">Sakko Mahāli devānaṃ Indo pubbe manussabhūto samāno āvasathaṃ adāsi|| ||</p>

					<p class="f4">"Tasmā vāsavo" ti vuccati.|| ||</p>

					<p class="f4">Sakko Mahāli devānaṃ Indo sahassam pi atthānaṃ muhuttena cinteti.|| ||</p>

					<p class="f4">"Tasmā sahassakkho" ti vuccati.|| ||</p>

					<p class="f4">Sakkassa Mahāli devānam indassa sujā nāma Asurakaññā pajāpatī.|| ||</p>

					<p class="f4">"Tasmā sujampatī" ti vuccati.|| ||</p>

					<p class="f4">Sakko Mahāli devānaṃ Indo devānaṃ Tāvatiṃsānaṃ <a id="pg231"><span class="f2 g"><b>[231]</b></span></a> issariyādhipaccaṃ rajjaṃ kāreti.|| ||</p>

					<p class="f4">"Tasmā devānaṃ Indo" ti vuccati.|| ||</p>

					<p class="f4">Sakkassa Mahāli devānam indassa pubbe manussabhūtassa satta vatapadāni samattāni samādinnāni ahesuṃ, yesaṃ samādinnattā Sakko sakkattaṃ ajjhagā.|| ||</p>

					<p class="f4">Katamāni satta vatapadāni:|| ||</p>

					<p class="f4">Yāva-jīvaṃ mātāpettibharo assaṃ.|| ||</p>

					<p class="f4">Yāva-jīvaṃ kule jeṭṭhāpacāyī assaṃ.|| ||</p>

					<p class="f4">Yāva-jīvaṃ saṇhavāco assaṃ.|| ||</p>

					<p class="f4">Yāva-jīvaṃ apisuṇā-vāco assaṃ.|| ||</p>

					<p class="f4">Yāva-jīvaṃ vigata-mala-maccherena cetasā agāraṃ ajjhāvaseyyaṃ,||<br />
					mutta-cāgo payata-pāṇī vossagga-rato yā cayogo dāna-saṃvibhāga-rato.|| ||</p>

					<p class="f4">Yāva-jīvaṃ saccavāco assaṃ.|| ||</p>

					<p class="f4">Yāva-jīvaṃ akkodhano assaṃ.|| ||</p>

					<p class="f4">Sace pi me kodho uppajjeyya,||<br />
					khippameva naṃ paṭivineyyan ti.|| ||</p>

					<p class="f4">Sakkassa Mahāli devānam indassa pubbe manussabhūtassa imāni satta vatapadāni samattāni samādinnāni ahesuṃ,||<br />
					yesaṃ samādinnattā Sakko sakkattaṃ ajjhagā ti.|| ||</p>

					      <p class="f4 in2">Mātāpettibharaṃ jantuṃ kule jeṭṭhāpacāyinaṃ||<br />
							Saṇahaṃ sakhilasambhāsaṃ pesuṇeyyappahāyinaṃ||<br />
							Maccheravinaye yuttaṃ saccaṃ kodhābhibhūṃ naraṃ||<br />
							Taṃ ve devā Tāvatiṃsā āhu sappuriso itī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.14" href="../../../../backmatter/indexes/sutta/sn/01_sagv/idx_11_sakkasamyutta.htm#p14">Sutta 14</a></h4>

					<h1>Daḷidda Suttaṃ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p14.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p14.1">bodh</a>][<a href="../../../../dhamma-vinaya/ati/sn/01_sagv/sn01.11.014.than.ati.htm#p14.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo"ti.|| ||</p>

					<p class="f4">"Bhadante" ti te bhikkhū Bhagavato paccassosuṃ Bhagavā etad avoca:|| ||</p>

					<p class="f4">"Bhūta-pubbaṃ bhikkhave aññataro puriso imasmiṃ yeva Rājagahe manussa-daḷiddo ahosi, manussa-kapaṇo, manussa-varāko.|| ||</p>

					<p class="f4">So Tathāgata-p-pavedite Dhamma-Vinaye saddhaṃ samādiyi.|| ||</p>

					<p class="f4">Sīlaṃ samādiyi.|| ||</p>

					<p class="f4">Sutaṃ samādiyi.|| ||</p>

					<p class="f4">Cāgaṃ samādiyi.|| ||</p>

					<p class="f4">Paññaṃ samādiyi.|| ||</p>

					<p class="f4">So Tathāgata-p-pavedite Dhamma-Vinaye saddhaṃ samādiyitvā sīlaṃ samādiyitvā sutaṃ samādiyitvā cāgaṃ samādiyitvā paññaṃ samādiyitvā kāyassa bhedā param maraṇā <a id="pg232"><span class="f2 g"><b>[232]</b></span></a> sugatiṃ saggaṃ lokaṃ upapajji devānaṃ Tāvatiṃsānaṃ saha-vyataṃ.|| ||</p>

					<p class="f4">So aññe deve atirocati vaṇṇena c'eva yasasā ca.|| ||</p>

					<p class="f4">Tatra sudaṃ bhikkhapava devā tāvatisaṃsā ujjhāyanti khīyanti vipācenti:|| ||</p>

					<p class="f4">Acchariyaṃ vata bho abbhūtaṃ vata bho ayaṃ hi deva-putto pubbe manussa bhūto samāno manussa-daḷiddo ahosi,||<br />
					manussa-kapaṇo manussa-varāko.|| ||</p>

					<p class="f4">So kāyassa bhedā param maraṇā sugatiṃ saggaṃ lokaṃ upapanno devānaṃ Tāvatiṃsānaṃ saha-vyataṃ.|| ||</p>

					<p class="f4">So aññe deve atirocati vaṇṇena c'eva yasasā cā ti.|| ||</p>

					<p class="f4">Atha kho bhikkhave Sakko devānaṃ Indo deve Tāvatiṃse āmantesi:|| ||</p>

					<p class="f4">"Mā kho tumhe mārisā etassa deva-puttassa ujjhāyittha.|| ||</p>

					<p class="f4">Eso kho mārisā deva-putto pubbe manussabhūto samāno Tathāgata-p-pavedite Dhamma-Vinaye saddhaṃ samādiyi.|| ||</p>

					<p class="f4">Sīlaṃ samādiyi.|| ||</p>

					<p class="f4">Sutaṃ samādiyi.|| ||</p>

					<p class="f4">Cāgaṃ samādiyi.|| ||</p>

					<p class="f4">Paññaṃ samādiyi.|| ||</p>

					<p class="f4">So Tathāgata-p-pavedite Dhamma-Vinaye saddhaṃ samādiyitvā sīlaṃ samādiyitvā sutaṃ samādiyitvā cāgaṃ samādiyitvā paññaṃ samādiyitvā kāyassa bhedā param maraṇā sugatiṃ saggaṃ lokaṃ upapanno devānaṃ Tāvatiṃsānaṃ saha-vyataṃ.|| ||</p>

					<p class="f4">So aññe deve atirocati vaṇṇena c'eva yasasā cā" ti.|| ||</p>

					<p class="f4">Atha kho bhikkhave Sakko devānaṃ Indo deve Tāvatiṃse anunayamāno tāyaṃ velāyaṃ imā gāthāyo abhāsi:|| ||</p>

					      <p class="f4 in2">Yassa saddhā Tathāgate acalā suppati-ṭ-ṭhitā||<br />
							Sīlañ ca yassa kalyāṇaṃ ariya-kantaṃ pasaṃsitaṃ,|| ||</p>

					      <p class="f4 in2">Saṇghe pasādo yassatthi ujubhūtañ ca dassanaṃ,||<br />
							Adaḷiddoti taṃ āhu amoghaṃ tassa jīvitaṃ.|| ||</p>

					      <p class="f4 in2">Tasmā saddhañca sīlañca pasādaṃ Dhamma-dassanaṃ,||<br />
							Anuyuñjetha medhāvī saraṃ Buddhāna sāsanan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.15" href="../../../../backmatter/indexes/sutta/sn/01_sagv/idx_11_sakkasamyutta.htm#p15">Sutta 15</a></h4>

					<h1>Rāmaṇeyyaka Suttaṃ</h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p16.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p16.1">bodh</a>][<a href="../../../../dhamma-vinaya/ati/sn/01_sagv/sn01.11.015.than.ati.htm#p15.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Atha kho Sakko devānaṃ Indo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sakko devānaṃ Indo Bhagavantaṃ etad avoca:|| ||</p>

					<p class="f4">"Kin nu kho bhante bhūmi-rāmaṇeyyakan" ti?|| ||</p>

					<p class="f4">(Bhagavā:)|| ||</p>

					      <p class="f4 in2"><a id="pg233"><span class="f2 g"><b>[233]</b></span></a> Ārāmacetyā vanacetyā pokkharaññā sunimmitā,||<br />
							Manussarāmaṇeyyassa kalaṃ nāgghanti soḷasiṃ.|| ||</p>

					      <p class="f4 in2">Gāme vā yadi vā raññe ninne vā yadi vā thale,||<br />
							Yattha Arahanto viharanti taṃ bhūmiṃ rāmaṇeyyakan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.16" href="../../../../backmatter/indexes/sutta/sn/01_sagv/idx_11_sakkasamyutta.htm#p16">Sutta 16</a></h4>

					<h1>Yajamāna Suttaṃ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p16.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p16.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Sakko devānaṃ Indo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sakko devānaṃ Indo Bhagavantaṃ gāthāya ajjhabhāsi:|| ||</p>

					      <p class="f4 in2">Yajamānānaṃ manussānaṃ puññapekkhāna pāṇinaṃ,||<br />
							Karotaṃ opadhikaṃ puññaṃ kattha dinnaṃ maha-p-phalan ti.|| ||</p>

					<p class="f4">(Bhagavā:)|| ||</p>

					      <p class="f4 in2">Cattāro ca paṭipannā cattāro ca phale ṭhitā,||<br />
							Esa saṇgho ujubhūto paññāsīlasamāhito.|| ||</p>

					      <p class="f4 in2">Yajamānānaṃ manussānaṃ puññapekkhāna pāṇinaṃ,||<br />
							Karotaṃ opadhikaṃ puññaṃ saṇghe dinnaṃ maha-p-phalan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.17" href="../../../../backmatter/indexes/sutta/sn/01_sagv/idx_11_sakkasamyutta.htm#p17">Sutta 17</a></h4>

					<h1>Vandanā Suttaṃ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p17.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p17.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ -|| ||</p>

					<p class="f4">Tena kho pana samayena Bhagavā divā-vihāragato hoti, paṭisallīno.|| ||</p>

					<p class="f4">Atha kho Sakko ca devānaṃ Indo Brahmā ca sahampatī yena Bhagavā ten'upasaṇkamiṃsu,||<br />
					upasaṇkamitvā paccekaṃ dvārabāhaṃ nissāya aṭṭhaṃsu.|| ||</p>

					<p class="f4">Atha kho Sakko devānaṃ Indo Bhagavato santike imaṃ gāthaṃ abhāsi:|| ||</p>

					      <p class="f4 in2">Uṭṭhehi vīra vijita-saṇgāma pannabhāra anaṇa vicara loke,||<br />
							Cittañ ca te suvimutataṃ cando yathā paṇṇarasāya rattin ti.|| ||</p>

					<p class="f4"><a id="pg234"><span class="f2 g"><b>[234]</b></span></a> Na kho devānam Inda Tathāgatā evaṃ vanditabbā.|| ||</p>

					<p class="f4">Evañ ca kho devānam Inda Tathāgatā vanditabbā:|| ||</p>

					      <p class="f4 in2">Uṭṭhehi vīra vijita-saṇgāma satthavāha anaṇa vicara loke,||<br />
							Desassu Bhagavā dhammaṃ aññātāro bhavisntī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.18" href="../../../../backmatter/indexes/sutta/sn/01_sagv/idx_11_sakkasamyutta.htm#p18">Sutta 18</a></h4>

					<h1>Gahaṭṭha-Vandanā or Sakkanamassana Suttaṃ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p18.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p18.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Bhūta-pubbaṃ bhikkhave Sakko devānaṃ Indo mātalī saṇgāhakaṃ āmantesi:|| ||</p>

					<p class="f4">"Yojehi samma Mātali sahassayuttaṃ ājañññarathaṃ. Uyyānabhūmiṃ gacchāma su-bhūmiṃ dassanāyā" ti.|| ||</p>

					<p class="f4">"Evaṃ bhaddantavā" ti kho bhikkhave Mātali saṇgāhako Sakkassa devānam indassa paṭi-s-sutvā sahassayuttaṃ ājañññarathaṃ yochetvā Sakkassa devānam indassa paṭivedesi:|| ||</p>

					<p class="f4">"Yutto kho te mārisa sahassayutto ājañññaratho yassa dāni kālaṃ maññasī" ti.|| ||</p>

					<p class="f4">Atha kho bhikkhave Sakko devānaṃ Indo vejayantapāsādā orohanto pañjaliko sudaṃ puthuddisā namassati.|| ||</p>

					<p class="f4">Atha kho bhikkhave Mātalisaṇgāhako sakkaṃ devānam indaṃ gāthāya ajjhabhāsi:|| ||</p>

					      <p class="f4 in2">Taṃ namassanti tevijjā sabbe bhūmmā ca khattiyā,||<br />
							Cattāro ca Mahārājā tidasā ca yasassino,||<br />
							Atha kho nāma so yakkho yaṃ tvaṃ sakka namassasīti,|| ||</p>

					<p class="f4">(Sakko:)|| ||</p>

					      <p class="f4 in2">Maṃ namassanti tevijjā sabbe bhummā ca khattiyā,||<br />
							Cattāro ca Mahārājā tidasā ca yassasino.|| ||</p>

					      <p class="f4 in2">Ahañ ca sīla-sampanne cirarattasamāhite,||<br />
							Sammā pabba-jite vande Brahma-cariyaparāyane.|| ||</p>

					      <p class="f4 in2">Ye gaha-ṭ-ṭhā puññakarā sīlavanto upāsakā,||<br />
							Dhammena dāraṃ posenti te namassāmi mātalīti.|| ||</p>

					<p class="f4">(Mātali:)|| ||</p>

					      <p class="f4 in2">Seṭṭhā hi kira lokasmiṃ ye tvaṃ sakka namassasi,||<br />
							Aham pi te namassāmi ye namassasi vāsavā ti.|| ||</p>

					<p class="f4">(Therā:)|| ||</p>

					      <p class="f4 in2">Idaṃ vatvāna maghavā devarājā sujampati,||<br />
							Puthuddisā namassitvā pamukho ratham āruhī" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg235"><span class="f2 g"><b>[235]</b></span></a></p>

					<h4 class="ctr"><a id="sn.1.11.19" href="../../../../backmatter/indexes/sutta/sn/01_sagv/idx_11_sakkasamyutta.htm#p19">Sutta 19</a></h4>

					<h1>Satthāra-vandanā or Dutiya Sakkanamassana Suttaṃ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p19.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p19.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Bhūta-pubbaṃ bhikkhave Sakko devānaṃ Indo Mātalisaṇgāhakaṃ āmantesi:|| ||</p>

					<p class="f4">"Yyojehi samma Mātali,||<br />
					sahassayuttaṃ ājañññarathaṃ.|| ||</p>

					<p class="f4">Uyyānabhūmiṃ gacchāma su-bhūmiṃ dassanāyā" ti.|| ||</p>

					<p class="f4">Evaṃ bhaddantavāti kho bhikkhave Mātalisaṇgāhako Sakkassa devānam indassa paṭi-s-sutvā sahassayuttaṃ ājañññarathaṃ yochetvā Sakkassa devānam indassa paṭivedesi:|| ||</p>

					<p class="f4">"Yutto kho te mārisa sahassayutto ājañññaratho yassa dāni kālaṃ maññasī" ti.|| ||</p>

					<p class="f4">Atha kho bhikkhave Sakko devānaṃ Indo vejayantapāsādā orohanto pañjaliko sudaṃ Bhagavantaṃ namassati.|| ||</p>

					<p class="f4">Atha kho bhikkhave Mātalisaṇgāhako Sakkaṃ devānam indaṃ gāthāya ajjhabhāsi:|| ||</p>

					      <p class="f4 in2">Yaṃ hi devā manussā ca taṃ namassanti vāsava,|| ||</p>

					      <p class="f4 in2">Atha ko nāma so yakkho yaṃ tvaṃ sakka namassasīti?|| ||</p>

					<p class="f4">(Sakko:)|| ||</p>

					      <p class="f4 in2">Yo idha Sammā Sambuddho asmiṃ loke sa-devake,||<br />
							Anomanāmaṃ Satthāraṃ taṃ namassāmi Mātali.|| ||</p>

					      <p class="f4 in2">Yesaṃ rāgo ca doso ca avijjā ca virājitā,||<br />
							Khīṇ'āsavā Arahanto te namassāmi Mātali.|| ||</p>

					      <p class="f4 in2">Ye rāga-dosa-vinayā avijjāsamatikkamā,|| ||</p>

					      <p class="f4 in2">Sekhā apacayārāmā appamattānusikkhare,||<br />
							Te namassāmi mātalīti.|| ||</p>

					<p class="f4">(Mātali:)|| ||</p>

					      <p class="f4 in2">Seṭṭhā hi kira lokasmiṃ ye tvaṃ sakka namassasi,||<br />
							Aham pi te namassāmi ye namassasi vāsavāti.|| ||</p>

					<p class="f4">(Therā:)|| ||</p>

					      <p class="f4 in2">Idaṃ vatvāna maghavā devarājā sujampati,||<br />
							Bhagavantaṃ namassitvā pamukho ratham āruhī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.20" href="../../../../backmatter/indexes/sutta/sn/01_sagv/idx_11_sakkasamyutta.htm#p20">Sutta 20</a></h4>

					<h1>Tatiya Sakkanamassana Suttaṃ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p20.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p20.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane ānāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaṃ bhikkhave Sakko devānaṃ Indo Mātalisaṇgāhakaṃ āmantesi:|| ||</p>

					<p class="f4">"Yojehi samma Mātali,||<br />
					sahassayuttaṃ ājañña-rathaṃ uyyāna-bhūmiṃ gacchāma su-bhūmiṃ dassanāyā" ti.|| ||</p>

					<p class="f4"><a id="pg236"><span class="f2 g"><b>[236]</b></span></a> "Evaṃ bhaddantavā" ti kho bhikkhave,||<br />
					Mātali saṇgāhako Sakkassa devānam indassa paṭi-s-sutvā sahassayuttaṃ ājañññarathaṃ yochetvā Sakkassa devānam indassa paṭivedesi:|| ||</p>

					<p class="f4">Yutto kho te mārisa,||<br />
					sahassayutto ājañññaratho,||<br />
					yassaḷdāni kālaṃ maññasī ti.|| ||</p>

					<p class="f4">Atha kho bhikkhave Sakko devānaṃ Indo vejayantapāsādā orohanto pañjaliko sudaṃ bhikkhu-saṇghaṃ namassati.|| ||</p>

					<p class="f4">Atha kho bhikkhave, Mātali saṇgāhako sakkaṃ devānam indaṃ gāthāhi1 ajjhabhāsi:|| ||</p>

					      <p class="f4 in2">Taṃ hi ete namasseyyuṃ pūtidehasayā narā,||<br />
							Nimuggā kuṇapasmete khuppipāsā samappitā.|| ||</p>

					      <p class="f4 in2">Kin nu tesaṃ pihayasi anāgārāna vāsava,||<br />
							Ācāraṃ isinaṃ brūhi taṃ suṇoma vaco tavāti.|| ||</p>

					<p class="f4">(Sakko:)|| ||</p>

					      <p class="f4 in2">Etaṃ tesaṃ pihayāmi anāgārāna Mātali,||<br />
							Yamhā gāmā pakkamanti anapekkhā vajanti te.|| ||</p>

					      <p class="f4 in2">Na tesaṃ koṭṭhe openti na kumbhe na khalopiyaṃ,||<br />
							Paraniṭṭhitamesānā tena yāpenti subbatā,||<br />
							Sumantamantino dhīrā tuṇhī-bhūtā samañcarā,|| ||</p>

					      <p class="f4 in2">Devā viruddhā Asurehi puthu maccā ca Mātali,||<br />
							Aviruddhā viruddhesu attadaṇḍesu nibbutā,||<br />
							Sādānesu anādānā te namassāmi mātalīti,|| ||</p>

					<p class="f4">(Mātali:)|| ||</p>

					      <p class="f4 in2">Seṭṭhā hi kira lokasmiṃ ye tvaṃ sakka namassasi,||<br />
							Aham pi te namassāmi ye namassasi vāsavāti|| ||</p>

					<p class="f4">(Therā:)|| ||</p>

					      <p class="f4 in2">Idaṃ sutvāna maghavā devarājā sujampati,||<br />
							Bhikkhu-Saṇghaṃ namassitvā pamukho ratham āruhī ti.|| ||</p>

					<p>&nbsp;</p>

					<hr />

					<h4>3. Sakka-Pañcakaṃ</i></h4>

					<hr />

					<p>&nbsp;</p>

					<h4 class="ctr"><a id="sn.1.11.21" href="../../../../backmatter/indexes/sutta/sn/01_sagv/idx_11_sakkasamyutta.htm#p21">Sutta 21</a></h4>

					<h1>Chetvā Suttaṃ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p21.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p21.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā <a id="pg237"><span class="f2 g"><b>[237]</b></span></a> Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Sakko devānaṃ Indo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sakko devānaṃ Indo Bhagavantaṃ gāthāya ajjhabhāsi:|| ||</p>

					      <p class="f4 in2">Kiṃ su chetvā sukhaṃ seti kiṃ su chetvā na socati,||<br />
							Kissassa ekadhammassa vadhaṃ rocesi gotamāti.|| ||</p>

					<p class="f4">(Bhagavā:)|| ||</p>

					      <p class="f4 in2">Kodhaṃ chetvā sukhaṃ seti kodhaṃ chetvā na socati,||<br />
							Kodhassa visamūlassa madhura-g-gassa vāsava,||<br />
							Vadhaṃ ariyā pasaṃ-santi taṃ hi chetvā na socatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.22" href="../../../../backmatter/indexes/sutta/sn/01_sagv/idx_11_sakkasamyutta.htm#p22">Sutta 22</a></h4>

					<h1>Dubbaṇṇiya Suttaṃ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/bit/bit-93.htm">bit</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p22.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p22.1">bodh</a>][<a href="../../../../dhamma-vinaya/ati/sn/01_sagv/sn01.11.022.than.ati.htm#p22.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Bhūta-pubbaṃ bhikkhave,||<br />
					aññataro yakkho dubbaṇṇo okoṭimako Sakkassa devānam indassa āsane nisinno ahosi.|| ||</p>

					<p class="f4">Tatra sudaṃ bhikkhave devā Tāvatiṃsā ujjhāyanti khīyanti vipācenti:|| ||</p>

					<p class="f4">"Acchariyaṃ vata bho,||<br />
					abbhūtaṃ vata bho,||<br />
					ayaṃ yakkho dubbaṇṇo okoṭimako Sakkassa devānam indassa āsane nisinnoti.|| ||</p>

					<p class="f4">Yathā yathā kho bhikkhave,||<br />
					devā Tāvatiṃsā ujjhāyanti khīyanti vipācenti,||<br />
					tathā tathā so yakkho abhirūpataro c'eva hoti dassanīyataro ca pāsādikataro ca.|| ||</p>

					<p class="f4">Atha kho bhikkhave devā Tāvatiṃsā yena Sakko devānaṃ Indo ten'upasaṇkamiṃsu.|| ||</p>

					<p class="f4">Upasaṇkamitvā sakkaṃ devānam indaṃ etad avocuṃ:|| ||</p>

					<p class="f4">"Idha te mārisa aññataro yakkho dubbaṇṇo okoṭimako tumhākaṃ āsane nisinno.|| ||</p>

					<p class="f4">Tatra sudaṃ mārisa devā Tāvatiṃsā ujjhāyanti khīyanti vipācenti:|| ||</p>

					<p class="f4">"Acchariyaṃ vata bho||<br />
					abbhūtaṃ vata bho||<br />
					ayaṃ yakkho dubbaṇṇo okoṭimako <a id="pg238"><span class="f2 g"><b>[238]</b></span></a> Sakkassa devānam indassa āsane nisinno" ti.|| ||</p>

					<p class="f4">Yathā yathā kho mārisa devā Tāvatiṃsā ujjhāyanti khīyanti vipācenti,||<br />
					tathā tathā so yakkho abhirūpataro c'eva hoti dassanīyataro ca||<br />
					pāsādikataro cā ti.|| ||</p>

					<p class="f4">So hi nūna mārisā ko'dhabhakkho yakkho bhavissatī ti.|| ||</p>

					<p class="f4">Atha kho bhikkhave,||<br />
					Sakko devānaṃ Indo yena so ko'dhabhakkho yakkho ten'upasaṇkami.|| ||</p>

					<p class="f4">Upasaṇkamitvā ekaṃsaṃ uttarā-saṇgaṃ karitvā dakkhiṇajāṇumaṇḍalaṃ paṭhaviyaṃ nihantvā yena so ko'dhabhakkho yakkho ten'añjaliṃ paṇāmetvā ti-k-khattuṃ nāmaṃ sāvesi Sakko'haṃ1 mārisa devānaṃ Indo,||<br />
					Sakko'haṃ mārisa devānaṃ Indo ti.|| ||</p>

					<p class="f4">Yathā yathā kho bhikkhave,||<br />
					Sakko devānaṃ Indo nāmaṃ sāveti,||<br />
					tathā tathā so yakkho du-b-baṇṇataro c'eva ahosi okoṭimakataro ca.|| ||</p>

					<p class="f4">Du-b-baṇṇataro c'eva hutvā okoṭimakataro ca tatth'ev'antara-dhāyī ti.|| ||</p>

					<p class="f4">Atha kho bhikkhave Sakko devānaṃ Indo sake āsane nisīditvā deve Tāvatiṃse anunayamāno tāyaṃ velāyaṃ imā gāthāyo abhāsi.|| ||</p>

					      <p class="f4 in2">Na sūpahatacitto'mhi nāvattena suvānayo,||<br />
							Na vo cirāhaṃ kujhāmi kodho mayi nāvatiṭṭhati.|| ||</p>

							<p class="f4">Kuddho'haṃ pharusaṃ brūmi na ca dhammāni kittaye,||<br />
							Sanniggaṇhāmi attāṇaṃ sampassaṃ attham attano ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.23" href="../../../../backmatter/indexes/sutta/sn/01_sagv/idx_11_sakkasamyutta.htm#p23">Sutta 23</a></h4>

					<h1>Māyā Suttaṃ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p23.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p23.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ -|| ||</p>

					<p class="f4">Bhūta-pubbaṃ bhikkhave,||<br />
					Vepacitti asurindo ābādhiko ahosi, dukkhito bāḷha-gilāno.|| ||</p>

					<p class="f4">Atha kho bhikkhavo,||<br />
					Sakko devānaṃ Indo yena Vepacitti asurindo ten'upasaṇkami gilānapucchako.|| ||</p>

					<p class="f4">Addasā kho bhikkhave,||<br />
					Vepacitti asurindo sakkaṃ devānam indaṃ dūrato'va āga-c-chantaṃ.|| ||</p>

					<p class="f4">Disvāna sakkaṃ devānam indaṃ etad avoca:|| ||</p>

					<p class="f4">"Tikiccha maṃ devānam indā" ti.|| ||</p>

					<p class="f4"><a id="pg239"><span class="f2 g"><b>[239]</b></span></a> "Vācehi maṃ Vepacitti sambarīmāyan" ti.|| ||</p>

					<p class="f4">"Na tāvāhaṃ vācemi yāvāhaṃ mārisa Asure paṭipucchāmī" ti.|| ||</p>

					<p class="f4">Atha kho bhikkhave Vepacitti asurindo Asure paṭipucchi:|| ||</p>

					<p class="f4">"Vācemahaṃ mārisā sakkaṃ devānam indaṃ sambarīmāyan" ti.|| ||</p>

					<p class="f4">"Mā kho tvaṃ mārisa vācesi sakkaṃ devānam indaṃ sambarīmāyan" ti.|| ||</p>

					<p class="f4">Atha kho bhikkhave Vepacitti asurindo sakkaṃ devānam indaṃ gāthāya ajjhabhāsi:|| ||</p>

					      <p class="f4 in2">Māyāvī maghavā sakka devarājā sujampati,||<br />
							Upeti Nirayaṃ ghoraṃ sambaro'va sataṃ saman ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.24" href="../../../../backmatter/indexes/sutta/sn/01_sagv/idx_11_sakkasamyutta.htm#p24">Sutta 24</a></h4>

					<h1>Accaya Suttaṃ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p24.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p24.1">bodh</a>][<a href="../../../../dhamma-vinaya/ati/sn/01_sagv/sn01.11.022.than.ati.htm#p24.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena dve bhikkhū sampayojesuṃ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhikkhu tassa bhikkhuno santike accayaṃ accayato deseti.|| ||</p>

					<p class="f4">So bhikkhu na paṭigaṇhāti.|| ||</p>

					<p class="f4">Atha kho sambahulā bhikkhū yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Idha bhante dve bhikkhū sampayojesuṃ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhante bhikkhu tassa bhikkhuno santike accayaṃ accayato deseti.|| ||</p>

					<p class="f4">So bhikkhu na paṭigaṇhātī" ti.|| ||</p>

					<p class="f4">Dve me bhikkhave bālā:|| ||</p>

					<p class="f4">Yo ca accayaṃ accayato na passati,||<br />
					yo ca accayaṃ desentassa yathā-dhammaṃ na paṭigaṇhāti.|| ||</p>

					<p class="f4">Ime kho bhikkhave, dve bālā.|| ||</p>

					<p class="f4">Dve me bhikkhave paṇḍitā:|| ||</p>

					<p class="f4">Yo ca accayaṃ accayato passati,||<br />
					yo ca accayaṃ desentassa yathā-dhammaṃ paṭigaṇhāti.|| ||</p>

					<p class="f4">Ime kho bhikkhave dve paṇḍitā,|| ||</p>

					<p class="f4">Bhūta-pubbaṃ bhikkhave Sakko devānaṃ Indo sudhammāyaṃ sabhāyaṃ deve Tāvatiṃse anunayamāno tāyaṃ velāyaṃ imaṃ gāthā abhāsi.|| ||</p>

					      <p class="f4 in2"><a id="pg240"><span class="f2 g"><b>[240]</b></span></a> Kodho vo vasamāyātu mā ca mitte hi vo jarā,||<br />
							Agarahiyaṃ mā garahittha mā ca bhāsittha pesuṇaṃ,||<br />
							Atha pāpajanaṃ kodho pabbato cābhimaddatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.25" href="../../../../backmatter/indexes/sutta/sn/01_sagv/idx_11_sakkasamyutta.htm#p25">Sutta 25</a></h4>

					<h1>Akko'dha Suttaṃ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p25.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p25.1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena dve bhikkhū sampayojesuṃ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhikkhu tassa bhikkhuno santike accayaṃ accayato deseti.|| ||</p>

					<p class="f4">So bhikkhu na paṭigaṇhā ti.|| ||</p>

					<p class="f4">Atha kho sambahulā bhikkhū yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">Idha bhante dve bhikkhū sampayojesuṃ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhante bhikkhu tassa bhikkhuno santike accayaṃ accayato deseti.|| ||</p>

					<p class="f4">So bhikkhu na paṭigaṇhātī ti.|| ||</p>

					<p class="f4">Dve me bhikkhave bālā:|| ||</p>

					<p class="f4">Yo ca accayaṃ accayato na passati,||<br />
					yo ca accayaṃ desentassa yathā-dhammaṃ na paṭigaṇhāti.|| ||</p>

					<p class="f4">Ime kho bhikkhave, dve bālā.|| ||</p>

					<p class="f4">Dve me bhikkhave paṇḍitā:|| ||</p>

					<p class="f4">Yo ca accayaṃ accayato passati,||<br />
					yo ca accayaṃ desentassa yathā-dhammaṃ paṭigaṇhāti.|| ||</p>

					<p class="f4">Ime kho bhikkhave dve paṇḍitā.|| ||</p>

					<p class="f4">Bhūta-pubbaṃ bhikkhave Sakko devānaṃ Indo sudhammāyaṃ sabhāyaṃ deve Tāvatiṃse anunayamāno tāyaṃ loyaṃ imaṃ gāthaṃ abhāsi.|| ||</p>

					      <p class="f4 in2">Mā vo kodho ajjhabhavi mā ca kujjhittha kujjhanaṃ,||<br />
							A-k-kodho avihiṃsā ca ariyesu vasati sadā
							Atha pāpajanaṃ kodho pabbato vābhimaddatī ti.|| ||</p>

					<p class="ctr">Sakka-Saṃyuttaṃ Samattaṃ|| ||</p>

					<p class="ctr">Sagātha Vagga Niṭṭhita</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>