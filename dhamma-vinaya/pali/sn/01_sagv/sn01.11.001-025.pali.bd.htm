<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.11.1-25: Sakka Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr">Saɱyutta Nikāya<br />
					I. Sagātha Vagga</h4>

					<h1>Sakka Saɱyutta</h1>

					<h4 class="ctr">Suttas 1-25</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg216"><span class="f2 g"><b>[216]</b></span></a></p>

					<h4 class="ctr"><a id="sn.1.11.1" href="../../../../backmatter/indexes/sutta/sn/01_sagv/idx_11_sakkasamyutta.htm#p1">Sutta 1</a></h4>

					<h1>Suvīra Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p1.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p1.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ. Bhagavā etad avoca:|| ||</p>

					<p class="f4">Bhuta-pubbaɱ bhikkhave Asurā deve abhiyaɱsu.|| ||</p>

					<p class="f4">Atha kho bhikkhave Sakko devānaɱ Indo suvīraɱ deva-puttaɱ āmantesi.|| ||</p>

					<p class="f4">"Ete tāta suvīra, Asurā deve abhiyan" ti.|| ||</p>

					<p class="f4">Gaccha, tāta suvīra,||<br />
					Asure paccuyyāhīti.|| ||</p>

					<p class="f4">Evaɱ bhaddaɱ tavāti kho bhikkhave suvīro deva-putto Sakkassa devānam indassa paṭissutvā pamādaɱ āpādesi.|| ||</p>

					<p class="f4">Dutiyam pi kho bhikkhave Sakko devānaɱ Indo suvīraɱ deva-puttaɱ āmantesi:|| ||</p>

					<p class="f4">Ete tāta suvīra, Asurā deve abhiyanti.|| ||</p>

					<p class="f4">Gaccha tāta suvīra,||<br />
					Asure paccuyyāhīti.|| ||</p>

					<p class="f4">Evaɱ bhaddaɱ tavāti kho bhikkhave suvīro deva-putto Sakkassa devānam indassa paṭissutvā dutiyam pi pamādaɱ āpādesi.|| ||</p>

					<p class="f4">Tatiyam pi kho bhikkhave Sakko devānaɱ Indo suvīraɱ deva-puttaɱ āmantesi:|| ||</p>

					<p class="f4">Ete tāta suvīra,||<br />
					Asurā deve abhiyanti.|| ||</p>

					<p class="f4">Gaccha tāta suvīra,||<br />
					Asure paccuyyāhīti.|| ||</p>

					<p class="f4">Evaɱ bhaddaɱ tavāti kho bhikkhave suvīro deva-putto Sakkassa devānam indassa paṭissutvā tatiyam pi pamādaɱ āpādesi.|| ||</p>

					<p class="f4"><a id="pg217"><span class="f2 g"><b>[217]</b></span></a> Atha kho bhikkhave Sakko devānaɱ Indo suvīraɱ deva-puttaɱ gāthāya ajjhabhāsi:|| ||</p>

					      <p class="f4 in2">Anuṭṭhahaɱ avāyamaɱ sukhaɱ yatrādhigacchati,||<br />
							Suvīra tattha gacchāhi mañca tatth'eva pāpayāti.|| ||</p>

					<p class="f4">(Suvīro:)|| ||</p>

					      <p class="f4 in2">Alasassa anuṭṭhātā na ca kiccāni kāraye,||<br />
							Sabbakāmasamiddhassa tamme sakka varaɱ disāti|| ||</p>

					<p class="f4">(Sakko:)|| ||</p>

					      <p class="f4 in2">Yatthālaso anuṭṭhātā accantaɱ sukhamedhati,||<br />
							Suvīra tattha gacchāhi mañca tatth'eva pāpayāti.|| ||</p>

					<p class="f4">(Suvīro:)|| ||</p>

					      <p class="f4 in2">Akammunā devaseṭṭha sakka vindemu yaɱ sukhaɱ,||<br />
							Asokaɱ anupāyāsaɱ tamme sakka varaɱ disāti.|| ||</p>

					<p class="f4">(Sakko:)|| ||</p>

					      <p class="f4 in2">Sace atthi akammena koci kvaci na jīvati,||<br />
							Nibbāṇassa hi so Maggo suvīra tattha gacchāhi mañca tatth'eva pāpayāti.|| ||</p>

					<p class="f4">So hi nāma bhikkhave,||<br />
					Sakko devānaɱ Indo sakaɱ puññaphalaɱ upajīvamāno devānaɱ Tāvatiɱsānaɱ issariyādhipaccaɱ rajjaɱ kārento uṭṭhānaviriyassa vaṇṇa-vādī bhavissati.|| ||</p>

					<p class="f4">Idha kho taɱ bhikkhave sobhetha,||<br />
					yaɱ tumhe evaɱ svākkhāte Dhamma-Vinaye pabba-jitā samānā uṭṭhaheyyātha ghaṭeyyātha vāyameyyātha appattassa pattiyā anadigatassa adhigamāya asacchi-katassa sacchi-kiriyāyāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.2" href="../../../../backmatter/indexes/sutta/sn/01_sagv/idx_11_sakkasamyutta.htm#p2">Sutta 2</a></h4>

					<h1>Susīma Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p2.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p2.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā Bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Bhūta-pubbaɱ bhikkhave Asurā deve abhiyaɱsu.|| ||</p>

					<p class="f4">Atha kho bhikkhave Sakko devānaɱ Indo susīmaɱ deva-puttaɱ āmantesi:|| ||</p>

					<p class="f4">Ete tāta susīma,||<br />
					Asurā deve abhiyanti.|| ||</p>

					<p class="f4">Gaccha tāta susīma,||<br />
					Asure paccuyyāhīti.|| ||</p>

					<p class="f4">Evaɱ bhaddantavāti kho bhikkhave susīmo deva-putto Sakkassa devānam indassa paṭissutvā pamādaɱ āpādesi.|| ||</p>

					<p class="f4"><a id="pg218"><span class="f2 g"><b>[218]</b></span></a> Dutiyam pi kho bhikkhave Sakko devānaɱ Indo susīmaɱ deva-puttaɱ āmantesi.|| ||</p>

					<p class="f4">Ete tāta susīma,||<br />
					Asurā deve abhiyanti.|| ||</p>

					<p class="f4">Gaccha tāta susīma,||<br />
					Asure paccuyyāhīti.|| ||</p>

					<p class="f4">Evaɱ bhaddantavāti kho bhikkhave susīmo deva-putto Sakkassa devānam indassa paṭissutvā pamādaɱ āpādesi.|| ||</p>

					<p class="f4">Tatiyam pi kho bhikkhave Sakko devānaɱ Indo susīmaɱ deva-puttaɱ āmantesi.|| ||</p>

					<p class="f4">Ete tāta susīma,||<br />
					Asurā deve abhiyanti.|| ||</p>

					<p class="f4">Gaccha tāta susīma,||<br />
					Asure paccuyyāhīti.|| ||</p>

					<p class="f4">Evaɱ bhaddantavāti kho bhikkhave susīmo deva-putto Sakkassa devānam indassa paṭissutvā pamādaɱ āpādesi.|| ||</p>

					<p class="f4">Atha kho bhikkhave Sakko devānaɱ Indo susīmaɱ deva-puttaɱ gāthāya ajjhabhāsi.|| ||</p>

					      <p class="f4 in2">Anuṭṭhahaɱ avāyamaɱ sukhaɱ yatrādhigacchati,||<br />
							Susīma tattha gacchāhi mañca tatth'eva pāpayāti.|| ||</p>

					<p class="f4">(Susīmo:)|| ||</p>

					      <p class="f4 in2">Alasassa anuṭṭhātā na ca kiccāni kāraye,||<br />
							Sabbakāmasamiddhassa tamme sakka varaɱ disāti,|| ||</p>

					<p class="f4">(Sakko:)|| ||</p>

					      <p class="f4 in2">Yatthālaso anuṭṭhātā accantaɱ sukhamedhati,||<br />
							Susīma tattha gacchāhi mañca tatth'eva pāpayāti.|| ||</p>

					<p class="f4">(Susīmo:)|| ||</p>

					      <p class="f4 in2">Akammunā devaseṭṭha sakka vindemu yaɱ sukhaɱ,||<br />
							Asokaɱ anupāyāsaɱ tamme sakka varaɱ disāti.|| ||</p>

					<p class="f4">(Sakko:)|| ||</p>

					      <p class="f4 in2">Sace atthi akammena koci kvaci na jīvati,||<br />
							Nibbāṇassa hi so Maggo susīma tattha gacchāhi mañca tatth'eva pāpayāti.|| ||</p>

					<p class="f4">So hi nāma bhikkhave Sakko devānaɱ Indo sakaɱ puññaphalaɱ upajivamāno devānaɱ Tāvatiɱsānaɱ issariyādhipaccaɱ rajjaɱ kārento uṭṭhānaviriyassa vaṇṇa-vādī bhavissati.|| ||</p>

					<p class="f4">Idha kho taɱ bhikkhave sobhetha,||<br />
					yaɱ tumhe evaɱ svākkhāte Dhamma-Vinaye pabba-jitā samānā uṭṭhaheyyātha ghaṭeyyātha vāyameyyātha appattassa pattiyā anadhi-gatassa adhigamāya asacchi-katassa sacchi-kiriyāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.3" href="../../../../backmatter/indexes/sutta/sn/01_sagv/idx_11_sakkasamyutta.htm#p3">Sutta 3</a></h4>

					<h1>Dhajagga Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p3.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p3.1">bodh</a>][<a href="../../../../dhamma-vinaya/ati/sn/01_sagv/sn01.11.003.than.ati.htm#p3.1">than</a>][<a href="../../../../dhamma-vinaya/ati/sn/01_sagv/sn01.11.003.piya.ati.htm#p3.1">piya</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo"ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Bhūta-pubbaɱ bhikkhave dev-ā-sura-saŋgāmo samupabbūḷho ahosi.|| ||</p>

					<p class="f4">Atha kho bhikkhave Sakko devānaɱ Indo deve Tāvatiɱse āmantesi:|| ||</p>

					<p class="f4">Sace mārisā devānaɱ saŋgāma-gatānaɱ <a id="pg219"><span class="f2 g"><b>[219]</b></span></a> uppajjeyya bhayaɱ vā||<br />
					chambhitattaɱ vā||<br />
					lomahaɱso vā||<br />
					mameva tasmiɱ samaye dhajggaɱ ullokeyyātha.|| ||</p>

					<p class="f4">Mamaɱ hi vo dhajaggaɱ ullokayataɱ yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā,||<br />
					so pahiyyissati.|| ||</p>

					<p class="f4">No ce me dhajaggaɱ ullokeyyātha,||<br />
					atha pajāpatissa devarājassa dhajaggaɱ ullokeyyātha.|| ||</p>

					<p class="f4">Pajāpatissa hi vo devarājassa dhajaggaɱ ullokayataɱ yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā,||<br />
					so pahiyyissati.|| ||</p>

					<p class="f4">No ce pajāpatissa devarājassa dhajaggaɱ ullokeyyātha,||<br />
					atha varuṇassa devarājassa dhajaggaɱ ullokeyyātha.|| ||</p>

					<p class="f4">Varuṇassa hi vo devarājassa dhajaggaɱ ullokayataɱ yaɱ bhavissati bhayaɱ vā||<br />
					chambhitattaɱ vā,||<br />
					lomahaɱso vā,||<br />
					so pahiyyissati.|| ||</p>

					<p class="f4">No ve varuṇassa devarājassa dhajaggaɱ ullokeyyātha,||<br />
					atha īsānassa devarājassa dhajaggaɱ ullokeyyātha.|| ||</p>

					<p class="f4">Īsānassa hi vo devarājassa dhajaggaɱ ullokayataɱ yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā,||<br />
					so pahiyyissati.|| ||</p>

					<p class="f4">Taɱ kho pana bhikkhave Sakkassa vā devānam indassa dhajaggaɱ ullokayataɱ,||<br />
					pajāpatissa vā devarājassa dhajaggaɱ ullokayataɱ,||<br />
					varuṇassa vā devarājassa dhajaggaɱ ullokayataɱ,||<br />
					īsānassa vā devarājassa dhajaggaɱ ullokayataɱ,||<br />
					yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā,||<br />
					so pahīyethāpi no pi pahīyetha.|| ||</p>

					<p class="f4">Taɱ kissa hetu?|| ||</p>

					<p class="f4">Sakko hi bhikkhave devānaɱ Indo avīta-rāgo avītadoso avītamoho bhīrucchamhī utrāsi palāyīti.|| ||</p>

					<p class="f4">Ahaɱ ca kho bhikkhave evaɱ vadāmi:|| ||</p>

					<p class="f4">Sace tumhākaɱ bhikkhave araññagatānaɱ vā||<br />
					rukkha-mūla-gatānaɱ vā||<br />
					suññ-ā-gāra-gatānaɱ vā||<br />
					uppajjeyya bhayaɱ vā||<br />
					chambhitattaɱ vā||<br />
					lomahaɱso vā,||<br />
					mameva tasmiɱ samaye anussareyyātha."|| ||</p>

					<p class="f4">Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā" ti.|| ||</p>

					<p class="f4">Mamaɱ hi vo bhikkhave anussarataɱ yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā,||<br />
					so pahiyyissati.|| ||</p>

					<p class="f4"><a id="pg220"><span class="f2 g"><b>[220]</b></span></a> No ce maɱ anussareyyātha,||<br />
					atha dhammaɱ anussareyyātha:|| ||</p>

					<p class="f4">"Svākkhāto Bhagavatā dhammo sandiṭṭhiko akāliko ehi passiko opanayiko paccattaɱ veditabbo viññūhī" ti.|| ||</p>

					<p class="f4">Dhammaɱ hi vo bhikkhave anussarataɱ yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā,||<br />
					so pahiyyissati.|| ||</p>

					<p class="f4">No ce dhammaɱ anussareyyātha,||<br />
					atha Sanghaɱ anussareyyātha:|| ||</p>

					<p class="f4">"Su-paṭi-panno Bhagavato sāvaka-saŋgho.|| ||</p>

					<p class="f4">Ujupaṭi-panno Bhagavato sāvaka-saŋgho.|| ||</p>

					<p class="f4">Ñāya-paṭi-panno Bhagavato sāvaka-saŋgho.|| ||</p>

					<p class="f4">Sāmīcipaṭi-panno Bhagavato sāvaka-saŋgho.|| ||</p>

					<p class="f4">Yad idaɱ cattāri purisa-yugāni,||<br />
					aṭṭha purisa-puggalā,||<br />
					esa Bhagavato sāvaka-saŋgho āhuneyyo pāhuneyyo dakkhiṇeyyo añjali-karaṇīyo anuttaraɱ puñña-k-khettaɱ lokassā' ti.|| ||</p>

					<p class="f4">Sanghaɱ hi vo bhikkhave anussarataɱ yaɱ bhavissati bhayaɱ vā||<br />
					chambhitattaɱ vā||<br />
					lomahaɱso vā||<br />
					so pahiyyissati.|| ||</p>

					<p class="f4">Taɱ kissa hetu?|| ||</p>

					<p class="f4">Tathāgato hi bhikkhave arahaɱ Sammā-Sam-Buddho vīta-rāgo vitadoso vītamoho abhīru acchamhī anutrāsī apalāyī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">Araññe rukkha-mūle vā suññāgāreva1 bhikkhavo,||<br />
							Anussaretha sambuddhaɱ bhayaɱ tumahāka no siyā.|| ||</p>

					      <p class="f4 in2">No ce Buddhaɱ sareyyātha lokajeṭṭhaɱ narāsabhaɱ,||<br />
							Atha dhammaɱ sareyyātha niyyānikaɱ sudesitaɱ.|| ||</p>

					      <p class="f4 in2">No ce dhammaɱ sareyyātha niyyānikaɱ sudesitaɱ,||<br />
							Atha Sanghaɱ sareyyātha puñña-k-khettaɱ anuttaraɱ.|| ||</p>

					      <p class="f4 in2">Evaɱ Buddhaɱ sarantānaɱ dhammaɱ Sanghañca bhikkhavo,||<br />
							Bhayaɱ vā chambhitattaɱ vā lomahaɱso na hessatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.4" href="../../../../backmatter/indexes/sutta/sn/01_sagv/idx_11_sakkasamyutta.htm#p4">Sutta 4</a></h4>

					<h1>Vepacitti Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p4.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p4.1">bodh</a>][<a href="../../../../dhamma-vinaya/ati/sn/01_sagv/sn01.11.004.olen.ati.htm#p4.1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"bhikkhavo' ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg221"><span class="f2 g"><b>[221]</b></span></a> "Bhūta-pubbaɱ bhikkhave dev-ā-sura-saŋgāmo samupabbūḷho ahosi.|| ||</p>

					<p class="f4">Atha kho bhikkhave Vepacitti asurindo Asure āmantesi:|| ||</p>

					<p class="f4">Sace mārisā dev-ā-sura-saŋgāme samūpabbūḷhe Asurā jineyyuɱ,||<br />
					devā parājeyyuɱ,||<br />
					yena taɱ sakkaɱ devānam indaɱ kaṇṭhapañcamehi bandhanehi bandhitvā mama santike āneyyātha Asurapuranti.|| ||</p>

					<p class="f4">Sakko pi kho bhikkhave devānaɱ Indo deve Tāvatiɱse āmantesi.|| ||</p>

					<p class="f4">Sace mārisā dev-ā-sura-saŋgāme samūpabbūḷhe devā jineyyuɱ,||<br />
					Asurā parājeyyuɱ,||<br />
					yena taɱ Vepacittiɱ asurindaɱ kaṇṭhapañcamehi bandhanehi bandhitvā mama santike āneyyātha sudhammaɱ sabhanti.|| ||</p>

					<p class="f4">Tasmiɱ kho pana bhikkhave saŋgāme devā jiniɱsu.|| ||</p>

					<p class="f4">Asurā parājiɱsu.|| ||</p>

					<p class="f4">Atha kho bhikkhave devā Tāvatiɱsā Vepacittiɱ asurindaɱ kaṇṭhapañcamehi bandhanehi bandhitvā Sakkassa devānam indassa santike ānesuɱ sudhammaɱ sabhaɱ.|| ||</p>

					<p class="f4">Tatra sudaɱ bhikkhave Vepacitti asurindo kaṇṭhapañcamehi bandhanehi baddho sakkaɱ devānam indaɱ sudhammaɱ sabhaɱ pavisantañ ca||<br />
					ni-k-khamantañ ca||<br />
					asabbhāhi pharusāhi vācāhi akkosati,||<br />
					paribhāsati.|| ||</p>

					<p class="f4">Atha kho bhikkhave mātalī saŋgāhako sakkaɱ devānam indaɱ gāthāya ajjhabhāsi:|| ||</p>

					      <p class="f4 in2">Bhayā nu Maghavā Sakka dubbalyā no titikkhasi,||<br />
							Suṇanto pharusaɱ vācaɱ sammukhā Vepacittinoti.|| ||</p>

					<p class="f4">(Sakko:)|| ||</p>

					      <p class="f4 in2">Nāhaɱ bhayā na dubbalyā khamāmi Vepacittino,||<br />
							Kathañhi mādiso viññū bālena paṭisaɱyujeti.|| ||</p>

					      <p class="f4 in2">Bhiyyo bālā pabhijjeyyuɱ no c'assa paṭisedhako
							Tasmā bhūsena daṇḍena dhīro bālaɱ nisedhayeti.|| ||</p>

					      <p class="f4 in2">Etad eva ahaɱ maññe bālassa paṭisedhanaɱ,||<br />
							Paraɱ saŋkupitaɱ ñatvā yo sato upasammatī ti.|| ||</p>

					<p class="f4">(Mātali:)|| ||</p>

					      <p class="f4 in2">Etad eva titikkhāya vajjaɱ passāmi vāsava,||<br />
							Yadā naɱ maññati bālo bhayā myāyaɱ titikkhati,||<br />
							Ajjhārūhati dummedho goḷva bhiyyo palāyinanti.|| ||</p>

					<p class="f4">(Sakko:)|| ||</p>

					      <p class="f4 in2"><a id="pg222"><span class="f2 g"><b>[222]</b></span></a>
							Kāmaɱ maññatu vā mā vā bhayā myāyaɱ titikkhati,||<br />
							Sadatthaparamā atthā khantyā bhiyyo na vijjati.|| ||</p>

					      <p class="f4 in2">Yo have balavā santo dubbalassa titikkhati,||<br />
							Tamāhu paramaɱ khantiɱ niccaɱ khamati dubbalo.|| ||</p>

					      <p class="f4 in2">Abalantaɱ balaɱ āhu yassa bālabalaɱ balaɱ,||<br />
							Balassa dhammaguttassa paṭivattā na vijjati.|| ||</p>

					      <p class="f4 in2">Tass'eva tena pāpiyo yo kuddhaɱ paṭikujjhati,||<br />
							Kuddhaɱ appaṭikujjhanto saŋgāmaɱ jeti dujjayaɱ.|| ||</p>

					      <p class="f4 in2">Ubhinnamatthaɱ carati attano ca parassa ca,||<br />
							Paraɱ saɱkupitaɱ ñatvā yo sato upasammati.|| ||</p>

					      <p class="f4 in2">Ubhinnaɱ tikicchantānaɱ1 attano ca parassa ca,||<br />
							Janā maññanti bāloti ye Dhammassa akovidāti|| ||</p>

					<p class="f4">So hi nāma bhikkhave Sakko devānaɱ Indo sakaɱ puññaphalaɱ upajīvamāno devānaɱ Tāvatiɱsānaɱ issariyādhipaccaɱ rajjaɱ kārento khanti-soraccassa vaṇṇa-vādī bhavissati.|| ||</p>

					<p class="f4">"Idha kho taɱ bhikkhave sobhetha,||<br />
					yaɱ tumhe evaɱ svākkhāte Dhamma-Vinaye pabba-jitā samānā khamā ca bhaveyyātha soratā cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.5" href="../../../../backmatter/indexes/sutta/sn/01_sagv/idx_11_sakkasamyutta.htm#p5">Sutta 5</a></h4>

					<h1>Subhāsitajaya Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p5.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p5.1">bodh</a>][<a href="../../../../dhamma-vinaya/ati/sn/01_sagv/sn01.11.005.than.ati.htm#p5.1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaɱ bhikkhave dev-ā-sura-saŋgāmo samupabbūḷho ahosi.|| ||</p>

					<p class="f4">Atha kho bhikkhave Vepacitti asurindo sakkaɱ devānam indaɱ etad avoca:|| ||</p>

					<p class="f4">"Hotu devānam Inda subhāsitena jayoti. Hotu Vepacitti subhāsitena jayo" ti.|| ||</p>

					<p class="f4">Atha kho bhikkhave devā ca Asurā ca pārisajje ṭhapesuɱ:|| ||</p>

					<p class="f4">"Ime no su-bhāsitaɱ du-b-bhāsitaɱ ājānissantī" ti.|| ||</p>

					<p class="f4">Atha kho bhikkhave Vepacitti asurindo sakkaɱ devānam indaɱ etad avoca:|| ||</p>

					<p class="f4">"Bhaṇa devānam Inda gāthan" ti.|| ||</p>

					<p class="f4">Evaɱ vutte bhikkhave Sakko devānaɱ Indo Vepacittiɱ asurindaɱ etad avoca:|| ||</p>

					<p class="f4">"Tumhe khvettha Vepacitti, pubbadevā.|| ||</p>

					<p class="f4">Bhaṇa Vepacitti, gāthan" ti.|| ||</p>

					<p class="f4"><a id="pg223"><span class="f2 g"><b>[223]</b></span></a> Evaɱ vutte bhikkhave Vepacitti asurindo imaɱ gāthaɱ abhāsi.|| ||</p>

					      <p class="f4 in2">Bhiyyo bālā pabhijjeyyuɱ no c'assa paṭisedhako,||<br />
							Tasmā bhūsena daṇḍena dhīro bālaɱ nisedhayeti.|| ||</p>

					<p class="f4">Bhāsitāya kho pana bhikkhave Vepacittinā asurindena gāthāya Asurā anumodiɱsu,||<br />
					devā tuṇhī ahesuɱ.|| ||</p>

					<p class="f4">Atha kho bhikkhave Vepacitti asurindo sakkaɱ devānam indaɱ etad avoca: bhaṇa devānam Inda gāthanti.|| ||</p>

					<p class="f4">Evaɱ vutte bhikkhave Sakko devānaɱ Indo imaɱ gāthaɱ abhāsi:|| ||</p>

					      <p class="f4 in2">Etad eva ahaɱ maññe bālassa paṭisedhanaɱ,||<br />
							Paraɱ saɱkupitaɱ ñatvā yo sato upasammatī ti.|| ||</p>

					<p class="f4">Bhāsitāya kho pana bhikkhave Sakkena devānam indena gāthāya devā anumodiɱsu.|| ||</p>

					<p class="f4">Asurā tuṇhī ahesuɱ.|| ||</p>

					<p class="f4">Atha kho bhikkhave Sakko devānaɱ Indo Vepacittiɱ asurindaɱ etad avoca:|| ||</p>

					<p class="f4">"Bhaṇa Vepacitti gāthan" ti.|| ||</p>

					<p class="f4">Evaɱ vutte bhikkhave Vepacitti asurindo imaɱ gāthaɱ abhāsi:|| ||</p>

					      <p class="f4 in2">Etad eva titikkhāya vajjaɱ passāmi vāsava,||<br />
							Yadā naɱ maññati bālo bhayā myāyaɱ titikkhati,||<br />
							Ajjhāruhati dummedho goḷva bhiyyo palāyinanti.|| ||</p>

					<p class="f4">Bhāsitāya kho pana bhikkhave Vepacittinā asurindena gāthāya Asurā anumodiɱsu.|| ||</p>

					<p class="f4">Devā tuṇhī ahesuɱ.|| ||</p>

					<p class="f4">Atha kho bhikkhave Vepacitti asurindo sakkaɱ devānam indaɱ etad avoca:|| ||</p>

					<p class="f4">"Bhaṇa devānam Inda gāthan" ti.|| ||</p>

					<p class="f4">Evaɱ vutte bhikkhave Sakko devānaɱ Indo imā gāthāyo abhāsi:|| ||</p>

					      <p class="f4 in2">Kāmaɱ maññatu vā mā vā bhayā myāyaɱ titikkhati,||<br />
							Sadatthaparamā atthā khantyā bhiyyo na vijjati.|| ||</p>

					      <p class="f4 in2">Yo have balavā santo dubbalassa titikkhati,||<br />
							Tamāhu paramaɱ khantiɱ niccaɱ khamati dubbalo.|| ||</p>

					      <p class="f4 in2">Abalantaɱ balaɱ āhu yassa bālabalaɱ balaɱ,||<br />
							Balassa dhammaguttassa paṭivattā na vijjati.|| ||</p>

					      <p class="f4 in2">Tass'eva tena pāpiyo yo kuddhaɱ paṭikujjhati,||<br />
							Kuddhaɱ appaṭikujjhanto saŋgāmaɱ jeti dujjayaɱ.|| ||</p>

					      <p class="f4 in2">Ubhinnamatthaɱ carati attano ca parassa ca,||<br />
							Paraɱ saŋkupitaɱ ñatvā yo sato upasammati.|| ||</p>

					      <p class="f4 in2"><a id="pg224"><span class="f2 g"><b>[224]</b></span></a> Ubhinnaɱ tikicchantānaɱ attano ca parassa ca,||<br />
							Janā maññanti bālo ti ye Dhammassa akovidā ti.|| ||</p>

					<p class="f4">Bhāsitāsu kho pana bhikkhave Sakkena donamindena gāthāsu devā anumodiɱsu,||<br />
					Asurā tuṇhī ahesuɱ.|| ||</p>

					<p class="f4">Atha kho bhikkhave devānañ ca||<br />
					Asurānañ ca||<br />
					pārisajjā etad avocuɱ:|| ||</p>

					<p class="f4">"Bhāsitā kho Vepacittinā asurindena gāthāyo.|| ||</p>

					<p class="f4">Tā ca kho sadaṇḍāvacarā saSatthāvacarā||<br />
					iti bhaṇḍanaɱ||<br />
					iti viggahoti||<br />
					iti kalaho.|| ||</p>

					<p class="f4">Bhāsitā kho pana Sakkena devānam indena gāthāyo.|| ||</p>

					<p class="f4">Tā ca kho adaṇḍāvacarā asatthāvacarā||<br />
					iti abhaṇḍanaɱ||<br />
					iti aviggaho||<br />
					iti akalaho.|| ||</p>

					<p class="f4">Sakkassa devānam indassa subhāsitena jayo" ti.|| ||</p>

					<p class="f4">Iti kho bhikkhave Sakkassa devānam indassa subhāsitena jayo ahosī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.6" href="../../../../backmatter/indexes/sutta/sn/01_sagv/idx_11_sakkasamyutta.htm#p6">Sutta 6</a></h4>

					<h1>Kulāvaka Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p6.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p6.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-||<br />
					Bhūta-pubbaɱ bhikkhave dev-ā-sura-saŋgāmo samupabbūḷho ahosi.|| ||</p>

					<p class="f4">Tasmiɱ kho pana bhikkhave saŋgāme Asurā jiniɱsu,||<br />
					devā parājiɱsu.|| ||</p>

					<p class="f4">Parājitā ca kho bhikkhave devā apāyaɱsveva uttarena mukhā,||<br />
					abhiyaɱsveva ne Asurā.|| ||</p>

					<p class="f4">Atha kho bhikkhave Sakko devānaɱ Indo Mātali saŋgāhakaɱ gāthāya ajjhabhāsi:|| ||</p>

					      <p class="f4 in2">Kulāvakā Mātali simbalismiɱ īsāmukhena parivajjayassu,||<br />
							Kāmaɱ cajāma Asuresu pāṇaɱ māyime dijā vikulāvakā ahesun ti.|| ||</p>

					<p class="f4">"Evaɱ bhaddan tavā" ti kho bhikkhave Mātali saŋgāhako Sakkassa devānam indassa paṭissutvā sahassayuttaɱ ājaññarathaɱ paccudāvattesi.|| ||</p>

					<p class="f4">Atha kho bhikkhave Asurānaɱ etad ahosi:|| ||</p>

					<p class="f4">Paccudāvatto kho dāni Sakkassa devānam indassa sahassayutto <a id="pg225"><span class="f2 g"><b>[225]</b></span></a> ājaññaratho.|| ||</p>

					<p class="f4">Dutiyam pi kho devā Asurehi saŋgāmessantīti bhītā Asurapurameva pāvisiɱsu.|| ||</p>

					<p class="f4">Iti kho bhikkhave Sakkassa devānam indassa dhammen'eva jayo ahosi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.7" href="../../../../backmatter/indexes/sutta/sn/01_sagv/idx_11_sakkasamyutta.htm#p7">Sutta 7</a></h4>

					<h1>Nadubbhiya Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p7.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p7.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ -|| ||</p>

					<p class="f4">Bhūta-pubbaɱ bhikkhave Sakkassa devānam indassa raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">Yo pi me assa paccatthiko tassa pāhaɱ na dubbheyyan ti.|| ||</p>

					<p class="f4">Atha kho bhikkhave Vepacitti asurindo Sakkassa devānam indassa cetasā ceto-parivitakka maññāya yena Sakko devānaɱ Indo ten'upasankami.|| ||</p>

					<p class="f4">Addasā kho bhikkhave Sakko devānaɱ Indo Vepacittiɱ asurindaɱ dūrato'va āga-c-chantaɱ.|| ||</p>

					<p class="f4">Disvāna Vepacittiɱ asurindaɱ etad avoca:|| ||</p>

					<p class="f4">Tiṭṭha Vepacitti gahitosīti.|| ||</p>

					<p class="f4">Yad eva te mārisa pubbe cittaɱ tad eva tvaɱ mārisa pahāsīti.|| ||</p>

					<p class="f4">Sapassu ca me Vepacitti adubbhāyā ti.|| ||</p>

					      <p class="f4 in2">Yaɱ musā bhaṇato pāpaɱ yaɱ pāpaɱ1 ariy'ūpavādino,||<br />
							Mittadduno ca yaɱ pāpaɱ yaɱ pāpaɱ akataññuno,||<br />
							Tam eva pāpaɱ phusati yo te dubbhe sujampatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.8" href="../../../../backmatter/indexes/sutta/sn/01_sagv/idx_11_sakkasamyutta.htm#p8">Sutta 8</a></h4>

					<h1>Verocanaasurinda Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p8.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p8.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Tena kho pana samayena Bhagavā divā-vihāragato hoti paṭisallīno.|| ||</p>

					<p class="f4">Atha kho Sakko ca||<br />
					devānaɱ Indo verocano ca||<br />
					asurindo yena Bhagavā ten'upasankamiɱsu.|| ||</p>

					<p class="f4">Upasaŋkamitvā paccekaɱ dvārabāhaɱ aṭṭhaɱsu.|| ||</p>

					<p class="f4">Atha kho verocano asurindo Bhagavato santike imaɱ gāthaɱ abhāsi:|| ||</p>

					      <p class="f4 in2">Vāyameth'eva puriso yāva atthassa nipphadā,||<br />
							Nipphannasobhino atthā verocanavaco idan" ti.|| ||</p>

					<p class="f4">(Sakko:)|| ||</p>

					      <p class="f4 in2"><a id="pg226"><span class="f2 g"><b>[226]</b></span></a> Vāyameth'eva puriso yāva atthassa nipphadā,||<br />
							Nipphannasobhino atthā khantyā bhiyyo na vijjatī" ti.|| ||</p>

					<p class="f4">(Verovano:)|| ||</p>

					      <p class="f4 in2">Sabbe sattā atthajātā tattha tattha yathārahaɱ,||<br />
							Saɱyogaparamātv'eva sambhogā sabbapāṇinaɱ,||<br />
							Nipphannasobhino atthā verocanavaco idanti.|| ||</p>

					<p class="f4">(Sakko:)|| ||</p>

					      <p class="f4 in2">Sabbe sattā atthajātā tattha tattha yathārahaɱ,||<br />
							Saɱyogaparamātv'eva sambhogā sabbapāṇinaɱ,||<br />
							Nipphannasobhino atthā khantyā bhiyo na vijjatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.9" href="../../../../backmatter/indexes/sutta/sn/01_sagv/idx_11_sakkasamyutta.htm#p9">Sutta 9</a></h4>

					<h1>Araññāyatanaisi Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p9.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p9.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Bhūta-pubbaɱ bhikkhave sambahulā isayo sīlavanto kalyāṇa-dhammā araññāyatane paṇṇakuṭīsu sammanti.|| ||</p>

					<p class="f4">Atha kho bhikkhave Sakko ca||<br />
					devānaɱ Indo Vepacitti ca||<br />
					asurindo yena te isayo sīlavanto kalyāṇa-dhammā ten'upasankamiɱsu.|| ||</p>

					<p class="f4">Atha kho bhikkhave Vepacitti asurindo aṭaliyo upāhanā ārohitvā khaggaɱ olaggetvā chattena dāriyamānena aggadvārena assamaɱ pavisitvā te isayo sīlavante kalyāṇa-dhamme apabyāmato karitvā ati-k-kami.|| ||</p>

					<p class="f4">Atha kho bhikkhave Sakko devānaɱ Indo aṭaliyo upāhanā orohitvā khaggaɱ aññesaɱ datvā chattaɱ apanāmetvā dvāren'eva assamaɱ pavisitvā te isayo sīlavante kalyāṇa-dhamme anuvātaɱ pañjaliko namassamāno aṭṭhāsi.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā sakkaɱ devānam indaɱ gāthāya ajjhabhāsiɱsu:|| ||</p>

					      <p class="f4 in2">Gandho isīnaɱ ciradikkhitānaɱ kāyā cuto gacchati mālutena,||<br />
							Ito paṭikkama sahassanetta gandho isīnaɱ asuci devarājāti.|| ||</p>

					      <p class="f4 in2">Gandho isīnaɱ ciradikkhitānaɱ kāyā cuto gacchatu mālutena,||<br />
							Sucitrapupphaɱ sirasmiɱ va mālaɱ <a id="pg227"><span class="f2 g"><b>[227]</b></span></a> gandhaɱ etaɱ paṭikaŋkhāma bhante, na h'ettha devā paṭikkūlasaññinoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.10" href="../../../../backmatter/indexes/sutta/sn/01_sagv/idx_11_sakkasamyutta.htm#p10">Sutta 10</a></h4>

					<h1>Isayo Samuddaka Suttaɱ or Sambara Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p10.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p10.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ -|| ||</p>

					<p class="f4">Bhūta-pubbaɱ bhikkhave sambahulā isayo sīlavanto kalyāṇa-dhammā samuddatīre paṇṇakuṭīsu sammanti.|| ||</p>

					<p class="f4">Tena kho pana samayena bhikkhave dev-ā-sura-saŋgāmo samupabbūḷho ahosi,||<br />
					atha kho bhikkhave tesaɱ isīnaɱ sīlavantānaɱ kalyāṇa-dhammānaɱ etad ahosi.|| ||</p>

					<p class="f4">Dhammikā kho devā,||<br />
					adhammikā Asurā.|| ||</p>

					<p class="f4">Siyā pi no Asurato bhayaɱ.|| ||</p>

					<p class="f4">Yannūna mayaɱ Sambaraɱ asurindaɱ upasankamitvā abhayadakkhiṇaɱ yāceyyāmāti.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā seyyāthāpi nāma balavā puriso sammiñjitaɱ vā||<br />
					bāhaɱ pasāreyya pasāritaɱ vā||<br />
					bāhaɱ sammiñjeyya,||<br />
					evam eva samuddatīre paṇṇakuṭīsu antara-hitā sambarssa asurindassa pamukhe pātu-r-ahesuɱ.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā Sambaraɱ asurindaɱ gāthāya ajjhabhāsiɱsu:|| ||</p>

					      <p class="f4 in2">Isayo Sambaraɱ pattā yā canti abhayadakkhiṇaɱ,||<br />
							Kāmaɱ karohi te dātuɱ bhayassa abhayassa vāti,|| ||</p>

					      <p class="f4 in2">Isīnaɱ abhayaɱ n'atthi duṭṭhānaɱ sakkasevinaɱ,||<br />
							Abhayaɱ yā camānānaɱ bhayameva dadāmi voti,|| ||</p>

					      <p class="f4 in2">Abhayaɱ yā camānānaɱ bhayameva dadāsi no.
							Paṭiggaṇhāma te etaɱ akkhayaɱ hotu te bhayaɱ.|| ||</p>

					      <p class="f4 in2">Yādisaɱ vapate bījaɱ tādisaɱ harate phalaɱ,||<br />
							Kalyāṇakārī kalyāṇaɱ pāpakārī ca pāpakaɱ,||<br />
							Pavuttaɱ tāta te bījaɱ phalaɱ pacc'anubhossasī ti.|| ||</p>

					<p class="f4">Atha kho bhikkhave te isayo sīlavanto kalyāṇa-dhammā Sambaraɱ asurindaɱ abhisapitvā seyyathā pi nāma balavā puriso sammiñjitaɱ vā||<br />
					bāhaɱ pasāreyya,||<br />
					pasāritaɱ vā||<br />
					bāhaɱ sammiñjeyya,||<br />
					evam eva Sambarassa asurindassa pamukhe antara-hitā samuddatīre paṇṇakuṭīsu pātu-r-ahesuɱ.|| ||</p>

					<p class="f4"><a id="pg228"><span class="f2 g"><b>[228]</b></span></a> Atha kho bhikkhave sambaro asurindo tehi isīhi sīlavantehi kalyāṇa-dhammehi abhisapito rattiyā sudaɱ ti-k-khattuɱ ubbijjatī ti.|| ||</p>

					<p>&nbsp;</p>

					<hr />

					<p class="ctr">Suvīra Vaggo Paṭhamo</p>

					<hr />

					<p>&nbsp;</p>

					<h4 class="ctr"><a id="sn.1.11.11" href="../../../../backmatter/indexes/sutta/sn/01_sagv/idx_11_sakkasamyutta.htm#p11">Sutta 11</a></h4>

					<h1>Devā (Satta Vatapada) Suttaɱ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p11.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p11.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Sakkassa bhikkhave devānam indassa pubbe manussabhūtassa satta vatapadāni samattāni samādinnāni ahesuɱ,||<br />
					yesaɱ samādinnattā Sakko sakkattaɱ ajjhagā.|| ||</p>

					<p class="f4">Katamāni satta vatapadāni?|| ||</p>

					<p class="f4">Yāva-jīvaɱ mātāpettibharo assaɱ.|| ||</p>

					<p class="f4">Yāva-jīvaɱ kule jeṭṭhāpacāyī assaɱ.|| ||</p>

					<p class="f4">Yāva-jīvaɱ saṇhavāco assaɱ.|| ||</p>

					<p class="f4">Yāva-jīvaɱ apisuṇa-vāco assaɱ.|| ||</p>

					<p class="f4">Yāva-jīvaɱ vigata-mala-maccherena cetasā agāraɱ ajjhāvaseyyaɱ,||<br />
					mutta-cāgo payatapāṇi vossagga-rato yā cayogo dāna-saɱvibhāga-rato.|| ||</p>

					<p class="f4">Yāva-jīvaɱ saccavāco assaɱ.|| ||</p>

					<p class="f4">Yāva-jīvaɱ akkodhano assaɱ.|| ||</p>

					<p class="f4">Sace pi me kodho uppajjeyya khippameva naɱ paṭivineyyanti.|| ||</p>

					<p class="f4">Sakkassa bhikkhave devānam indassa pubbe manusabhūtassa imāni satta vatapadāni samattāni samādinnāni ahesuɱ.|| ||</p>

					<p class="f4">Yesaɱ samādinnattā Sakko sakkattaɱ ajjhagā ti.|| ||</p>

					      <p class="f4 in2">Mātāpettibharaɱ jantuɱ kulejeṭṭhāpacāyinaɱ,||<br />
							Saṇhaɱ sakhilasambhāsaɱ pesuṇeyyappahāyinaɱ,||<br />
							Maccheravinaye yuttaɱ saccaɱ kodhābhibhūɱ naraɱ,||<br />
							Taɱ ve devā Tāvatiɱsā āhu sappuriso itī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.12" href="../../../../backmatter/indexes/sutta/sn/01_sagv/idx_11_sakkasamyutta.htm#p12">Sutta 12</a></h4>

					<h1>Dutiya Devā (Satta-vata-pada) Suttaɱ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p12.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p12.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā <a id="pg229"><span class="f2 g"><b>[229]</b></span></a> Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Sakko bhikkhave devānaɱ Indo pubbe manussabhūto samāno magho nāma māṇavo ahosi.|| ||</p>

					<p class="f4">Tasmā maghavāti vuccati.|| ||</p>

					<p class="f4">Sakko bhikkhave devānaɱ Indo pubbe manussabhūto samāno pure pure dānaɱ adāsi.|| ||</p>

					<p class="f4">Tasmā purindadoti vuccati.|| ||</p>

					<p class="f4">Sakko bhikkhave devānaɱ Indo pubbe manussabhūto samāno sakkaccaɱ dānaɱ adāsi,||<br />
					tasmā Sakkoti vuccati.|| ||</p>

					<p class="f4">Sakko bhikkhave devānaɱ Indo pubbe manussabhūto samāno āvasathaɱ adāsi.|| ||</p>

					<p class="f4">Tasmā vāsavoti vuccati.|| ||</p>

					<p class="f4">Sakko bhikkhave devānaɱ Indo sahassampi atthānaɱ muhuttena cinteti.|| ||</p>

					<p class="f4">Tasmā sahassakkhoti vuccati.|| ||</p>

					<p class="f4">Sakkassa bhikkhave devānam indassa sujā nāma Asurakaññā pajāpatī.|| ||</p>

					<p class="f4">Tasmā sujampatīti vuccati.|| ||</p>

					<p class="f4">Sakko bhikkhave devānaɱ Indo devānaɱ Tāvatiɱsānaɱ issariyādhipaccaɱ rajjaɱ kāreti.|| ||</p>

					<p class="f4">Tasmā devānaɱ indoti vuccati.|| ||</p>

					<p class="f4">Sakkassa bhikkhave devānam indassa pubbe manussabhūtassa sattavatapadāni samattāni samādinnāni ahesuɱ.|| ||</p>

					<p class="f4">Yesaɱ samādinnattā Sakko sakkattaɱ ajjhagā.|| ||</p>

					<p class="f4">Katamāni satta vatapadāni:|| ||</p>

					<p class="f4">Yāva-jīvaɱ mātāpettibharo assaɱ.|| ||</p>

					<p class="f4">Yāva-jīvaɱ kule jeṭṭhāpacāyī assaɱ.|| ||</p>

					<p class="f4">Yāva-jīvaɱ saṇhavāco assaɱ.|| ||</p>

					<p class="f4">Yāva-jīvaɱ apisuṇā-vāco assaɱ.|| ||</p>

					<p class="f4">Yāva-jīvaɱ vigata-mala-maccherena cetasā agāraɱ ajjhāvaseyyaɱ,||<br />
					mutta-cāgo payata-pāṇī vossagga-rato yā cayogo dāna-saɱvibhāga-rato.|| ||</p>

					<p class="f4">Yāva-jīvaɱ saccavāco assaɱ.|| ||</p>

					<p class="f4">Yāva-jīvaɱ akkodhano assaɱ.|| ||</p>

					<p class="f4">Sace pi me kodho uppajjeyya khippameva naɱ paṭivineyyanti.|| ||</p>

					<p class="f4">Sakkassa bhikkhave devānam indassa pubbe manussabhūtassa imāni satta vatapadāni samattāni samādinnāni ahesuɱ,||<br />
					yesaɱ samādinnattā Sakko sakkattaɱ ajjhagāti.|| ||</p>

					      <p class="f4 in2"><a id="pg230"><span class="f2 g"><b>[230]</b></span></a> Mātāpettibharaɱ jantuɱ kulejeṭṭhāpacāyinaɱ
							Saṇhaɱ sakhilasambhāsaɱ pesuṇeyyappahāyinaɱ
							Maccheravinaye yuttaɱ saccaɱ kodhābhibhuɱ naraɱ
							Taɱ ve devā Tāvatiɱsā āhu sappuriso itī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.13" href="../../../../backmatter/indexes/sutta/sn/01_sagv/idx_11_sakkasamyutta.htm#p13">Sutta 13</a></h4>

					<h1>Mahāli (Satta-Vata-Pada) Suttaɱ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p13.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p13.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho Mahāli licchavi yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Mahāli licchavi Bhagavantaɱ etad avoca:|| ||</p>

					<p class="f4">"Diṭṭho vo1 bhante Sakko devānaɱ Indo" ti.|| ||</p>

					<p class="f4">"Diṭṭho me Mahāli Sakko devānaɱ Indo" ti.|| ||</p>

					<p class="f4">"So hi nūna bhante sakkapaṭirūpako bhavissati.|| ||</p>

					<p class="f4">Duddaso hi bhante Sakko devānaɱ Indo" ti.|| ||</p>

					<p class="f4">Sakkañc'āhaɱ Mahāli pajānāmi, sakkakaraṇe ca dhamme.|| ||</p>

					<p class="f4">Yesaɱ dhammānaɱ samādinnattā Sakko sakkattaɱ ajjhagā,||<br />
					tañ ca pajānāmi.|| ||</p>

					<p class="f4">Sakko Mahāli devānaɱ Indo pubbe manussabhūto samāno magho nāma māṇavo ahosi.|| ||</p>

					<p class="f4">Tasmā 'maghavā' ti vuccati.|| ||</p>

					<p class="f4">Sakko Mahāli devānaɱ Indo pubbe manussabhūto samāno pure pure dānaɱ adāsi.|| ||</p>

					<p class="f4">Tasmā purindado" ti vuccati.|| ||</p>

					<p class="f4">Sakko Mahāli devānaɱ Indo pubbe manussabhūto samāno sakkaccaɱ dānaɱ adāsi.|| ||</p>

					<p class="f4">Tasmā Sakko" ti vuccati.|| ||</p>

					<p class="f4">Sakko Mahāli devānaɱ Indo pubbe manussabhūto samāno āvasathaɱ adāsi|| ||</p>

					<p class="f4">"Tasmā vāsavo" ti vuccati.|| ||</p>

					<p class="f4">Sakko Mahāli devānaɱ Indo sahassam pi atthānaɱ muhuttena cinteti.|| ||</p>

					<p class="f4">"Tasmā sahassakkho" ti vuccati.|| ||</p>

					<p class="f4">Sakkassa Mahāli devānam indassa sujā nāma Asurakaññā pajāpatī.|| ||</p>

					<p class="f4">"Tasmā sujampatī" ti vuccati.|| ||</p>

					<p class="f4">Sakko Mahāli devānaɱ Indo devānaɱ Tāvatiɱsānaɱ <a id="pg231"><span class="f2 g"><b>[231]</b></span></a> issariyādhipaccaɱ rajjaɱ kāreti.|| ||</p>

					<p class="f4">"Tasmā devānaɱ Indo" ti vuccati.|| ||</p>

					<p class="f4">Sakkassa Mahāli devānam indassa pubbe manussabhūtassa satta vatapadāni samattāni samādinnāni ahesuɱ, yesaɱ samādinnattā Sakko sakkattaɱ ajjhagā.|| ||</p>

					<p class="f4">Katamāni satta vatapadāni:|| ||</p>

					<p class="f4">Yāva-jīvaɱ mātāpettibharo assaɱ.|| ||</p>

					<p class="f4">Yāva-jīvaɱ kule jeṭṭhāpacāyī assaɱ.|| ||</p>

					<p class="f4">Yāva-jīvaɱ saṇhavāco assaɱ.|| ||</p>

					<p class="f4">Yāva-jīvaɱ apisuṇā-vāco assaɱ.|| ||</p>

					<p class="f4">Yāva-jīvaɱ vigata-mala-maccherena cetasā agāraɱ ajjhāvaseyyaɱ,||<br />
					mutta-cāgo payata-pāṇī vossagga-rato yā cayogo dāna-saɱvibhāga-rato.|| ||</p>

					<p class="f4">Yāva-jīvaɱ saccavāco assaɱ.|| ||</p>

					<p class="f4">Yāva-jīvaɱ akkodhano assaɱ.|| ||</p>

					<p class="f4">Sace pi me kodho uppajjeyya,||<br />
					khippameva naɱ paṭivineyyan ti.|| ||</p>

					<p class="f4">Sakkassa Mahāli devānam indassa pubbe manussabhūtassa imāni satta vatapadāni samattāni samādinnāni ahesuɱ,||<br />
					yesaɱ samādinnattā Sakko sakkattaɱ ajjhagā ti.|| ||</p>

					      <p class="f4 in2">Mātāpettibharaɱ jantuɱ kule jeṭṭhāpacāyinaɱ||<br />
							Saṇahaɱ sakhilasambhāsaɱ pesuṇeyyappahāyinaɱ||<br />
							Maccheravinaye yuttaɱ saccaɱ kodhābhibhūɱ naraɱ||<br />
							Taɱ ve devā Tāvatiɱsā āhu sappuriso itī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.14" href="../../../../backmatter/indexes/sutta/sn/01_sagv/idx_11_sakkasamyutta.htm#p14">Sutta 14</a></h4>

					<h1>Daḷidda Suttaɱ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p14.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p14.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo"ti.|| ||</p>

					<p class="f4">"Bhadante" ti te bhikkhū Bhagavato paccassosuɱ Bhagavā etad avoca:|| ||</p>

					<p class="f4">"Bhūta-pubbaɱ bhikkhave aññataro puriso imasmiɱ yeva Rājagahe manussa-daḷiddo ahosi, manussa-kapaṇo, manussa-varāko.|| ||</p>

					<p class="f4">So Tathāgata-p-pavedite Dhamma-Vinaye saddhaɱ samādiyi.|| ||</p>

					<p class="f4">Sīlaɱ samādiyi.|| ||</p>

					<p class="f4">Sutaɱ samādiyi.|| ||</p>

					<p class="f4">Cāgaɱ samādiyi.|| ||</p>

					<p class="f4">Paññaɱ samādiyi.|| ||</p>

					<p class="f4">So Tathāgata-p-pavedite Dhamma-Vinaye saddhaɱ samādiyitvā sīlaɱ samādiyitvā sutaɱ samādiyitvā cāgaɱ samādiyitvā paññaɱ samādiyitvā kāyassa bhedā param maraṇā <a id="pg232"><span class="f2 g"><b>[232]</b></span></a> sugatiɱ saggaɱ lokaɱ upapajji devānaɱ Tāvatiɱsānaɱ saha-vyataɱ.|| ||</p>

					<p class="f4">So aññe deve atirocati vaṇṇena c'eva yasasā ca.|| ||</p>

					<p class="f4">Tatra sudaɱ bhikkhapava devā tāvatisaɱsā ujjhāyanti khīyanti vipācenti:|| ||</p>

					<p class="f4">Acchariyaɱ vata bho abbhūtaɱ vata bho ayaɱ hi deva-putto pubbe manussa bhūto samāno manussa-daḷiddo ahosi,||<br />
					manussa-kapaṇo manussa-varāko.|| ||</p>

					<p class="f4">So kāyassa bhedā param maraṇā sugatiɱ saggaɱ lokaɱ upapanno devānaɱ Tāvatiɱsānaɱ saha-vyataɱ.|| ||</p>

					<p class="f4">So aññe deve atirocati vaṇṇena c'eva yasasā cā ti.|| ||</p>

					<p class="f4">Atha kho bhikkhave Sakko devānaɱ Indo deve Tāvatiɱse āmantesi:|| ||</p>

					<p class="f4">"Mā kho tumhe mārisā etassa deva-puttassa ujjhāyittha.|| ||</p>

					<p class="f4">Eso kho mārisā deva-putto pubbe manussabhūto samāno Tathāgata-p-pavedite Dhamma-Vinaye saddhaɱ samādiyi.|| ||</p>

					<p class="f4">Sīlaɱ samādiyi.|| ||</p>

					<p class="f4">Sutaɱ samādiyi.|| ||</p>

					<p class="f4">Cāgaɱ samādiyi.|| ||</p>

					<p class="f4">Paññaɱ samādiyi.|| ||</p>

					<p class="f4">So Tathāgata-p-pavedite Dhamma-Vinaye saddhaɱ samādiyitvā sīlaɱ samādiyitvā sutaɱ samādiyitvā cāgaɱ samādiyitvā paññaɱ samādiyitvā kāyassa bhedā param maraṇā sugatiɱ saggaɱ lokaɱ upapanno devānaɱ Tāvatiɱsānaɱ saha-vyataɱ.|| ||</p>

					<p class="f4">So aññe deve atirocati vaṇṇena c'eva yasasā cā" ti.|| ||</p>

					<p class="f4">Atha kho bhikkhave Sakko devānaɱ Indo deve Tāvatiɱse anunayamāno tāyaɱ velāyaɱ imā gāthāyo abhāsi:|| ||</p>

					      <p class="f4 in2">Yassa saddhā Tathāgate acalā suppati-ṭ-ṭhitā||<br />
							Sīlañ ca yassa kalyāṇaɱ ariya-kantaɱ pasaɱsitaɱ,|| ||</p>

					      <p class="f4 in2">Saŋghe pasādo yassatthi ujubhūtañ ca dassanaɱ,||<br />
							Adaḷiddoti taɱ āhu amoghaɱ tassa jīvitaɱ.|| ||</p>

					      <p class="f4 in2">Tasmā saddhañca sīlañca pasādaɱ Dhamma-dassanaɱ,||<br />
							Anuyuñjetha medhāvī saraɱ Buddhāna sāsanan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.15" href="../../../../backmatter/indexes/sutta/sn/01_sagv/idx_11_sakkasamyutta.htm#p15">Sutta 15</a></h4>

					<h1>Rāmaṇeyyaka Suttaɱ</h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p16.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p16.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Atha kho Sakko devānaɱ Indo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sakko devānaɱ Indo Bhagavantaɱ etad avoca:|| ||</p>

					<p class="f4">"Kin nu kho bhante bhūmi-rāmaṇeyyakan" ti?|| ||</p>

					<p class="f4">(Bhagavā:)|| ||</p>

					      <p class="f4 in2"><a id="pg233"><span class="f2 g"><b>[233]</b></span></a> Ārāmacetyā vanacetyā pokkharaññā sunimmitā,||<br />
							Manussarāmaṇeyyassa kalaɱ nāgghanti soḷasiɱ.|| ||</p>

					      <p class="f4 in2">Gāme vā yadi vā raññe ninne vā yadi vā thale,||<br />
							Yattha arahanto viharanti taɱ bhūmiɱ rāmaṇeyyakan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.16" href="../../../../backmatter/indexes/sutta/sn/01_sagv/idx_11_sakkasamyutta.htm#p16">Sutta 16</a></h4>

					<h1>Yajamāna Suttaɱ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p16.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p16.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Sakko devānaɱ Indo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sakko devānaɱ Indo Bhagavantaɱ gāthāya ajjhabhāsi:|| ||</p>

					      <p class="f4 in2">Yajamānānaɱ manussānaɱ puññapekkhāna pāṇinaɱ,||<br />
							Karotaɱ opadhikaɱ puññaɱ kattha dinnaɱ maha-p-phalan ti.|| ||</p>

					<p class="f4">(Bhagavā:)|| ||</p>

					      <p class="f4 in2">Cattāro ca paṭi-pannā cattāro ca phale ṭhitā,||<br />
							Esa saŋgho ujubhūto paññāsīlasamāhito.|| ||</p>

					      <p class="f4 in2">Yajamānānaɱ manussānaɱ puññapekkhāna pāṇinaɱ,||<br />
							Karotaɱ opadhikaɱ puññaɱ saŋghe dinnaɱ maha-p-phalan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.17" href="../../../../backmatter/indexes/sutta/sn/01_sagv/idx_11_sakkasamyutta.htm#p17">Sutta 17</a></h4>

					<h1>Vandanā Suttaɱ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p17.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p17.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ -|| ||</p>

					<p class="f4">Tena kho pana samayena Bhagavā divā-vihāragato hoti, paṭisallīno.|| ||</p>

					<p class="f4">Atha kho Sakko ca devānaɱ Indo Brahmā ca sahampatī yena Bhagavā ten'upasankamiɱsu,||<br />
					upasankamitvā paccekaɱ dvārabāhaɱ nissāya aṭṭhaɱsu.|| ||</p>

					<p class="f4">Atha kho Sakko devānaɱ Indo Bhagavato santike imaɱ gāthaɱ abhāsi:|| ||</p>

					      <p class="f4 in2">Uṭṭhehi vīra vijita-saŋgāma pannabhāra anaṇa vicara loke,||<br />
							Cittañ ca te suvimutataɱ cando yathā paṇṇarasāya rattin ti.|| ||</p>

					<p class="f4"><a id="pg234"><span class="f2 g"><b>[234]</b></span></a> Na kho devānam Inda Tathāgatā evaɱ vanditabbā.|| ||</p>

					<p class="f4">Evañ ca kho devānam Inda Tathāgatā vanditabbā:|| ||</p>

					      <p class="f4 in2">Uṭṭhehi vīra vijita-saŋgāma satthavāha anaṇa vicara loke,||<br />
							Desassu Bhagavā dhammaɱ aññātāro bhavisntī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.18" href="../../../../backmatter/indexes/sutta/sn/01_sagv/idx_11_sakkasamyutta.htm#p18">Sutta 18</a></h4>

					<h1>Gahaṭṭha-Vandanā or Sakkanamassana Suttaɱ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p18.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p18.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Bhūta-pubbaɱ bhikkhave Sakko devānaɱ Indo mātalī saŋgāhakaɱ āmantesi:|| ||</p>

					<p class="f4">"Yojehi samma Mātali sahassayuttaɱ ājañññarathaɱ. Uyyānabhūmiɱ gacchāma subhūmiɱ dassanāyā" ti.|| ||</p>

					<p class="f4">"Evaɱ bhaddantavā" ti kho bhikkhave Mātali saŋgāhako Sakkassa devānam indassa paṭissutvā sahassayuttaɱ ājañññarathaɱ yochetvā Sakkassa devānam indassa paṭivedesi:|| ||</p>

					<p class="f4">"Yutto kho te mārisa sahassayutto ājañññaratho yassa dāni kālaɱ maññasī" ti.|| ||</p>

					<p class="f4">Atha kho bhikkhave Sakko devānaɱ Indo vejayantapāsādā orohanto pañjaliko sudaɱ puthuddisā namassati.|| ||</p>

					<p class="f4">Atha kho bhikkhave Mātalisaŋgāhako sakkaɱ devānam indaɱ gāthāya ajjhabhāsi:|| ||</p>

					      <p class="f4 in2">Taɱ namassanti tevijjā sabbe bhūmmā ca khattiyā,||<br />
							Cattāro ca Mahārājā tidasā ca yasassino,||<br />
							Atha kho nāma so yakkho yaɱ tvaɱ sakka namassasīti,|| ||</p>

					<p class="f4">(Sakko:)|| ||</p>

					      <p class="f4 in2">Maɱ namassanti tevijjā sabbe bhummā ca khattiyā,||<br />
							Cattāro ca Mahārājā tidasā ca yassasino.|| ||</p>

					      <p class="f4 in2">Ahañ ca sīla-sampanne cirarattasamāhite,||<br />
							Sammā pabba-jite vande Brahma-cariyaparāyane.|| ||</p>

					      <p class="f4 in2">Ye gahaṭṭhā puññakarā sīlavanto upāsakā,||<br />
							Dhammena dāraɱ posenti te namassāmi mātalīti.|| ||</p>

					<p class="f4">(Mātali:)|| ||</p>

					      <p class="f4 in2">Seṭṭhā hi kira lokasmiɱ ye tvaɱ sakka namassasi,||<br />
							Aham pi te namassāmi ye namassasi vāsavā ti.|| ||</p>

					<p class="f4">(Therā:)|| ||</p>

					      <p class="f4 in2">Idaɱ vatvāna maghavā devarājā sujampati,||<br />
							Puthuddisā namassitvā pamukho ratham āruhī" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg235"><span class="f2 g"><b>[235]</b></span></a></p>

					<h4 class="ctr"><a id="sn.1.11.19" href="../../../../backmatter/indexes/sutta/sn/01_sagv/idx_11_sakkasamyutta.htm#p19">Sutta 19</a></h4>

					<h1>Satthāra-vandanā or Dutiya Sakkanamassana Suttaɱ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p19.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p19.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Bhūta-pubbaɱ bhikkhave Sakko devānaɱ Indo Mātalisaŋgāhakaɱ āmantesi:|| ||</p>

					<p class="f4">"Yyojehi samma Mātali,||<br />
					sahassayuttaɱ ājañññarathaɱ.|| ||</p>

					<p class="f4">Uyyānabhūmiɱ gacchāma subhūmiɱ dassanāyā" ti.|| ||</p>

					<p class="f4">Evaɱ bhaddantavāti kho bhikkhave Mātalisaŋgāhako Sakkassa devānam indassa paṭissutvā sahassayuttaɱ ājañññarathaɱ yochetvā Sakkassa devānam indassa paṭivedesi:|| ||</p>

					<p class="f4">"Yutto kho te mārisa sahassayutto ājañññaratho yassa dāni kālaɱ maññasī" ti.|| ||</p>

					<p class="f4">Atha kho bhikkhave Sakko devānaɱ Indo vejayantapāsādā orohanto pañjaliko sudaɱ Bhagavantaɱ namassati.|| ||</p>

					<p class="f4">Atha kho bhikkhave Mātalisaŋgāhako Sakkaɱ devānam indaɱ gāthāya ajjhabhāsi:|| ||</p>

					      <p class="f4 in2">Yaɱ hi devā manussā ca taɱ namassanti vāsava,|| ||</p>

					      <p class="f4 in2">Atha ko nāma so yakkho yaɱ tvaɱ sakka namassasīti?|| ||</p>

					<p class="f4">(Sakko:)|| ||</p>

					      <p class="f4 in2">Yo idha Sammā-Sam-Buddho asmiɱ loke sa-devake,||<br />
							Anomanāmaɱ Satthāraɱ taɱ namassāmi Mātali.|| ||</p>

					      <p class="f4 in2">Yesaɱ rāgo ca doso ca avijjā ca virājitā,||<br />
							Khīṇ'āsavā arahanto te namassāmi Mātali.|| ||</p>

					      <p class="f4 in2">Ye rāga-dosa-vinayā avijjāsamati-k-kamā,|| ||</p>

					      <p class="f4 in2">Sekhā apacayārāmā appamattānusikkhare,||<br />
							Te namassāmi mātalīti.|| ||</p>

					<p class="f4">(Mātali:)|| ||</p>

					      <p class="f4 in2">Seṭṭhā hi kira lokasmiɱ ye tvaɱ sakka namassasi,||<br />
							Aham pi te namassāmi ye namassasi vāsavāti.|| ||</p>

					<p class="f4">(Therā:)|| ||</p>

					      <p class="f4 in2">Idaɱ vatvāna maghavā devarājā sujampati,||<br />
							Bhagavantaɱ namassitvā pamukho ratham āruhī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.20" href="../../../../backmatter/indexes/sutta/sn/01_sagv/idx_11_sakkasamyutta.htm#p20">Sutta 20</a></h4>

					<h1>Tatiya Sakkanamassana Suttaɱ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p20.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p20.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane ānāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaɱ bhikkhave Sakko devānaɱ Indo Mātalisaŋgāhakaɱ āmantesi:|| ||</p>

					<p class="f4">"Yojehi samma Mātali,||<br />
					sahassayuttaɱ ājaññarathaɱ uyyāna-bhūmiɱ gacchāma subhūmiɱ dassanāyā" ti.|| ||</p>

					<p class="f4"><a id="pg236"><span class="f2 g"><b>[236]</b></span></a> "Evaɱ bhaddantavā" ti kho bhikkhave,||<br />
					Mātali saŋgāhako Sakkassa devānam indassa paṭissutvā sahassayuttaɱ ājañññarathaɱ yochetvā Sakkassa devānam indassa paṭivedesi:|| ||</p>

					<p class="f4">Yutto kho te mārisa,||<br />
					sahassayutto ājañññaratho,||<br />
					yassaḷdāni kālaɱ maññasī ti.|| ||</p>

					<p class="f4">Atha kho bhikkhave Sakko devānaɱ Indo vejayantapāsādā orohanto pañjaliko sudaɱ bhikkhu-sanghaɱ namassati.|| ||</p>

					<p class="f4">Atha kho bhikkhave, Mātali saŋgāhako sakkaɱ devānam indaɱ gāthāhi1 ajjhabhāsi:|| ||</p>

					      <p class="f4 in2">Taɱ hi ete namasseyyuɱ pūtidehasayā narā,||<br />
							Nimuggā kuṇapasmete khuppipāsā samappitā.|| ||</p>

					      <p class="f4 in2">Kin nu tesaɱ pihayasi anāgārāna vāsava,||<br />
							Ācāraɱ isinaɱ brūhi taɱ suṇoma vaco tavāti.|| ||</p>

					<p class="f4">(Sakko:)|| ||</p>

					      <p class="f4 in2">Etaɱ tesaɱ pihayāmi anāgārāna Mātali,||<br />
							Yamhā gāmā pakkamanti anapekkhā vajanti te.|| ||</p>

					      <p class="f4 in2">Na tesaɱ koṭṭhe openti na kumbhe na khalopiyaɱ,||<br />
							Paraniṭṭhitamesānā tena yāpenti subbatā,||<br />
							Sumantamantino dhīrā tuṇhī-bhūtā samañcarā,|| ||</p>

					      <p class="f4 in2">Devā viruddhā Asurehi puthu maccā ca Mātali,||<br />
							Aviruddhā viruddhesu attadaṇḍesu nibbutā,||<br />
							Sādānesu anādānā te namassāmi mātalīti,|| ||</p>

					<p class="f4">(Mātali:)|| ||</p>

					      <p class="f4 in2">Seṭṭhā hi kira lokasmiɱ ye tvaɱ sakka namassasi,||<br />
							Aham pi te namassāmi ye namassasi vāsavāti|| ||</p>

					<p class="f4">(Therā:)|| ||</p>

					      <p class="f4 in2">Idaɱ sutvāna maghavā devarājā sujampati,||<br />
							Bhikkhu-Sanghaɱ namassitvā pamukho ratham āruhī ti.|| ||</p>

					<p>&nbsp;</p>

					<hr />

					<h4>3. Sakka-Pañcakaɱ</h4>

					<hr />

					<p>&nbsp;</p>

					<h4 class="ctr"><a id="sn.1.11.21" href="../../../../backmatter/indexes/sutta/sn/01_sagv/idx_11_sakkasamyutta.htm#p21">Sutta 21</a></h4>

					<h1>Chetvā Suttaɱ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p21.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p21.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā <a id="pg237"><span class="f2 g"><b>[237]</b></span></a> Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Sakko devānaɱ Indo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sakko devānaɱ Indo Bhagavantaɱ gāthāya ajjhabhāsi:|| ||</p>

					      <p class="f4 in2">Kiɱ su chetvā sukhaɱ seti kiɱ su chetvā na socati,||<br />
							Kissassa ekadhammassa vadhaɱ rocesi gotamāti.|| ||</p>

					<p class="f4">(Bhagavā:)|| ||</p>

					      <p class="f4 in2">Kodhaɱ chetvā sukhaɱ seti ko'dhaɱ chetvā na socati,||<br />
							Kodhassa visamūlassa madhuraggassa vāsava,||<br />
							Vadhaɱ ariyā pasaɱ-santi taɱ hi chetvā na socatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.22" href="../../../../backmatter/indexes/sutta/sn/01_sagv/idx_11_sakkasamyutta.htm#p22">Sutta 22</a></h4>

					<h1>Dubbaṇṇiya Suttaɱ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/bit/bit-93.htm">bit</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p22.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p22.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Bhūta-pubbaɱ bhikkhave,||<br />
					aññataro yakkho dubbaṇṇo okoṭimako Sakkassa devānam indassa āsane nisinno ahosi.|| ||</p>

					<p class="f4">Tatra sudaɱ bhikkhave devā Tāvatiɱsā ujjhāyanti khīyanti vipācenti:|| ||</p>

					<p class="f4">"Acchariyaɱ vata bho,||<br />
					abbhūtaɱ vata bho,||<br />
					ayaɱ yakkho dubbaṇṇo okoṭimako Sakkassa devānam indassa āsane nisinnoti.|| ||</p>

					<p class="f4">Yathā yathā kho bhikkhave,||<br />
					devā Tāvatiɱsā ujjhāyanti khīyanti vipācenti,||<br />
					tathā tathā so yakkho abhirūpataro c'eva hoti dassanīyataro ca pāsādikataro ca.|| ||</p>

					<p class="f4">Atha kho bhikkhave devā Tāvatiɱsā yena Sakko devānaɱ Indo ten'upasankamiɱsu.|| ||</p>

					<p class="f4">Upasaŋkamitvā sakkaɱ devānam indaɱ etad avocuɱ:|| ||</p>

					<p class="f4">"Idha te mārisa aññataro yakkho dubbaṇṇo okoṭimako tumhākaɱ āsane nisinno.|| ||</p>

					<p class="f4">Tatra sudaɱ mārisa devā Tāvatiɱsā ujjhāyanti khīyanti vipācenti:|| ||</p>

					<p class="f4">"Acchariyaɱ vata bho||<br />
					abbhūtaɱ vata bho||<br />
					ayaɱ yakkho dubbaṇṇo okoṭimako <a id="pg238"><span class="f2 g"><b>[238]</b></span></a> Sakkassa devānam indassa āsane nisinno" ti.|| ||</p>

					<p class="f4">Yathā yathā kho mārisa devā Tāvatiɱsā ujjhāyanti khīyanti vipācenti,||<br />
					tathā tathā so yakkho abhirūpataro c'eva hoti dassanīyataro ca||<br />
					pāsādikataro cā ti.|| ||</p>

					<p class="f4">So hi nūna mārisā ko'dhabhakkho yakkho bhavissatī ti.|| ||</p>

					<p class="f4">Atha kho bhikkhave,||<br />
					Sakko devānaɱ Indo yena so ko'dhabhakkho yakkho ten'upasankami.|| ||</p>

					<p class="f4">Upasaŋkamitvā ekaɱsaɱ uttarā-saŋgaɱ karitvā dakkhiṇajāṇumaṇḍalaɱ paṭhaviyaɱ nihantvā yena so ko'dhabhakkho yakkho ten'añjaliɱ paṇāmetvā ti-k-khattuɱ nāmaɱ sāvesi Sakko'haɱ1 mārisa devānaɱ Indo,||<br />
					Sakko'haɱ mārisa devānaɱ Indo ti.|| ||</p>

					<p class="f4">Yathā yathā kho bhikkhave,||<br />
					Sakko devānaɱ Indo nāmaɱ sāveti,||<br />
					tathā tathā so yakkho dubbaṇṇataro c'eva ahosi okoṭimakataro ca.|| ||</p>

					<p class="f4">Dubbaṇṇataro c'eva hutvā okoṭimakataro ca tatth'ev'antara-dhāyī ti.|| ||</p>

					<p class="f4">Atha kho bhikkhave Sakko devānaɱ Indo sake āsane nisīditvā deve Tāvatiɱse anunayamāno tāyaɱ velāyaɱ imā gāthāyo abhāsi.|| ||</p>

					      <p class="f4 in2">Na sūpahatacitto'mhi nāvattena suvānayo,||<br />
							Na vo cirāhaɱ kujhāmi kodho mayi nāvatiṭṭhati.|| ||</p>

							<p class="f4">Kuddho'haɱ pharusaɱ brūmi na ca dhammāni kittaye,||<br />
							Sanniggaṇhāmi attānaɱ sampassaɱ attham attano ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.23" href="../../../../backmatter/indexes/sutta/sn/01_sagv/idx_11_sakkasamyutta.htm#p23">Sutta 23</a></h4>

					<h1>Māyā Suttaɱ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p23.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p23.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ -|| ||</p>

					<p class="f4">Bhūta-pubbaɱ bhikkhave,||<br />
					Vepacitti asurindo ābādhiko ahosi, dukkhito bāḷha-gilāno.|| ||</p>

					<p class="f4">Atha kho bhikkhavo,||<br />
					Sakko devānaɱ Indo yena Vepacitti asurindo ten'upasankami gilānapucchako.|| ||</p>

					<p class="f4">Addasā kho bhikkhave,||<br />
					Vepacitti asurindo sakkaɱ devānam indaɱ dūrato'va āga-c-chantaɱ.|| ||</p>

					<p class="f4">Disvāna sakkaɱ devānam indaɱ etad avoca:|| ||</p>

					<p class="f4">"Tikiccha maɱ devānam indā" ti.|| ||</p>

					<p class="f4"><a id="pg239"><span class="f2 g"><b>[239]</b></span></a> "Vācehi maɱ Vepacitti sambarīmāyan" ti.|| ||</p>

					<p class="f4">"Na tāvāhaɱ vācemi yāvāhaɱ mārisa Asure paṭipucchāmī" ti.|| ||</p>

					<p class="f4">Atha kho bhikkhave Vepacitti asurindo Asure paṭipucchi:|| ||</p>

					<p class="f4">"Vācemahaɱ mārisā sakkaɱ devānam indaɱ sambarīmāyan" ti.|| ||</p>

					<p class="f4">"Mā kho tvaɱ mārisa vācesi sakkaɱ devānam indaɱ sambarīmāyan" ti.|| ||</p>

					<p class="f4">Atha kho bhikkhave Vepacitti asurindo sakkaɱ devānam indaɱ gāthāya ajjhabhāsi:|| ||</p>

					      <p class="f4 in2">Māyāvī maghavā sakka devarājā sujampati,||<br />
							Upeti Nirayaɱ ghoraɱ sambaro'va sataɱ saman ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.24" href="../../../../backmatter/indexes/sutta/sn/01_sagv/idx_11_sakkasamyutta.htm#p24">Sutta 24</a></h4>

					<h1>Accaya Suttaɱ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p24.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p24.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena dve bhikkhū sampayojesuɱ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhikkhu tassa bhikkhuno santike accayaɱ accayato deseti.|| ||</p>

					<p class="f4">So bhikkhu na paṭigaṇhāti.|| ||</p>

					<p class="f4">Atha kho sambahulā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Idha bhante dve bhikkhū sampayojesuɱ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhante bhikkhu tassa bhikkhuno santike accayaɱ accayato deseti.|| ||</p>

					<p class="f4">So bhikkhu na paṭigaṇhātī" ti.|| ||</p>

					<p class="f4">Dve me bhikkhave bālā:|| ||</p>

					<p class="f4">Yo ca accayaɱ accayato na passati,||<br />
					yo ca accayaɱ desentassa yathā-dhammaɱ na paṭigaṇhāti.|| ||</p>

					<p class="f4">Ime kho bhikkhave, dve bālā.|| ||</p>

					<p class="f4">Dve me bhikkhave paṇḍitā:|| ||</p>

					<p class="f4">Yo ca accayaɱ accayato passati,||<br />
					yo ca accayaɱ desentassa yathā-dhammaɱ paṭigaṇhāti.|| ||</p>

					<p class="f4">Ime kho bhikkhave dve paṇḍitā,|| ||</p>

					<p class="f4">Bhūta-pubbaɱ bhikkhave Sakko devānaɱ Indo sudhammāyaɱ sabhāyaɱ deve Tāvatiɱse anunayamāno tāyaɱ velāyaɱ imaɱ gāthā abhāsi.|| ||</p>

					      <p class="f4 in2"><a id="pg240"><span class="f2 g"><b>[240]</b></span></a> Kodho vo vasamāyātu mā ca mitte hi vo jarā,||<br />
							Agarahiyaɱ mā garahittha mā ca bhāsittha pesuṇaɱ,||<br />
							Atha pāpajanaɱ kodho pabbato cābhimaddatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.11.25" href="../../../../backmatter/indexes/sutta/sn/01_sagv/idx_11_sakkasamyutta.htm#p25">Sutta 25</a></h4>

					<h1>Akko'dha Suttaɱ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.11.001-025.rhyc.pts.htm#p25.1">rhyc</a>][<a href="../../../../dhamma-vinaya/wp/sn/01_sagv/sn01.11.001-025.bodh.wp.htm#p25.1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena dve bhikkhū sampayojesuɱ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhikkhu tassa bhikkhuno santike accayaɱ accayato deseti.|| ||</p>

					<p class="f4">So bhikkhu na paṭigaṇhā ti.|| ||</p>

					<p class="f4">Atha kho sambahulā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">Idha bhante dve bhikkhū sampayojesuɱ.|| ||</p>

					<p class="f4">Tatreko bhikkhu accasarā.|| ||</p>

					<p class="f4">Atha kho so bhante bhikkhu tassa bhikkhuno santike accayaɱ accayato deseti.|| ||</p>

					<p class="f4">So bhikkhu na paṭigaṇhātī ti.|| ||</p>

					<p class="f4">Dve me bhikkhave bālā:|| ||</p>

					<p class="f4">Yo ca accayaɱ accayato na passati,||<br />
					yo ca accayaɱ desentassa yathā-dhammaɱ na paṭigaṇhāti.|| ||</p>

					<p class="f4">Ime kho bhikkhave, dve bālā.|| ||</p>

					<p class="f4">Dve me bhikkhave paṇḍitā:|| ||</p>

					<p class="f4">Yo ca accayaɱ accayato passati,||<br />
					yo ca accayaɱ desentassa yathā-dhammaɱ paṭigaṇhāti.|| ||</p>

					<p class="f4">Ime kho bhikkhave dve paṇḍitā.|| ||</p>

					<p class="f4">Bhūta-pubbaɱ bhikkhave Sakko devānaɱ Indo sudhammāyaɱ sabhāyaɱ deve Tāvatiɱse anunayamāno tāyaɱ loyaɱ imaɱ gāthaɱ abhāsi.|| ||</p>

					      <p class="f4 in2">Mā vo kodho ajjhabhavi mā ca kujjhittha kujjhanaɱ,||<br />
							Akkodho avihiɱsā ca ariyesu vasati sadā
							Atha pāpajanaɱ kodho pabbato vābhimaddatī ti.|| ||</p>

					<p class="ctr">Sakka-Saɱyuttaɱ Samattaɱ|| ||</p>

					<p class="ctr">Sagātha Vagga Niṭṭhita</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>