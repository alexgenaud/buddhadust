<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of translation of Samyutta Nikaya, Sagatha Vagga, Mara Samyutta, Suttas 1-25" />
<title>SN 1 4.1-25: Māra Saɱyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr c">Saɱyutta Nikaya:<br />
					Sagatha Vagga</h4>

					<h1>Māra Saɱyutta</h1>

					<h4 class="ctr">Suttas 1-25</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg103"><span class="f2 g"><b>[103]</b></span></a></p>

					<h4 class="ctr c">I. Pathamo-vagga</h4>

					<hr class="hrctr" />

					<p>&nbsp;</p>

					<h4 class="ctr"><a id="sn.1.4.1" href="../../../../backmatter/indexes/sutta/sn/01_sagv/idx_04_marasamyutta.htm#p1">Sutta 1</a></h4>

					<h1>Tapo Kamma Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p1.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p1.1">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p1.1">olds</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p1.1">upal</a>]</span> Evaɱ me sutaɱ.|| ||</p>

					<p class="f4">Ekaɱ saɱayaɱ Bhagavā Uruvelāyaɱ viharati najjā Nerañjarāya tīre Ajapāla-nigrodha-mūle pathamābhisambuddho.|| ||</p>

					<p class="f4"><span class="f3">[<a id="p1.2">1.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p1.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p1.2">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p1.2">olds</a>]</span> Atha kho Bhagavato raho-gatassa paṭisallīnassa evam cetaso parivitakko udapādi.|| ||</p>

					<p class="f4">"Mutto vat'amhi tāya dukkara-kārikāya||<br />
					sādhu mutto vat'amhi tāya anattha-saɱhitāya dukkara-kārikāya||<br />
					sādhu ṭhito sato bodhiɱ samajjhagan" ti.|| ||</p>

					<p class="f4"><span class="f3">[<a id="p1.3">1.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p1.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p1.3">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p1.3">olds</a>]</span> Atha kho Māro pāpimā Bhagavato cetasā ceto-parivitakkam aññāya yena Bhagavā ten-upasaŋkami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi.|| ||</p>

					<p class="f4">"Tapo kammā apakkamma||<br />
					yena sujjhanti mānavā||<br />
					asuddho maññati suddho||<br />
					suddhiMaggam aparaddho" ti.|| ||</p>

					<p class="f4"><span class="f3">[<a id="p1.4">1.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p1.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p1.4">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p1.4">olds</a>]</span> Atha kho Bhagavā Māro ayam pāpimā iti viditvā Māram pāpimantam gāthāhi paccabhāsi:|| ||</p>

					<p class="f4">"Anattha-sañhitaɱ ñatvā||<br />
					yaɱ kiñci aparaɱ tapaɱ||<br />
					sabbānatthāvahaɱ hoti||<br />
					piyārittam va dhammaniɱ.|| ||</p>

					<p class="f4">Sīlaɱ samādhi-paññañca||<br />
					Maggam bodhāya bhāvayaɱ||<br />
					patto-smi paramaɱ suddhiɱ||<br />
					nihato tvaɱ asi antakā" ti.|| ||</p>

					<p class="f4"><span class="f3">[<a id="p1.5">1.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p1.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p1.5">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p1.5">olds</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.2" href="../../../../backmatter/indexes/sutta/sn/01_sagv/idx_04_marasamyutta.htm#p2">Sutta 2</a></h4>

					<h1>Nāgo or Hatthi-Rāja-Vaṇṇa Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p2.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p2.1">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p2.1">olds</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p2.1">upal</a>]</span> Evaɱ me sutaɱ.|| ||</p>

					<p class="f4">Ekaɱ saɱayaɱ Bhagavā Uruvelāyaɱ viharati najjā Nerañjarāya tīre Ajapāla-nigrodha pathamābhi- <a id="pg104"><span class="f2 g"><b>[104]</b></span></a> sambuddho.|| ||</p>

					<p class="f4">Tena kho pana samayena Bhagavā ratt-andhakāra-timisāyam ajjhokāse nisinno hoti||<br />
					devo ca ekam ekam phusāyati.|| ||</p>

					<p class="f4"><span class="f3">[<a id="p2.2">2.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p2.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p2.2">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p2.2">olds</a>]</span> Atha kho Māro pāpimā Bhagavato bhayaɱ chambhitattaɱ lomahaɱsam uppādetu-kāmo mahantaɱ hatthirāja-vaṇṇam abhinimminitvā yena Bhagavā ten-upasankami.|| ||</p>

					<p class="f4"><span class="f3">[<a id="p2.3">2.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p2.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p2.3">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p2.3">olds</a>]</span> Seyyathā pi nāma mahā ariṭṭhako maṇi evam assa sīsaɱ hoti||<br />
					seyyathā pi nāma suddhaɱ rūpiyam evam assa dantā honti||<br />
					seyyathā pi nāma mahatī nangalasīsā evam assa soṇḍo hoti.|| ||</p>

					<p class="f4"><span class="f3">[<a id="p2.4">2.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p2.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p2.4">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p2.4">olds</a>]</span> Atha kho Bhagavā Māro ayam pāpimā iti viditvā Māram pāpimantam gāthāya ajjhabhāsi.|| ||</p>

					<p class="f4">Saɱsāraɱ dīgham addhānam||<br />
					vaṇṇaɱ katvā subhāsubham||<br />
					alan-te tena pāpima||<br />
					nihato tvam asi antakā ti.|| ||</p>

					<p class="f4"><span class="f3">[<a id="p2.5">2.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p2.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p2.5">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p2.5">olds</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.3" href="../../../../backmatter/indexes/sutta/sn/01_sagv/idx_04_marasamyutta.htm#p3">Sutta 3</a></h4>

					<h1>Subha Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p3.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p3.1">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p3.1">olds</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p3.1">upal</a>]</span> Uruvelāyaɱ viharati.|| ||</p>

					<p class="f4"><span class="f3">[<a id="p3.2">3.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p3.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p3.2">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p3.2">olds</a>]</span> Tena kho pana samayena Bhagavā ratt-andhakāra-timisāyaɱ ajjhokāse nisinno hoti devo ca ekam ekaɱ phusāyati.|| ||</p>

					<p class="f4"><span class="f3">[<a id="p3.3">3.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p3.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p3.3">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p3.3">olds</a>]</span> Atha kho Māro pāpimā Bhagavato bhayaɱ chambhitattaɱ loma-haɱsam uppādetu-kāmo yena Bhagavā ten-upasankami.|| ||</p>

					<p class="f4"><span class="f3">[<a id="p3.4">3.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p3.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p3.4">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p3.4">olds</a>]</span> Upassaŋkamitvā Bhagavato avidūre uccāvacā vaṇṇanibhā upadaɱ-seti subhā c'eva asubhā ca.|| ||</p>

					<p class="f4"><span class="f3">[<a id="p3.5">3.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p3.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p3.5">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p3.5">olds</a>]</span> Atha kho Bhagavā Māro ayam pāpimā iti viditvā Māraɱ pāpimantam gāthāhi ajjhabhāsi:|| ||</p>

					<p class="f4">Saɱsāram dīgham adhānaɱ||<br />
					vaṇṇaɱ katvā subhā-subhaɱ||<br />
					alan-te tena pāpima||<br />
					nihato tvam asi antaka.|| ||</p>

					<p class="f4">Ye ca kāyena vācāya||<br />
					manasā ca susaɱvutā||<br />
					na te Māra vasānugā||<br />
					na te Mārassa paccagū ti.|| ||</p>

					<p class="f4"><span class="f3">[<a id="p3.6">3.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p3.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p3.6">bodh</a>][<a href="../../../../dhamma-vinaya/bd/sn/01_sagv/sn01.04.001-025.olds.bd.htm#p3.6">olds</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg105"><span class="f2 g"><b>[105]</b></span></a></p>

					<h4 class="ctr"><a id="sn.1.4.4" href="../../../../backmatter/indexes/sutta/sn/01_sagv/idx_04_marasamyutta.htm#p4">Sutta 4</a></h4>

					<h1>Paṭhama Māra-Pāsa Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p4.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p4.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p4.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4">Tatra kho Bhagavā bhikkh āmantesi.|| ||</p>

					<p class="f4">Bhikkhavo-ti.|| ||</p>

					<p class="f4">Bhadante ti te bhikkh Bhagavato paccassosuɱ.|| ||</p>

					<p class="f4"><span class="f3">[<a id="p4.2">4.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p4.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p4.2">bodh</a>]</span> Bhagavā etad avoca:.|| ||</p>

					<p class="f4">Mayhaɱ kho bhikkhave yoniso mana-sikārā||<br />
					yoniso samma-p-padhānā||<br />
					anuttarā vimutti anuppattā||<br />
					anuttarā vimutti sacchi-katā.|| ||</p>

					<p class="f4">Tumhe pi bhikkhave yoniso mana-sikārā||<br />
					yoniso sammapadhānā||<br />
					anuttaraɱ vimuttim anupāpuṇātha||<br />
					anuttaraɱ vimuttiɱ sacchi-karothā ti.|| ||</p>

					<p class="f4"><span class="f3">[<a id="p4.3">4.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p4.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p4.3">bodh</a>]</span> Atha kho Māro pāpimā yena Bhagavā ten-upasankami||<br />
					upasankamitvā Bhagavantaɱ gāthāya ajjhabhāsi.|| ||</p>

					<p class="f4">Baddho-si māra-pāsena||<br />
					ye dibbā ye ca mānusā||<br />
					māra-bandhanna-baddhosi||<br />
					na me samaṇa mokkhasīti.|| ||</p>

					<p class="f4">Atha kho Bhagavā Māro ayam pāpimā iti viditvā Māram pāpimantam gāthāya ajjhabhāsi.|| ||</p>

					<p class="f4"><span class="f3">[<a id="p4.4">4.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p4.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p4.4">bodh</a>]</span> Mutto-ham māra-pāsena||<br />
					ye dibbā ye ca mānusā||<br />
					mārabandhana-mutto mhi||<br />
					nihato tvam asi antakāti.|| ||</p>

					<p class="f4"><span class="f3">[<a id="p4.5">4.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p4.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p4.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.5" href="../../../../backmatter/indexes/sutta/sn/01_sagv/idx_04_marasamyutta.htm#p5">Sutta 5</a></h4>

					<h1>Dutiya Māra-Pāsa Suttam</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p5.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p5.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p5.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Bārāṇasiyaɱ viharati Isipatane Migadāye.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">Bhikkhavo ti!|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4"><span class="f3">[<a id="p5.2">5.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p5.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p5.2">bodh</a>]</span> Bhagavā etad avoca:</p>

					<p class="f4">Mutto'haɱ bhikkhave sabbapāsehi ye dibbā ye ca mānusā,||<br />
					Tumhe pi bhikkhave muttā sabbapāsehi ye dibbā ye ca mānusā,||<br />
					caratha bhikkhave cārikaɱ bahu-jana-hitāya bahu-jana-sukhāya lokānukampakāya atthāya hitāya sukhāya deva-manussānaɱ.|| ||</p>

					<p class="f4">Mā ekena dve agamettha,||<br />
					desetha bhikkhave dhammaɱ ādi-kalyāṇaɱ majjhe kalyāṇaɱ pariyosāna-kalyāṇaɱ||<br />
					sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāsetha.|| ||</p>

					<p class="f4">Santi sattā apparajakkha-jātikā||<br />
					assavaṇatā <a id="pg106"><span class="f2 g"><b>[106]</b></span></a> dhammassa parihāyanti,||<br />
					bhavissanti dhammassa aññātāro.|| ||</p>

					<p class="f4">Aham pi bhikkhave yena Uruvelā Senāninigamo ten'upasankamissāmi dhamma-desanāyā ti.|| ||</p>

					<p class="f4"><span class="f3">[<a id="p5.3">5.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p5.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p5.3">bodh</a>]</span> Atha kho Māro pāpimā yena Bhagavā ten'upasankami,||<br />
					upasankamitvā Bhagavantaɱ gāthāya ajjhabhāsi:|| ||</p>

					<p class="f4">Baddho-si sabba-pāsehi||<br />
					ye dibbā ye ca mānusā,||<br />
					Mahā-bandhana-baddho si||<br />
					na me samaṇa mokkhasīti.|| ||</p>

					<p class="f4"><span class="f3">[<a id="p5.4">5.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p5.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p5.4">bodh</a>]</span> Mutto-haɱ sabbapāsehi||<br />
					ye dibbā ye ca mānusā,||<br />
					Mahā-bandhana-mutto mhi||<br />
					nihato tvam asi antakā ti.|| ||</p>

					<p class="f4"><span class="f3">[<a id="p5.5">5.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p5.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p5.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.6" href="../../../../backmatter/indexes/sutta/sn/01_sagv/idx_04_marasamyutta.htm#p6">Sutta 6</a></h4>

					<h1>Sappa Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p6.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p6.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p6.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka-nivāpe.|| ||</p>

					<p class="f4"><span class="f3">[<a id="p6.2">6.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p6.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p6.2">bodh</a>]</span> Tena kho pana samayena Bhagavā rattandhakāra-timisāyaɱ ajjhokāse nisinno hoti,||<br />
					devo ca ekam ekaɱ phusāyati.|| ||</p>

					<p class="f4"><span class="f3">[<a id="p6.3">6.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p6.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p6.3">bodh</a>]</span> Atha kho Māro pāpimā Bhagavato bhayaɱ chambhitattaɱ loma-haɱsaɱ uppādetu-kāmo mahantaɱ sappa-rājavaṇṇaɱ abhinimminitvā yena Bhagavā ten'upasankami.|| ||</p>

					<p class="f4"><span class="f3">[<a id="p6.4">6.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p6.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p6.4">bodh</a>]</span> seyyathā pi nāma mahatī eka-rukkhikā nāvā,||<br />
					evam assa kāyo hoti||<br />
					seyyathā pi nāma soṇḍikā kilañjaɱ,||<br />
					evam assa phaṇo hoti,||<br />
					seyyathā pi nāma kosalikā kaɱsapātī,||<br />
					evam assa akkhīni bhavanti,||<br />
					seyyathā pi nāma deve ga'aga'āyante vijjullatā niccharanti,||<br />
					evam assa mukhato jivhā niccharati,||<br />
					seyyathā pi nāma kammāra-gaggariyā dhamamānāya saddo hoti,||<br />
					evam assa assāsa-passāsānaɱ saddo hoti.|| ||</p>

					<p class="f4"><span class="f3">[<a id="p6.5">6.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p6.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p6.5">bodh</a>]</span> Atha kho Bhagavā Māro ayaɱ pāpimā iti viditvā Māraɱ pāpimantaɱ gāthāhi ajjhabhāsi:</p>

					<p class="f4">Yo suñña-gehāni sevati||<br />
					seyyā so muni atta-saññato,||<br />
					vossajja careyya tattha so||<br />
					paṭirūpaɱ hi tathāvidhassa taɱ.|| ||</p>

					<p class="f4">Carakā bahū bheravā bahū||<br />
					atho ḍaɱsā siriɱsapā bahū,||<br />
					<a id="pg107"><span class="f2 g"><b>[107]</b></span></a> lomam pi na tattha iñjaye||<br />
					suññāgāra-gato mahā muni.|| ||</p>

					<p class="f4">Nabhaɱ phaleyya paṭhavīɱ caleyya||<br />
					sabbe pi pāṇā uda santaseyyuɱ,||<br />
					sallam pi ce urasi pakappayeyyuɱ||<br />
					upadhīsu tāṇaɱ na karonti buddhā ti.|| ||</p>

					<p class="f4"><span class="f3">[<a id="p6.6">6.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p6.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p6.6">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.7" href="../../../../backmatter/indexes/sutta/sn/01_sagv/idx_04_marasamyutta.htm#p7">Sutta 7</a></h4>

					<h1>Suppati Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p7.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p7.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p7.1">upal</a>]</span> Ekaɱ samayaɱ Bhagavā Rājagahe viharati Veḷuvane kalandaka-nivāpe.|| ||</p>

					<p class="f4"><span class="f3">[<a id="p7.2">7.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p7.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p7.2">bodh</a>]</span> Atha kho Bhagavā bahud eva rattiɱ ajjhokāse cankamitvā rattiyā paccūsa-samayaɱ pāde pakkhāletvā vihāraɱ pavisitvā dakkhiṇena passena sīha-seyyaɱ kappesi,||<br />
					pāde pādaɱ accādhāya sato sampajāno uṭṭhāna-saññaɱ manasi karitvā.|| ||</p>

					<p class="f4"><span class="f3">[<a id="p7.3">7.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p7.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p7.3">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">Kiɱ soppasi kiɱ nu suppasi||<br />
					kim idaɱ soppasi dubbhago viya,||<br />
					'Suññam agāran' ti, soppasi||<br />
					kim idaɱ soppasi suriy-uggate ti.|| ||</p>

					<p class="f4"><span class="f3">[<a id="p7.4">7.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p7.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p7.4">bodh</a>]</span> Yassa jālinī visattikā||<br />
					taṇhā n'atthi kuhiñci netave,||<br />
					sabbūpadhīnaɱ parikkhayā Buddho||<br />
					soppati kiɱ'tav'ettha Mārā ti.|| ||</p>

					<p class="f4"><span class="f3">[<a id="p7.5">7.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p7.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p7.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.8" href="../../../../backmatter/indexes/sutta/sn/01_sagv/idx_04_marasamyutta.htm#p8">Sutta 8</a></h4>

					<h1>Nandati Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p8.1">pts</a>][<a href="../../../../dhamma-vinaya/ati/sn/01_sagv/sn01.04.008.than.ati.htm#p8.1">than</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p8.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p8.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p8.2">8.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p8.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p8.2">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavato santike imaɱ gāthaɱ abhāsi:</p>

					<p class="f4">Nandati puttehi puttimā||<br />
					gomiko gohi tath'eva nandati,||<br />
					<a id="pg108"><span class="f2 g"><b>[108]</b></span></a> upadhīhi narassa nandaṇā||<br />
					na hi so nandati yo nirupadhīti.|| ||</p>

					<p class="f4"><span class="f3">[<a id="p8.3">8.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p8.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p8.3">bodh</a>]</span> Socati puttehi puttimā||<br />
					gomiko gohi tath'eva socati,||<br />
					upadhīhi narassa socanā||<br />
					na hi so socati nirūpadhīti.|| ||</p>

					<p class="f4"><span class="f3">[<a id="p8.4">8.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p8.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p8.4">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.9" href="../../../../backmatter/indexes/sutta/sn/01_sagv/idx_04_marasamyutta.htm#p9">Sutta 9</a></h4>

					<h1>Paṭhama Āyu Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p9.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p9.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p9.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka-nivāpe.|| ||</p>

					<p class="f4"><span class="f3">[<a id="p9.2">9.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p9.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p9.2">bodh</a>]</span> Tatra Bhagavā bhikkhū āmantesi:|| ||</p>

					<p class="f4">Bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4"><span class="f3">[<a id="p9.3">9.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p9.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p9.3">bodh</a>]</span> Bhagavā etad avoca:|| ||</p>

					<p class="f4">Appam idaɱ bhikkhave manussānaɱ āyu,||<br />
					gamanīyo samparāyo,||<br />
					kattabbaɱ kusalaɱ,||<br />
					caritabbaɱ Brahma-cariyaɱ,||<br />
					n'atthi jātassa amaraṇaɱ,||<br />
					yo bhikkhave ciraɱ jīvati,||<br />
					so vassa-sataɱ appaɱ vā bhiyo ti.|| ||</p>

					<p class="f4"><span class="f3">[<a id="p9.4">9.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p9.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p9.4">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">Dīgham āyu manussānaɱ||<br />
					na naɱ hī'e suporiso,||<br />
					careyya khīramatto va||<br />
					n'atthi maccussa āgamo ti.|| ||</p>

					<p class="f4"><span class="f3">[<a id="p9.5">9.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p9.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p9.5">bodh</a>]</span> Appam āyu manussānaɱ||<br />
					hī'eyya naɱ suporiso,||<br />
					careyyāditta-sīso va||<br />
					n'atthi maccussa nāgamo ti.|| ||</p>

					<p class="f4"><span class="f3">[<a id="p9.6">9.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p9.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p9.6">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.10" href="../../../../backmatter/indexes/sutta/sn/01_sagv/idx_04_marasamyutta.htm#p10">Sutta 10</a></h4>

					<h1>Dutiya Āyu Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p10.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p10.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p10.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka-nivāpe.|| ||</p>

					<p class="f4"><span class="f3">[<a id="p10.2">10.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p10.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p10.2">bodh</a>]</span> Tatra kho Bhagavā bhikkhū āmantesi:|| ||</p>

					<p class="f4">Bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:</p>

					<p class="f4">Appam idaɱ bhikkhave manussānaɱ āyu,||<br />
					gamanīyo samparāyo.|| ||</p>

					<p class="f4">Kattabbaɱ kusalaɱ,||<br />
					caritabbaɱ Brahma-cariyaɱ,||<br />
					n'atthi jātassa amaraṇaɱ,||<br />
					yo bhikkhave ciraɱ jīvati,||<br />
					so vassa-sataɱ appaɱ vā bhiyyo ti.|| ||</p>

					<p class="f4"><span class="f3">[<a id="p10.3">10.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p10.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p10.3">bodh</a>]</span> Atha kho Māro pāpimā yena Bhagavā ten'upasankami.||<br />
					Upasaŋkamitvā Bhagavantaɱ gāthāya ajjhabhāsi:</p>

					<p class="f4"><a id="pg109"><span class="f2 g"><b>[109]</b></span></a> Nāccayanti ahorattā||<br />
					jīvitaɱ n'uparujjhati,||<br />
					Āyu anupariyāti maccānaɱ||<br />
					nemī va ratha-kubbaraɱ ti.|| ||</p>

					<p class="f4"><span class="f3">[<a id="p10.4">10.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p10.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p10.4">bodh</a>]</span> Accayanti ahorattā||<br />
					jīvitaɱ uparujjhati,||<br />
					Āyu khīyati maccānaɱ||<br />
					kunnadīnaɱ va odakan ti.|| ||</p>

					<p class="f4"><span class="f3">[<a id="p10.5">10.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p10.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p10.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<hr class="hrctr" />

					<h4 class="ctr c">II. Rajja Vagga</h4>.

					<hr class="hrctr" />

					<p>&nbsp;</p>

					<h4 class="ctr"><a id="sn.1.4.11" href="../../../../backmatter/indexes/sutta/sn/01_sagv/idx_04_marasamyutta.htm#p11">Sutta 11</a></h4>

					<h1>Pāsāṇa Suttaɱ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p11.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p11.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p11.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭa-pabbate.|| ||</p>

					<p class="f4"><span class="f3">[<a id="p11.2">11.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p11.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p11.2">bodh</a>]</span> Tena kho pana samayena Bhagavā ratt-andhakāra-timisāyaɱ ajjhokāse nisinno hoti,||<br />
					devo ca ekam ekaɱ phusāyati.|| ||</p>

					<p class="f4"><span class="f3">[<a id="p11.3">11.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p11.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p11.3">bodh</a>]</span> Atha kho Māro pāpimā Bhagavato bhayaɱ chambhitattaɱ lomahaɱsaɱ uppādetu-kāmo yena Bhagavā ten'upasankami.|| ||</p>

					<p class="f4">Upasaŋkamitvā Bhagavato avidūre mahante mahante pāsāṇe padālesi.|| ||</p>

					<p class="f4"><span class="f3">[<a id="p11.4">11.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p11.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p11.4">bodh</a>]</span> Atha kho Bhagavā Māro ayaɱ pāpimā iti viditvā Māraɱ pāpimantaɱ gāthāya ajjhabhāsi:|| ||</p>

					<p class="f4">Sa ce pi kevalaɱ sabbaɱ||<br />
					Gijjhakūṭa caleyyasi,||<br />
					n'eva sammā vimuttānaɱ||<br />
					Buddhānaɱ atthi iñjitan ti.|| ||</p>

					<p class="f4"><span class="f3">[<a id="p11.5">11.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p11.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p11.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.12" href="../../../../backmatter/indexes/sutta/sn/01_sagv/idx_04_marasamyutta.htm#p12">Sutta 12</a></h4>

					<h1>Kiɱ nu Sīha Suttaɱ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p12.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p12.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p12.1">upal</a>]</span> Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Bhagavā mahatiyā parisāya parivuto dhammaɱ deseti.|| ||</p>

					<p class="f4"><span class="f3">[<a id="p12.2">12.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p12.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p12.2">bodh</a>]</span> <a id="pg110"><span class="f2 g"><b>[110]</b></span></a> Atha kho Mārassa pāpimato etad ahosi:|| ||</p>

					<p class="f4">Ayaɱ kho Samaṇo Gotamo mahatiyā parisāya parivuto dhammaɱ deseti.|| ||</p>

					<p class="f4">Yaɱ nūnāhaɱ yena Samaṇo Gotamo ten'upasankameyyaɱ vicakkhukammāyā ti.|| ||</p>

					<p class="f4"><span class="f3">[<a id="p12.3">12.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p12.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p12.3">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">Kiɱ nu sīho va nadasi||<br />
					parisāyaɱ visārado,||<br />
					paṭimallo hi te atthi||<br />
					vijitāvī nu maññasīti.|| ||</p>

					<p class="f4"><span class="f3">[<a id="p12.4">12.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p12.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p12.4">bodh</a>]</span> Nadanti ve mahāvīrā||<br />
					parisāsu visāradā,||<br />
					Tathāgatā balappattā||<br />
					tiṇṇā loke visattikan ti.|| ||</p>

					<p class="f4"><span class="f3">[<a id="p12.5">12.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p12.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p12.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.13" href="../../../../backmatter/indexes/sutta/sn/01_sagv/idx_04_marasamyutta.htm#p13">Sutta 13</a></h4>

					<h1>Sakalika Suttaɱ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p13.1">pts</a>][<a href="../../../../dhamma-vinaya/ati/sn/01_sagv/sn01.04.013.than.ati.htm#p13.1">than</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p13.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p13.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Maddakucchismiɱ Migadāye.|| ||</p>

					<p class="f4"><span class="f3">[<a id="p13.2">13.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p13.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p13.2">bodh</a>]</span> Tena kho pana samayena Bhagavato pādo sakalikāya khato hoti.|| ||</p>

					<p class="f4">Bhusā sudaɱ Bhagavato vedanā vattanti sārīrikā dukkhā tibbā kharā kaṭukā asātā amanāpā.|| ||</p>

					<p class="f4">Tāsudaɱ Bhagavā sato sampajāno adhivāseti avihañña-māno.|| ||</p>

					<p class="f4">Atha kho Bhagavā catugguṇaɱ sanghāṭiɱ paññapetvā dakkhiṇena passena sīhaseyyaɱ kappesi pāde pādaɱ accādhāya sato sampajāno.|| ||]</p>

					<p class="f4"><span class="f3">[<a id="p13.3">13.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p13.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p13.3">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">Mandiyā nu sesi udāhu kāveyya-matto||<br />
					Atthā nu te sampacurā na santi,||<br />
					Eko vivitte sayanāsanamhi||<br />
					Niddāmukho kim idaɱ soppasevā ti.|| ||</p>

					<p class="f4"><span class="f3">[<a id="p13.4">13.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p13.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p13.4">bodh</a>]</span> Na mandiyā sayāmi nāpi kāveyya-matto||<br />
					Atthaɱ sameccāham apetasoko,||<br />
					Eko vivitte sayanāsanamhi||<br />
					Sayām-ahaɱ sabba-bhūtānukampī.|| ||</p>

					<p class="f4">Yesam pi sallaɱ urasī paviṭṭhaɱ||<br />
					Muhuɱ muhuɱ hadayaɱ vedhamānaɱ,||<br />
					Te cāpi soppaɱ labhare sasallā||<br />
					<a id="pg111"><span class="f2 g"><b>[111]</b></span></a> kasmā ahaɱ na supe vītasallo.|| ||</p>

					<p class="f4">Jaggaɱ na saŋke na pi bhemi sottuɱ||<br />
					Rattindivā nānutapanti māmaɱ,||<br />
					Hāniɱ na passāmi kuhiñci loke||<br />
					Tasmā supe sabba-bhūtānukampīti.|| ||</p>

					<p class="f4"><span class="f3">[<a id="p13.5">13.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p13.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p13.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.14" href="../../../../backmatter/indexes/sutta/sn/01_sagv/idx_04_marasamyutta.htm#p14">Sutta 14</a></h4>

					<h1>Patirūpa Suttaɱ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p14.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p14.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p14.1">upal</a>]</span> Ekaɱ samayaɱ Bhagavā Kosalesu viharati Ekasālāyaɱ brāhmaṇa-gāme.|| ||</p>

					<p class="f4">Tena kho pana samayena Bhagavā mahatiyā gihiparisāya parivuto dhammaɱ deseti.|| ||</p>

					<p class="f4"><span class="f3">[<a id="p14.2">14.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p14.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p14.2">bodh</a>]</span> Atha kho Mārassa pāpimato etad ahosi:|| ||</p>

					<p class="f4">Ayaɱ kho Samaṇo Gotamo mahatiyā gihiparisāya parivuto dhammaɱ deseti.|| ||</p>

					<p class="f4">Yam nūnāhaɱ yena Samaṇo Gotamo ten'upasankameyyaɱ vicakkhukammāyā ti.|| ||</p>

					<p class="f4"><span class="f3">[<a id="p14.3">14.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p14.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p14.3">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">N'etaɱ tava paṭirūpaɱ||<br />
					yad aññam anusāsasi,||<br />
					anurodha-virodhesu||<br />
					mā sajjittho tad ācaran ti.|| ||</p>

					<p class="f4"><span class="f3">[<a id="p14.4">14.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p14.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p14.4">bodh</a>]</span> Hitānukampī sambuddho||<br />
					yad aññam anusāsati,||<br />
					anurodha-virodhehi||<br />
					vippamutto Tathāgato ti.|| ||</p>

					<p class="f4"><span class="f3">[<a id="p14.5">14.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p14.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p14.5">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.15" href="../../../../backmatter/indexes/sutta/sn/01_sagv/idx_04_marasamyutta.htm#p15">Sutta 15</a></h4>

					<h1>Mānasa Suttaɱ</h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p15.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p15.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p15.1">upal</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p15.2">15.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p15.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p15.2">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">Antalikkhacaro pāso||<br />
					yo-yaɱ carati mānaso,||<br />
					tena taɱ bādhayissāmi||<br />
					na me samaṇa mokkhasīti.|| ||</p>

					<p class="f4"><span class="f3">[<a id="p15.3">15.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p15.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p15.3">bodh</a>]</span> Rūpā saddā rasā gandhā||<br />
					phoṭṭhabbā ca manoramā,||<br />
					Ettha me vigato chando||<br />
					nihato tvam asi antakā ti.|| ||</p>

					<p class="f4"><span class="f3">[<a id="p15.4">15.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p15.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p15.4">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg112"><span class="f2 g"><b>[112]</b></span></a></p>

					<h4 class="ctr"><a id="sn.1.4.16" href="../../../../backmatter/indexes/sutta/sn/01_sagv/idx_04_marasamyutta.htm#p16">Sutta 16</a></h4>

					<h1>Patta Suttaɱ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p16.1">upal</a>]</span> Sāvatthiyaɱ viharati.|| ||</p>

					<p class="f4">Tena kho pana samayena Bhagavā pañcannaɱ upādāna-k-khandhānaɱ upādāya bhikkhū dhammiyā kathāya sandasseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhi-katvā manasi katvā sabba-cetaso samannā-haritvā ohita-sotā dhammaɱ suṇanti.|| ||</p>

					<p class="f4"><span class="f3">[<a id="p16.2">16.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.2">bodh</a>]</span> Atha kho Mārassa pāpimato etad ahosi:|| ||</p>

					<p class="f4">Ayaɱ kho Samaṇo Gotamo pañcannaɱ upādāna-k-khandhānaɱ upādāya bhikkhū dhammiyā kathāya sandasseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhī-katvā manasi katvā sabba-cetasā samannā-haritvā ohita-sotā dhammaɱ suṇanti.|| ||</p>

					<p class="f4">Yam nūnāhaɱ yena Samaṇo Gotamo ten'upasankameyyaɱ vicakkhukammāyā ti.|| ||</p>

					<p class="f4"><span class="f3">[<a id="p16.3">16.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.3">bodh</a>]</span> Tena kho pana samayena sambahulā pattā ajjhokāse nikkhittā honti.|| ||</p>

					<p class="f4"><span class="f3">[<a id="p16.4">4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.4">bodh</a>]</span> Atha kho Māro pāpimā balivaddavaṇṇaɱ abhinimminitvā yena te pattā ten'upasankami.|| ||</p>

					<p class="f4"><span class="f3">[<a id="p16.5">16.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.5">bodh</a>]</span> Atha kho aññataro bhikkhu aññataraɱ bhikkhuɱ etad avoca:|| ||</p>

					<p class="f4">Bhikkhu bhikkhu eso balivaddo patte bhindeyyāti.|| ||</p>

					<p class="f4"><span class="f3">[<a id="p16.6">16.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.6">bodh</a>]</span> Evaɱ vutte Bhagavā taɱ bhikkhuɱ etad avoca:|| ||</p>

					<p class="f4">Na so bhikkhu balivaddo||<br />
					Māro esa pāpimā,||<br />
					tumhākaɱ vicakkhukammāyāgato ti.|| ||</p>

					<p class="f4"><span class="f3">[<a id="p16.7">16.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.7">bodh</a>]</span> Atha kho Bhagavā Māro ayaɱ pāpimā iti viditvā Māraɱ pāpimantaɱ gāthāhi ajjhabhāsi:|| ||</p>

					<p class="f4">Rūpaɱ vedayitaɱ saññaɱ||<br />
					viññāṇaɱ yañ ca saŋkhataɱ,||<br />
					n'eso ham asmi n'etaɱ me||<br />
					evaɱ tattha virajjati.|| ||</p>

					<p class="f4">Evaɱ virattaɱ khemattaɱ||<br />
					sabbasaŋyojanātigaɱ,||<br />
					anvesaɱ sabbaṭhānesu||<br />
					Māra-senā pi nājjhagā ti.|| ||</p>

					<p class="f4"><span class="f3">[<a id="p16.8">16.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p16.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p16.8">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.17" href="../../../../backmatter/indexes/sutta/sn/01_sagv/idx_04_marasamyutta.htm#p17">Sutta 17</a></h4>

					<h1>Cha-Phass'āyatana Suttaɱ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p17.1">upal</a>]</span> Ekaɱ samayaɱ Bhagavā Vesāliyaɱ viharati Mahāvane kūṭā-gāra sālāyaɱ.|| ||</p>

					<p class="f4"><span class="f3">[<a id="p17.2">17.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.2">bodh</a>]</span> <a id="pg113"><span class="f2 g"><b>[113]</b></span></a> Tena kho pana samayena Bhagavā channaɱ phass'āyatanānaɱ upādāya bhikkhū dhammiyā kathāya sandasseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhī-katvā manasi katvā sabba-cetaso samannā-haritvā ohita-sotā dhammaɱ suṇanti.|| ||</p>

					<p class="f4"><span class="f3">[<a id="p17.3">17.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.3">bodh</a>]</span> Atha kho Mārassa pāpimato etad ahosi:|| ||</p>

					<p class="f4">Ayaɱ kho Samaṇo Gotamo channaɱ phass'āyatanānaɱ upādāya bhikkhū dhammiyā kathāya sandesseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhī-katvā manasi katvā sabba-cetaso samannā-haritvā ohita-sotā dhammaɱ suṇanti.|| ||</p>

					<p class="f4">Yam nūnāhaɱ yena Samaṇo Gotamo ten'upasankameyyaɱ vicakkhukammāyāti.|| ||</p>

					<p class="f4"><span class="f3">[<a id="p17.4">17.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.4">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋmitvā Bhagavato avidūre mahantaɱ bhaya-bheravasaddaɱ akāsi.|| ||</p>

					<p class="f4">Api-sudaɱ paṭhavi maññe udīrayati.|| ||</p>

					<p class="f4"><span class="f3">[<a id="p17.5">17.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.5">bodh</a>]</span> Atha kho aññataro bhikkhu aññataraɱ bhikkhuɱ etad avoca:|| ||</p>

					<p class="f4">Bhikkhu bhikkhu esā paṭhavi maññe udīrayatī ti.|| ||</p>

					<p class="f4"><span class="f3">[<a id="p17.6">17.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.6">bodh</a>]</span> Evaɱ vutte Bhagavā taɱ bhikkhuɱ etad avoca:|| ||</p>

					<p class="f4">N'esā bhikkhu paṭhavi udīrayati.|| ||</p>

					<p class="f4">Māro eso pāpimā tumhākaɱ vicakkhukammāya āgato ti.|| ||</p>

					<p class="f4"><span class="f3">[<a id="p17.7">17.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.7">bodh</a>]</span> Atha kho Bhagavā Māro ayaɱ pāpimā iti viditvā Māraɱ pāpimantaɱ gāthāhi ajjhabhāsi:|| ||</p>

					<p class="f4">Rūpā saddā rasā gandhā||<br />
					phassā dhammā ca kevalā,||<br />
					etaɱ lokāmisaɱ ghoraɱ||<br />
					ettha loko'dhimucchito.|| ||</p>

					<p class="f4">Etañ ca samati-k-kamma||<br />
					sato Buddhassa sāvako,||<br />
					māradheyyam ati-k-kamma||<br />
					ādicco va virocatī ti.|| ||</p>

					<p class="f4"><span class="f3">[<a id="p17.8">17.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p17.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p17.8">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.18" href="../../../../backmatter/indexes/sutta/sn/01_sagv/idx_04_marasamyutta.htm#p18">Sutta 18</a></h4>

					<h1>Piṇḍa Suttaɱ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p18.1">upal</a>]</span> Ekaɱ samayaɱ Bhagavā Magadhesu viharati Pañcasālāyaɱ brāhmaṇa-gāme.|| ||</p>

					<p class="f4"><span class="f3">[<a id="p18.2">18.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.2">bodh</a>]</span> <a id="pg114"><span class="f2 g"><b>[114]</b></span></a> Tena kho pana samayena Pañcasālāyaɱ brāhmaṇa-gāme kumārakānaɱ pāhuṇakāni bhavanti.|| ||</p>

					<p class="f4"><span class="f3">[<a id="p18.3">18.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.3">bodh</a>]</span> Atha kho Bhagavā pubbaṇha-samayaɱ nivāsetvā patta-cīvaram ādāya Pañcasālaɱ brāhmaṇa-gāmaɱ piṇḍāya pāvisi.|| ||</p>

					<p class="f4"><span class="f3">[<a id="p18.4">18.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.4">bodh</a>]</span> Tena kho pana samayena Pañcasāleyyakā brāhmaṇa-gahapatikā Mārena pāpimatā anvāviṭṭhā bhavanti.|| ||</p>

					<p class="f4">Mā Samaṇo Gotamo piṇḍam alatthā ti.|| ||</p>

					<p class="f4"><span class="f3">[<a id="p18.5">18.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.5">bodh</a>]</span> Atha kho Bhagavā yathā dhotena pattena Pañcasālaɱ brāhmaṇa-gāmaɱ piṇḍāya pāvisi.|| ||</p>

					<p class="f4">Tathā dhotena pattena paṭikkami.|| ||</p>

					<p class="f4"><span class="f3">[<a id="p18.6">18.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.6">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ etad avoca:|| ||</p>

					<p class="f4">Api samaṇa piṇḍam alatthā ti?|| ||</p>

					<p class="f4"><span class="f3">[<a id="p18.7">18.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.7">bodh</a>]</span> Tathā nu tvaɱ pāpima akāsi,||<br />
					yathā'haɱ piṇḍaɱ na labheyyan ti.|| ||</p>

					<p class="f4"><span class="f3">[<a id="p18.8">18.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.8">bodh</a>]</span> Tena hi bhante Bhagavā dutiyam pi Pañcasālaɱ brāhmaṇa-gāmaɱ pavisatu.|| ||</p>

					<p class="f4">Tathā'haɱ karissāmi,||<br />
					yathā Bhagavā piṇḍaɱ lacchatī ti.|| ||</p>

					<p class="f4">Apuññaɱ pasavī Māro||<br />
					āsajjanaɱ Tathāgataɱ,||<br />
					kiɱ nu maññasi pāpima||<br />
					na me pāpaɱ vipaccati?|| ||</p>

					<p class="f4">Susukhaɱ vata jīvāma||<br />
					yesaɱ no n'atthi kiñ canaɱ||<br />
					pītibhakkhā bhavissāma||<br />
					devā Ābhassarā yathā ti.|| ||</p>

					<p class="f4"><span class="f3">[<a id="p18.9">18.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p18.">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p18.">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.19" href="../../../../backmatter/indexes/sutta/sn/01_sagv/idx_04_marasamyutta.htm#p19">Sutta 19</a></h4>

					<h1>Kassaka Suttaɱ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/bit/bit-72.htm#p19.1">bit</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.1">pts</a>][<a href="../../../../dhamma-vinaya/ati/sn/01_sagv/sn01.04.019.than.ati.htm#p19.1">than</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p19.1">upal</a>]</span> Sāvatthi nidānam.|| ||</p>

					<p class="f4">Tena kho pana samayena Bhagavā bhikkhū nibbāṇa-paṭisaɱyuttāya dhammiyā kathāya sandasseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhi-katvā manasi katvā sabba-cetaso samannā-haritvā ohita-sotā dhammaɱ suṇanti.|| ||</p>

					<p class="f4"><span class="f3">[<a id="p19.2">19.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.2">bodh</a>]</span> <a id="pg115"><span class="f2 g"><b>[115]</b></span></a> Atha kho Mārassa pāpimato etad ahosi:|| ||</p>

					<p class="f4">Ayaɱ kho Samaṇo Gotamo bhikkhū nibbāṇa-paṭisaɱyuttāya dhammiyā kathāya saɱdasseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhi-katvā manasi katvā sabba-cetaso samannā-haritvā ohita-sotā dhammaɱ suṇanti.|| ||</p>

					<p class="f4">Yam nūnāhaɱ yena Samaṇo Gotamo ten'upasankameyyaɱ vicakkhukammāyā ti.|| ||</p>

					<p class="f4"><span class="f3">[<a id="p19.3">19.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.3">bodh</a>]</span> Atha kho Māro pāpimā kassaka-vaṇṇaɱ abhinimminitvā mahantaɱ nangalaɱ khandhe karitvā dīghaɱ pācanayaṭṭhiɱ gahetvā haṭa-haṭa-keso sāṇasāṭī-nivattho kaddama makkhitehi pādehi yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ etad avoca:|| ||</p>

					<p class="f4"><span class="f3">[<a id="p19.4">19.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.4">bodh</a>]</span> Api samaṇa balivadde addasā ti.|| ||</p>

					<p class="f4"><span class="f3">[<a id="p19.5">5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.5">bodh</a>]</span> Kim pana pāpima te balivaddehī ti?</p>

					<p class="f4"><span class="f3">[<a id="p19.6">19.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.6">bodh</a>]</span> Mam'eva samaṇa cakkhu,||<br />
					mama rūpā,||<br />
					mama cakkhu-samphassa-viññāṇ'āyatanaɱ.|| ||</p>

					<p class="f4">Kuhiɱ me samaṇa gantvā mokkhasi?|| ||</p>

					<p class="f4">Mam'eva samaṇa sotaɱ,||<br />
					mama saddā,||<br />
					mama sota-samphassa-viññāṇ'āyatanaɱ.|| ||</p>

					<p class="f4">Kuhiɱ me samaṇa gantvā mokkhasī ti?|| ||</p>

					<p class="f4">Mam'eva samaṇa ghāṇaɱ,||<br />
					mama gandhā,||<br />
					mama ghāṇa-samphassa-viññāṇ'āyatanaɱ.|| ||</p>

					<p class="f4">Kuhiɱ me samaṇa gantvā mokkhasī ti?|| ||</p>

					<p class="f4">Mam'eva samaṇa jivhā,||<br />
					mama rasā,||<br />
					mama jivhā-samphassa-viññāṇ'āyatanaɱ.|| ||</p>

					<p class="f4">Kuhiɱ me samaṇa gantvā mokkhasī ti?|| ||</p>

					<p class="f4">Mam'eva samaṇa kāyo,||<br />
					mama phoṭṭhabbo,||<br />
					mama kāya-samphassa-viññāṇ'āyatanaɱ.|| ||</p>

					<p class="f4">Kuhiɱ me samaṇa gantvā mokkhasī ti?|| ||</p>

					<p class="f4">Mam'eva samaṇa mano,||<br />
					mama dhammā,||<br />
					mama mano-samphassa-viññāṇ'āyatanaɱ.|| ||</p>

					<p class="f4">Kuhiɱ me samaṇa gantvā mokkhasī ti?|| ||</p>

					<p class="f4"><span class="f3">[<a id="p19.7">19.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.7">bodh</a>]</span> Tav'eva pāpima cakkhu,||<br />
					tava rūpā,||<br />
					tava cakkhu-samphassa-viññāṇ'āyatanaɱ.|| ||</p>

					<p class="f4">Yattha ca kho pāpima n'atthi cakkhu,||<br />
					n'atthi rūpā,||<br />
					n'atthi cakkhu-samphassa-viññāṇ'āyatanaɱ.|| ||</p>

					<p class="f4">Agati tava tattha pāpima.|| ||</p>

					<p class="f4"><span class="f3">[<a id="p19.8">19.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.8">bodh</a>]</span> Tav'eva pāpima sotaɱ,||<br />
					tava saddā,||<br />
					tava sota-samphassa-viññāṇ'āyatanaɱ.|| ||</p>

					<p class="f4">Yattha ca kho pāpima n'atthi sotaɱ,||<br />
					n'atthi saddā,||<br />
					n'atthi sota-samphassa-viññāṇ'āyatanaɱ.|| ||</p>

					<p class="f4">Agati tava tattha pāpima.|| ||</p>

					<p class="f4"><span class="f3">[<a id="p19.9">19.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.9">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.9">bodh</a>]</span> Tav'eva pāpima ghāṇaɱ,||<br />
					tava gandhā,||<br />
					tava ghāṇa-samphassa-viññāṇ'āyatanaɱ.|| ||</p>

					<p class="f4">Yattha ca kho pāpima n'atthi ghāṇaɱ,||<br />
					n'atthi gandhā,||<br />
					n'atthi ghāṇa-samphassa-viññāṇ'āyatanaɱ.|| ||</p>

					<p class="f4">Agati tava tattha pāpima.|| ||</p>

					<p class="f4"><span class="f3">[<a id="p19.10">19.10</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.10">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.10">bodh</a>]</span> <a id="pg116"><span class="f2 g"><b>[116]</b></span></a> Tav'eva pāpima jivhā,||<br />
					tava rasā,||<br />
					tava jivhā-samphassa-viññāṇ'āyatanaɱ.|| ||</p>

					<p class="f4">Yattha ca kho pāpima n'atthi jivhā,||<br />
					n'atthi rasā,||<br />
					n'atthi jivhā-samphassa-viññāṇ'āyatanaɱ.|| ||</p>

					<p class="f4">Agati tava tattha pāpima.|| ||</p>

					<p class="f4"><span class="f3">[<a id="p19.11">19.11</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.11">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.11">bodh</a>]</span> Tav'eva pāpima kāyo,||<br />
					tava phoṭṭhabbā,||<br />
					tava kāya-samphassa-viññāṇ'āyatanaɱ.|| ||</p>

					<p class="f4">Yattha ca kho pāpima n'atthi kāyo,||<br />
					n'atthi phoṭṭhabbā,||<br />
					n'atthi kāya-samphassa-viññāṇ'āyatanaɱ.|| ||</p>

					<p class="f4">Agati tava tattha pāpima.|| ||</p>

					<p class="f4"><span class="f3">[<a id="p19.12">19.12</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.12">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.12">bodh</a>]</span> Tav'eva pāpima mano,||<br />
					tava dhammā,||<br />
					tava mano-samphassa-viññāṇ'āyatanaɱ.|| ||</p>

					<p class="f4">Yattha ca kho pāpima n'atthi mano,||<br />
					n'atthi dhammā,||<br />
					n'atthi mano-samphassa-viññāṇ'āyatanaɱ.|| ||</p>

					<p class="f4">Agati tava tattha pāpimāti.|| ||</p>

					<p class="f4"><span class="f3">[<a id="p19.13">19.13</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.13">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.13">bodh</a>]</span> Yaɱ vadanti mama yidan ti||<br />
					ye vadanti maman ti ca,||<br />
					ettha ce te mano atthi||<br />
					na me samaṇa mokkhasī ti.|| ||</p>

					<p class="f4"><span class="f3">[<a id="p19.14">19.14</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.14">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.14">bodh</a>]</span> Yaɱ vadanti na taɱ mayhaɱ||<br />
					ye vadanti na te ahaɱ,||<br />
					evaɱ pāpima jānāhi||<br />
					na me Maggam pi dakkhasīti.|| ||</p>

					<p class="f4"><span class="f3">[<a id="p19.15">19.15</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p19.15">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p19.15">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.20" href="../../../../backmatter/indexes/sutta/sn/01_sagv/idx_04_marasamyutta.htm#p20">Sutta 20</a></h4>

					<h1>Rajja Suttaɱ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p20.1">upal</a>]</span> Ekaɱ samayaɱ Bhagavā Kosalesu viharati Himavantapadese arañña-kuṭikāyaɱ.|| ||</p>

					<p class="f4"><span class="f3">[<a id="p20.2">20.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.2">bodh</a>]</span> Atha kho Bhagavato raho-gatassa paṭisallīnassa evaɱ cetaso parivitakko udapādi.|| ||</p>

					<p class="f4">Sakkā nu kho rajjaɱ kāretuɱ ahanaɱ aghātayaɱ ajinaɱ ajāpayaɱ asocaɱ asocāyaɱ dhammenā ti.|| ||</p>

					<p class="f4"><span class="f3">[<a id="p20.3">20.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.3">bodh</a>]</span> Atha kho Māro pāpimā Bhagavato cetasā ceto-parivitakkam aññāya yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ etad avoca:|| ||</p>

					<p class="f4">Kāretu bhante Bhagavā rajjaɱ,||<br />
					kāretu Sugato rajjaɱ,||<br />
					ahanaɱ aghātayaɱ ajinaɱ ajāpayaɱ asocaɱ asocāpayaɱ dhammenā ti.|| ||</p>

					<p class="f4"><span class="f3">[<a id="p20.4">20.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.4">bodh</a>]</span> Kim pana tvaɱ pāpima passasi,||<br />
					yaɱ maɱ tvaɱ evaɱ vadesi:|| ||</p>

					<p class="f4">Kāretu bhante Bhagavā rajjaɱ,||<br />
					kāretu Sugato rajjaɱ,||<br />
					ahanaɱ aghātayaɱ ajinaɱ ajāpayaɱ asocaɱ asocāpayaɱ dhammenā ti.|| ||</p>

					<p class="f4"><span class="f3">[<a id="p20.5">20.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.5">bodh</a>]</span> Bhagavatā kho bhante cattāro iddhi-pādā bhāvitā bahulī-katā yānī-katā vatthu-katā anuṭṭhitā paricitā susamāraddhā.|| ||</p>

					<p class="f4">Ākaŋkha-māno ca pana bhante Bhagavā Himavantaɱ pabba-tarājaɱ suvaṇṇaɱ tvava adhimucceyya||<br />
					suvaṇṇañca pabbatassāti.|| ||</p>

					<p class="f4"><span class="f3">[<a id="p20.6">20.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.6">bodh</a>]</span> <a id="pg117"><span class="f2 g"><b>[117]</b></span></a> Pabbatassa suvaṇṇassa||<br />
					jāta-rūpassa kevalo,||<br />
					dvittā va nālam ekassa||<br />
					iti vidvā samañcare.|| ||</p>

					<p class="f4">Yo dukkham addakkhi yato nidānaɱ||<br />
					kāmesu so jantu kathaɱ nameyya,||<br />
					upadhiɱ viditvā saŋgo ti loke||<br />
					tass'eva jantu vinayāya sikkhe ti.|| ||</p>

					<p class="f4"><span class="f3">[<a id="p20.7">20.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p20.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p20.7">bodh</a>]</span> Atha kho Māro pāpimā jānāti||<br />
					"Maɱ Bhagavā jānāti maɱ Sugato" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<hr class="hrctr" />

					<h4 class="ctr c">III. Upari-Pañca Vagga or Māra Vagga</h4>

					<hr class="hrctr" />

					<p>&nbsp;</p>

					<h4 class="ctr"><a id="sn.1.4.21" href="../../../../backmatter/indexes/sutta/sn/01_sagv/idx_04_marasamyutta.htm#p21">Sutta 21</a></h4>

					<h1>Sambahula Suttaɱ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p21.1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Silāvatiyaɱ.|| ||</p>

					<p class="f4"><span class="f3">[<a id="p21.2">21.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.2">bodh</a>]</span> Tena kho pana samayena sambahulā bhikkhū Bhagavato avidūre appamattā ātāpino pahit'attā viharanti.|| ||</p>

					<p class="f4"><span class="f3">[<a id="p21.3">21.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.3">bodh</a>]</span> Atha kho Māro pāpimā brāhmaṇa-vaṇṇaɱ abhinimminitvā mahantena jaṭaṇḍuvena ajinakkhipa-nivattho jiṇṇo gopānasivaŋko ghuru-ghuru-passāsī udumbara-daṇḍaɱ gahetvā yena te bhikkhū ten'upasankami.|| ||</p>

					<p class="f4">Upasaŋkamitvā te bhikkhū etad avoca:|| ||</p>

					<p class="f4">Daharā bhavanto pabba-jitā susu kālakesā bhadrena yobbanena samannāgatā paṭhamena vayasā anikīḷitāvino kāmesu.|| ||</p>

					<p class="f4">Bhuñjantu bhonto mānusake kāme,||<br />
					mā sandiṭṭhikaɱ hitvā kālikaɱ anudhāvitthā ti.|| ||</p>

					<p class="f4"><span class="f3">[<a id="p21.4">21.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.4">bodh</a>]</span> Na kho mayaɱ brāhmaṇa sandiṭṭhikaɱ hitvā kālikaɱ anudhāvāma,||<br />
					kālikañ ca kho mayaɱ brāhmaṇa hitvā sandiṭṭhikaɱ anudhāvāma.|| ||</p>

					<p class="f4">Kālikā hi brāhmaṇa kāmā vuttā Bhagavatā bahu-dukkhā bahupāyāsā ādīnavo ettha bhiyo,||<br />
					sandiṭṭhiko ayaɱ dhammo akāliko ehi passiko opanayiko paccattaɱ veditabbo viññūhī ti.|| ||</p>

					<p class="f4"><span class="f3">[<a id="p21.5">21.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.5">bodh</a>]</span> <a id="pg118"><span class="f2 g"><b>[118]</b></span></a> Evaɱ vutte Māro pāpimā sīsaɱ okampetvā jivhaɱ nillā'etvā tivisākhaɱ nalāṭena nalāṭikaɱ vuṭṭhāpetvā daṇḍam olubbha pakkāmi.|| ||</p>

					<p class="f4"><span class="f3">[<a id="p21.6">21.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.6">bodh</a>]</span> Atha kho te bhikkhu yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4"><span class="f3">[<a id="p21.7">21.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.7">bodh</a>]</span> Idha mayaɱ bhante Bhagavato avidūre appamattā ātāpino pahit'attā viharāma.|| ||</p>

					<p class="f4">Atha kho bhante aññataro brāhmaṇo mahantena jaṭaṇḍuvena ajinakkhipa-nivattho jiṇṇo gopānasivaŋko ghuru-ghuru-passāsī udumbaradaṇḍaɱ gahetvā yena amhe ten'upasankami.|| ||</p>

					<p class="f4">Upasaŋkamitvā amhe etad avoca:</p>

					<p class="f4">Daharā bhavanto pabba-jitā susu kālakesā bhadrena yobbanena samannāgatā paṭhamena vayasā anikīḷitāvino kāmesu.|| ||</p>

					<p class="f4">Bhuñjantu bhonto mānusake kāme||<br />
					mā sandiṭṭhikaɱ hitvā kālikaɱ anudhāvitthā ti.|| ||</p>

					<p class="f4"><span class="f3">[<a id="p21.8">21.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.8">bodh</a>]</span> Evaɱ vutte mayaɱ bhante taɱ brāhmaṇaɱ etad avocumha:|| ||</p>

					<p class="f4">Na kho mayaɱ brāhmaṇa sandiṭṭhikaɱ hitvā kālikaɱ anudhāvāma,||<br />
					kālikañ ca kho mayaɱ brāhmaṇa hitvā sandiṭṭhikaɱ anudhāvāma.|| ||</p>

					<p class="f4">Kālikā hi brāhmaṇa kāmā vuttā Bhagavatā bahu-dukkhā bahūpāyāsā ādīnavo ettha bhiyyo,||<br />
					sandiṭṭhiko ayaɱ dhammo akāliko ehi passiko opanayiko paccattaɱ veditabbo viññūhī ti.|| ||</p>

					<p class="f4"><span class="f3">[<a id="p21.9">21.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.9">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.9">bodh</a>]</span> Evaɱ vutte bhante so brāhmaṇo sīsaɱ okampetvā jivhaɱ nillā'etvā tivisākhaɱ nalāṭena nalāṭikaɱ vuṭṭhāpetvā daṇḍam olubbha pakkanto ti.|| ||</p>

					<p class="f4"><span class="f3">[<a id="p21.10">21.10</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.10">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.10">bodh</a>]</span> N'eso bhikkhave brāhmaṇo.||<br />
					Māro esa pāpimā,||<br />
					tumhākaɱ vicakkhukammāya āgato ti.|| ||</p>

					<p class="f4"><span class="f3">[<a id="p21.11">21.11</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p21.11">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p21.11">bodh</a>]</span> Atha kho Bhagavā etam atthaɱ viditvā tāyaɱ velāyaɱ imaɱ gāthaɱ abhāsi:|| ||</p>

					<p class="f4">Yo dukkham addakkhi yato nidānaɱ||<br />
					kāmesu so jantu kathaɱ nameyya,||<br />
					upadhiɱ viditvā saŋgo ti loke||<br />
					tass'eva jantu vinayāya sikkhe ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg119"><span class="f2 g"><b>[119]</b></span></a></p>

					<h4 class="ctr"><a id="sn.1.4.22" href="../../../../backmatter/indexes/sutta/sn/01_sagv/idx_04_marasamyutta.htm#p22">Sutta 22</a></h4>

					<h1>Samiddhi Suttaɱ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p22.1">upal</a>]</span> Ekaɱ samayaɱ Bhagavā Sakkesu viharati Silāvatiyaɱ.|| ||</p>

					<p class="f4"><span class="f3">[<a id="p22.2">22.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.2">bodh</a>]</span> Tena kho pana samayen'āyasmā Samiddhi Bhagavato avidūre appamatto ātāpi pahit'atto viharati.|| ||</p>

					<p class="f4"><span class="f3">[<a id="p22.3">22.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.3">bodh</a>]</span> Atha kho āyasmato Samiddhissa raho-gatassa paṭisallīnassa evaɱ cetaso parivitakko udapādi.|| ||</p>

					<p class="f4">Lābhā vata me su-laddhaɱ vata me yassa me Satthā arahaɱ Sammā-Sam-Buddho.|| ||</p>

					<p class="f4">Lābhā vata me su-laddhaɱ vata me yo'haɱ evaɱ svākkhāte Dhamma-Vinaye pabba-jito.|| ||</p>

					<p class="f4">Lābhā vata me su-laddhaɱ vata me yassa me sabrahma-cārayo sīlavanto kalyāṇa-dhammo ti.|| ||</p>

					<p class="f4"><span class="f3">[<a id="p22.4">22.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.4">bodh</a>]</span> Atha kho Māro pāpimā āyasmato Samiddhissa cetaso ceto-parivitakkam aññāya||<br />
					yen'āyasmā Samiddhi ten'upasankami.|| ||</p>

					<p class="f4">Upasaŋkamitvā āyasmato Samiddhissa avidūre mahantaɱ bhayabheravaɱ saddaɱ akāsi,||<br />
					apissudaɱ paṭhavi maññe udīrayatī ti.|| ||</p>

					<p class="f4"><span class="f3">[<a id="p22.5">22.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.5">bodh</a>]</span> Atha kho āyasmā Samiddhi yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Samiddhi Bhagavantaɱ etad avoca:|| ||</p>

					<p class="f4"><span class="f3">[<a id="p22.6">22.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.6">bodh</a>]</span> Idh'āhaɱ bhante Bhagavato avidūre appamatto ātāpi pahit'atto viharāmi.|| ||</p>

					<p class="f4">Tassa mayhaɱ bhante raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">Lābhā vata me,||<br />
					su-laddhaɱ vata me,||<br />
					yassa me Satthā arahaɱ Sammā-Sam-Buddho.|| ||</p>

					<p class="f4">Lābhā vata me,||<br />
					su-laddhaɱ vata me,||<br />
					yo'haɱ evaɱ svākkhāte Dhamma-Vinaye pabba-jito.|| ||</p>

					<p class="f4">Lābhā vata me,||<br />
					su-laddhaɱ vata me,||<br />
					yassa me sabrahma-cārayo sīlavanto kalyāṇa-dhammo ti.|| ||</p>

					<p class="f4">Tassa mayhaɱ bhante avidūre mahā bhayabheravasaddo ahosi,||<br />
					apissudaɱ paṭhavi maññe udīrayatī ti.|| ||</p>

					<p class="f4"><span class="f3">[<a id="p22.7">22.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.7">bodh</a>]</span> N'esā Samiddhi paṭhavi udīrayati.||<br />
					Māro eso pāpimā.||<br />
					Tuyhaɱ vicakkhukammāya āgato.||<br />
					Gaccha tvaɱ Samiddhi tatth'eva appamatto ātāpi pahit'atto viharāhīti.|| ||</p>

					<p class="f4"><span class="f3">[<a id="p22.8">22.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.8">bodh</a>]</span> Evaɱ bhante ti kho āyasmā Samiddhi Bhagavato paṭi- <a id="pg120"><span class="f2 g"><b>[120]</b></span></a> suṇitvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4"><span class="f3">[<a id="p22.9">22.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.9">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.9">bodh</a>]</span> Dutiyaɱ pi kho āyasmā Samiddhi tatth'eva appamatto ātāpi pahit'atto vihāsi.|| ||</p>

					<p class="f4">Dutiyaɱ pi kho āyasmato Samiddhi'ssa raho-gatassa paṭisallīnassa evaɱ cetaso parivitakko udapādi.|| ||</p>

					<p class="f4">Lābhā vata me,||<br />
					su-laddhaɱ vata me,||<br />
					yassa me Satthā arahaɱ Sammā-Sam-Buddho.|| ||</p>

					<p class="f4">Lābhā vata me,||<br />
					su-laddhaɱ vata me,||<br />
					yo'haɱ evaɱ svākkhāte Dhamma-Vinaye pabba-jito.|| ||</p>

					<p class="f4">Lābhā vata me,||<br />
					su-laddhaɱ vata me,||<br />
					yassa me sabrahma-cārayo sīlavanto kalyāṇa-dhammo ti.|| ||</p>

					<p class="f4">Dutiyaɱ pi kho Māro pāpimā āyasmato Samiddhi'ssa cetasā ceto parivitakkam aññāya yen'āyasmā Samiddhi ten'upasankami.|| ||</p>

					<p class="f4">Upasaŋkamitvā āyasmato Samiddhissa avidūre mahantaɱ bhayabheravasaddaɱ akāsi,||<br />
					apissudaɱ paṭhavi maññe udīrayatī ti.|| ||</p>

					<p class="f4"><span class="f3">[<a id="p22.10">22.10</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.10">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.10">bodh</a>]</span> Atha kho āyasmā Samiddhi||<br />
					Māro ayaɱ pāpimā iti viditvā Māraɱ pāpimantaɱ gāthāya ajjhabhāsi:|| ||</p>

					<p class="f4">Saddhāyāhaɱ pabba-jito||<br />
					agārasmā anagāriyaɱ,||<br />
					satipaññā ca me buddhā||<br />
					cittañ ca susamāhitaɱ,||<br />
					kāmaɱ karassu rūpāni||<br />
					n'eva maɱ vyādhayissasī ti.|| ||</p>

					<p class="f4"><span class="f3">[<a id="p22.11">22.11</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p22.11">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p22.11">bodh</a>]</span> Atha kho Māro pāpimā jānāti||<br />
					"Maɱ Samiddhi bhikkhū" ti dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.23" href="../../../../backmatter/indexes/sutta/sn/01_sagv/idx_04_marasamyutta.htm#p23">Sutta 23</a></h4>

					<h1>Godhika Suttaɱ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p23.1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4"><span class="f3">[<a id="p23.2">23.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.2">bodh</a>]</span> Tena kho pana samayen'āyasmā Godhiko Isigili-passe viharati Kāḷasilāyaɱ.|| ||</p>

					<p class="f4"><span class="f3">[<a id="p23.3">23.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.3">bodh</a>]</span> Atha kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4">Atha kho āyasmā Godhiko tāmhā sāmdhikāya ceto-vimuttiyā parihāyi.|| ||</p>

					<p class="f4"><span class="f3">[<a id="p23.4">23.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.4">bodh</a>]</span> Dutiyaɱ pi kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4">Dutiyaɱ pi kho āyasmā tamhā sāmādhikāya ceto-vimuttiyā parihāyi.|| ||</p>

					<p class="f4"><span class="f3">[<a id="p23.5">23.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.5">bodh</a>]</span> Tatiyam pi kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4">Tatiyam pi kho āyasmā tamhā sāmādhikāya ceto-vimuttiyā parihāyi.|| ||</p>

					<p class="f4"><span class="f3">[<a id="p23.6">23.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.6">bodh</a>]</span> Catuttham pi kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4">Catuttham pi kho āyasmā tamhā sāmādhikāya ceto-vimuttiyā parihāyi.|| ||</p>

					<p class="f4"><span class="f3">[<a id="p23.7">23.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.7">bodh</a>]</span> <a id="pg121"><span class="f2 g"><b>[121]</b></span></a> Pañcamam pi kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4">Pañcamam pi kho āyasmā tamhā sāmādhikāya ceto-vimuttiyā parihāyi.|| ||</p>

					<p class="f4"><span class="f3">[<a id="p23.8">23.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.8">bodh</a>]</span> Chaṭṭham pi kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4">Chaṭṭham pi kho āyasmā tamhā sāmādhikāya ceto-vimuttiyā parihāyi.|| ||</p>

					<p class="f4"><span class="f3">[<a id="p23.9">23.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.9">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.9">bodh</a>]</span> Sattamam pi kho āyasmā Godhiko appamatto ātāpī pahit'atto viharanto sāmādhikaɱ ceto-vimuttiɱ phusi.|| ||</p>

					<p class="f4"><span class="f3">[<a id="p23.10">23.10</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.10">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.10">bodh</a>]</span> Atha kho āyasmato Godhikassa etad ahosi:|| ||</p>

					<p class="f4">Yāva chaṭṭhaɱ khvāhaɱ sāmādhikāya ceto-vimuttiyā parihīno,||<br />
					yam nūnāhaɱ satthaɱ āhareyyan ti.|| ||</p>

					<p class="f4"><span class="f3">[<a id="p23.11">23.11</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.11">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.11">bodh</a>]</span> Atha kho Māro pāpimā āyasmato Godhikassa cetasā ceto-parivitakkam aññāya yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāhi ajjhabhāsi:</p>

					<p class="f4">Mahāvīra mahā-pañña||<br />
					iddhiyā yasasā jalaɱ,||<br />
					sabbe verabhayātīta||<br />
					pāde vandāmi cakkhuma.|| ||</p>

					<p class="f4">Sāvako te mahāvīra||<br />
					maraṇaɱ maraṇābhibhu,||<br />
					ākankhati cetayati||<br />
					taɱ nisedha jutindhara.|| ||</p>

					<p class="f4">Kathaɱ hi Bhagavā tuyhaɱ||<br />
					sāvako sāsane rato,||<br />
					appattamānaso sekho||<br />
					kālaɱ kayirā jane sutā ti.|| ||</p>

					<p class="f4"><span class="f3">[<a id="p23.12">23.12</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.12">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.12">bodh</a>]</span> Tena kho pana samayen'āyasmatā Godhikena satthaɱ āharitaɱ hoti.|| ||</p>

					<p class="f4"><span class="f3">[<a id="p23.13">23.13</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.13">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.13">bodh</a>]</span> Atha kho Bhagavā Māro pāpimā iti viditvā Māraɱ pāpimattaɱ gāthāya ajjhabhāsi:</p>

					<p class="f4">Evaɱ hi dhīrā kubbanti||<br />
					nāvakaŋkhanti jīvitaɱ,||<br />
					samūlaɱ taṇhaɱ abbuyha||<br />
					Godhiko parinibbuto ti.|| ||</p>

					<p class="f4"><span class="f3">[<a id="p23.14">23.14</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.14">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.14">bodh</a>]</span> Atha kho Bhagavā bhikkhū āmantesi:|| ||</p>

					<p class="f4">Āyāma bhikkhave yena Isigili-passaɱ Kā'asīlā ten'upasankamissāma, yattha Godhikena kula-puttena satthaɱ āharitan ti.|| ||</p>

					<p class="f4"><span class="f3">[<a id="p23.15">23.15</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.15">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.15">bodh</a>]</span> Evaɱ bhante ti kho te bhikkhū Bhagavato paccassosuɱ.|| ||</p>

					<p class="f4"><span class="f3">[<a id="p23.16">23.16</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.16">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.16">bodh</a>]</span> Atha kho Bhagavā sambahulehi bhikkhūhi saddhiɱ yena Isigili-passaɱ Kāḷasilā ten'upasankami.|| ||</p>

					<p class="f4">Addasā kho Bhagavā āyasmantaɱ Godhikaɱ dūrato va mañcake vivatta-k-khandhaɱ semānaɱ.|| ||</p>

					<p class="f4"><span class="f3">[<a id="p23.17">23.17</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.17">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.17">bodh</a>]</span> <a id="pg122"><span class="f2 g"><b>[122]</b></span></a> Tena kho pana samayena dhūmāyitattaɱ timirāyitattaɱ gacchat'eva purimaɱ disaɱ,||<br />
					gacchati pacchimaɱ disaɱ,||<br />
					gacchati uttaraɱ disaɱ,||<br />
					gacchati dakkhiṇaɱ disaɱ,||<br />
					gacchati uddhaɱ,||<br />
					gacchati adho,||<br />
					gacchati anudisaɱ.|| ||</p>

					<p class="f4"><span class="f3">[<a id="p23.18">23.18</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.18">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.18">bodh</a>]</span> Atha kho Bhagavā bhikkhū āmantesi:|| ||</p>

					<p class="f4">Passatha no tumhe bhikkhave etaɱ dhūmāyitattaɱ timirāyitattaɱ,||<br />
					gacchat'eva purimaɱ disaɱ,||<br />
					gacchati pacchimaɱ disaɱ,||<br />
					gacchati uttaraɱ disaɱ,||<br />
					gacchati dakkhiṇaɱ disaɱ,||<br />
					gacchati uddhaɱ,||<br />
					gacchati adho,||<br />
					gacchati anudisan ti.|| ||</p>

					<p class="f4">"Evaɱ bhante" ti.|| ||</p>

					<p class="f4"><span class="f3">[<a id="p23.19">23.19</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.19">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.19">bodh</a>]</span> Eso kho bhikkhave Māro pāpimā Godhikassa kula-puttassa viññāṇaɱ samanvesati,||<br />
					kattha Godhikassa kula-puttassa viññāṇaɱ patiṭṭhitan ti.|| ||</p>

					<p class="f4">Appatiṭṭhitena ca bhikkhave viññāṇena Godhiko kula-putto parinibbuto ti.|| ||</p>

					<p class="f4"><span class="f3">[<a id="p23.20">23.20</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.20">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.20">bodh</a>]</span> Atha kho Māro pāpimā beluva-paṇḍuvīṇam ādāya yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					<p class="f4">Uddhaɱ adho ca tiriyaɱ||<br />
					disā-anudisāsvahaɱ,||<br />
					anvesaɱ nādhigacchāmi||<br />
					Godhiko so kuhiɱ gato ti?|| ||</p>

					<p class="f4"><span class="f3">[<a id="p23.21">23.21</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.21">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.21">bodh</a>]</span> So dhīro dhitisampanno||<br />
					jhāyī jhānarato sadā,||<br />
					ahorattaɱ anuyuñjaɱ||<br />
					jīvitaɱ anikāmayaɱ.|| ||</p>

					<p class="f4">Jetvāna maccuno senaɱ||<br />
					anāgantvā puna-b-bhavaɱ,||<br />
					samūlaɱ taṇham abbuyha||<br />
					Godhiko parinibbuto ti.|| ||</p>

					<p class="f4"><span class="f3">[<a id="p23.22">23.22</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p23.22">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p23.22">bodh</a>]</span> Tassa sokaparetassa||<br />
					vīṇākacchā abhassatha,||<br />
					tato so dummano yakkho||<br />
					tatth'ev'antara-dhāyī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.24" href="../../../../backmatter/indexes/sutta/sn/01_sagv/idx_04_marasamyutta.htm#p24">Sutta 24</a></h4>

					<h1>Satta-Vass'ānubandha Suttaɱ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p24.1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Uruvelāyaɱ viharati najjā Nerañjarāya tīre Ajapāla-nigrodhe.|| ||</p>

					<p class="f4"><span class="f3">[<a id="p24.2">24.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.2">bodh</a>]</span> Tena kho pana samayena Māro pāpimā satta-vassāni Bhagavantaɱ anubaddho hoti otārāpekkho otāraɱ alabhamāno.|| ||</p>

					<p class="f4"><span class="f3">[<a id="p24.3">24.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.3">bodh</a>]</span> Atha kho Māro pāpimā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:</p>

					<p class="f4"><a id="pg123"><span class="f2 g"><b>[123]</b></span></a> Sokāvatiṇṇo nu vanasmiɱ jhāyasi||<br />
					vittaɱ nu jiṇṇo uda patthayāno,||<br />
					āguɱ nu gāmasmiɱ akāsi kiñci||<br />
					kasmā janena na karosi sakkhiɱ||<br />
					Sakkhī na sampajjati kenaci te ti.|| ||</p>

					<p class="f4"><span class="f3">[<a id="p24.4">24.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.4">bodh</a>]</span> Sokassa mūlaɱ palikhāya sabbaɱ||<br />
					anāgujhāyāmi asocamāno,||<br />
					chetvāna sabbaɱ bhavalobha-jappaɱ||<br />
					anāsavo jhāyāmi pamattabandhu.|| ||</p>

					<p class="f4"><span class="f3">[<a id="p24.5">24.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.5">bodh</a>]</span> Yaɱ vadanti mama yidan ti||<br />
					ye vadanti maman ti ca,||<br />
					ettha ce te mano atthi||<br />
					na me samaṇa mokkhasīti.|| ||</p>

					<p class="f4"><span class="f3">[<a id="p24.6">24.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.6">bodh</a>]</span> Yaɱ vadanti na taɱ mayhaɱ||<br />
					ye vadanti na te ahaɱ,||<br />
					evaɱ pāpima jānāhi||<br />
					na me Maggam pi dakkhasīti.|| ||</p>

					<p class="f4"><span class="f3">[<a id="p24.7">24.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.7">bodh</a>]</span> Sa ce Maggaɱ anu-Buddhaɱ||<br />
					khemaɱ amata-gāminaɱ,||<br />
					pehi gaccha tvam ev'eko||<br />
					kim aññam anusāsasīti.|| ||</p>

					<p class="f4"><span class="f3">[<a id="p24.8">24.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.8">bodh</a>]</span> Amaccudheyyam pucchanti||<br />
					ye janā pāragāmino||<br />
					tes'āhaɱ puṭṭho akkhāmi||<br />
					yaɱ sabbantaɱ nirupadhin ti.|| ||</p>

					<p class="f4"><span class="f3">[<a id="p24.9">24.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.9">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.9">bodh</a>]</span> seyyathā pi bhante gāmassa vā nigamassa vā avidūre pokkharaṇī,||<br />
					tatra'ssa kakkaṭako.|| ||</p>

					<p class="f4">Atha kho bhante sambahulā kumārakā vā kumārikāyo vā tamhā gāmā vā nigamā vā ni-k-khamitvā yena sā pokkharaṇī ten'upasankameyyuɱ,||<br />
					upasankamitvā taɱ kakkaṭakaɱ udakā uddharitvā thale patiṭṭhāpeyyuɱ,||<br />
					yaɱ yad eva hi so bhante kakkaṭako a'aɱ abhininnāmeyya,||<br />
					taɱ tad eva te kumārakā vā kumārikāyo vā kaṭṭhena vā kaṭalāya vā saɱchindeyyuɱ sambhañjeyyuɱ.|| ||</p>

					<p class="f4">Evaɱ hi so bhante kakkaṭako sabbehi a'ehi saɱchinnehi sambhaggehi sampa'ibhaggehi abhabbo taɱ pokkharaṇiɱ puna otarituɱ.|| ||</p>

					<p class="f4">Seyyathā pi pubbe evam eva kho bhante yāni sūkāyikāni visevitāni vipphanditāni kānici kānici sabbāni Bhagavatā saɱchinnāni, sambha- <a id="pg124"><span class="f2 g"><b>[124]</b></span></a> ggāni sampa'ibhaggāni.|| ||</p>

					<p class="f4">Abhabbo c'idān'āhaɱ bhante puna Bhagavantaɱ upasankamituɱ yad idaɱ otārāpekkhoti.|| ||</p>

					<p class="f4"><span class="f3">[<a id="p24.10">24.10</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.10">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.10">bodh</a>]</span> Atha kho Māro pāpimā Bhagavato santike imā nibbejanīyā gāthāyo abhāsi:</p>

					<p class="f4">Medavaṇṇañca pāsānaɱ||<br />
					vāyaso anupariyagā,||<br />
					apetthamudu vindema||<br />
					api assādanā siyā||<br />
					aladdhā tattha assādaɱ||<br />
					vāyas'etto apakkame,||<br />
					kāko va selam āsajja||<br />
					nibbijjāpema Gotamā ti.|| ||</p>

					<p class="f4"><span class="f3">[<a id="p24.11">24.11</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p24.11">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p24.11">bodh</a>]</span> Atha kho Māro pāpimā Bhagavato santike imā nibbejanīyā gāthāyo abhāsitvā tamhā ṭhānā apakkamma Bhagavato avidūre paṭhaviyaɱ pallaŋkena nisīdi tuṇhī bhūto maŋku-bhūto patta-k-khandho adho-mukho pajjhāyanto appaṭibhāno kaṭṭhena bhūmiɱ vilikhanto.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.4.25" href="../../../../backmatter/indexes/sutta/sn/01_sagv/idx_04_marasamyutta.htm#p25">Sutta 25</a></h4>

					<h1>Dhītaro, or Māra-Dhītu Suttaɱ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.1">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.1">bodh</a>][<a href="../../../../dhamma-vinaya/mnl/sn/01_sagv/sn01.04.001-025.upal.mnl.htm#p25.1">upal</a>]</span> Uruvelāyaɱ-</p>

					<p class="f4">Atha kho Taṇhā ca Arati ca Ragā ca Māra-dhītaro yena Māro pāpimā ten'upasankamiɱsu.|| ||</p>

					<p class="f4">Upasaŋkamitvā Māraɱ pāpimantaɱ gāthāya ajjhabhāsiɱsu:</p>

					<p class="f4">Kenāsi dummano tāta||<br />
					purisaɱ kaɱ nu socasi?|| ||</p>

					<p class="f4">Mayaɱ taɱ rāgapāsena||<br />
					āraññam iva kuñjaraɱ.|| ||</p>

					<p class="f4">Bandhitvā ānayissāma||<br />
					vasago te bhavissatī ti.|| ||</p>

					<p class="f4"><span class="f3">[<a id="p25.2">25.2</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.2">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.2">bodh</a>]</span> Arahaɱ Sugato loke||<br />
					na rāgena suvānayo,||<br />
					Māradheyyam atikkanto||<br />
					tasmā socām-ahaɱ bhūsanti.|| ||</p>

					<p class="f4"><span class="f3">[<a id="p25.3">25.3</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.3">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.3">bodh</a>]</span> Atha kho Taṇhā ca Arati ca Ragā ca Māra-dhītaro yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremā ti.|| ||</p>

					<p class="f4">Atha kho Bhagavā na manas'ākāsi yathā taɱ anuttare upadhi-saŋkhaye vimutto.|| ||</p>

					<p class="f4"><span class="f3">[<a id="p25.4">25.4</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.4">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.4">bodh</a>]</span> Atha kho Taṇhā ca Arati ca Ragā ca Māra-dhītaro eka-m-antaɱ apakkamma evaɱ samacintesuɱ:|| ||</p>

					<p class="f4">Uccāvacā kho purisānaɱ adhippāyā.|| ||</p>

					<p class="f4">Yaɱ nūna mayaɱ ekasatam ekasataɱ kumārivaṇṇasataɱ abhinimmineyyāmā ti.|| ||</p>

					<p class="f4"><span class="f3">[<a id="p25.5">25.5</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.5">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.5">bodh</a>]</span> <a id="pg125"><span class="f2 g"><b>[125]</b></span></a> Atha kho Taṇhā ca Arati ca Ragā ca Māra-dhītaro ekasatam ekasataɱ kumārivaṇṇasataɱ anibhimminitvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremā ti.|| ||</p>

					<p class="f4">Tam pi Bhagavā na manas'ākāsi yathā taɱ anuttare upadhi-sankhaye vimutto.|| ||</p>

					<p class="f4"><span class="f3">[<a id="p25.6">25.6</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.6">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.6">bodh</a>]</span> Atha kho Taṇhā ca Arati ca Ragā ca Māra-dhītaro eka-m-antaɱ apakkamma evaɱ samacintesuɱ:|| ||</p>

					<p class="f4">Uccāvacā kho purisānaɱ adhippāyā,||<br />
					yaɱ nūna mayaɱ ekasatam ekasataɱ avijātavaṇṇasataɱ abhinimmineyyāmā ti.|| ||</p>

					<p class="f4"><span class="f3">[<a id="p25.7">25.7</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.7">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.7">bodh</a>]</span> Atha kho Taṇhā ca Arati ca Ragā ca Māra-dhītaro ekasatam ekasataɱ avijātavaṇṇasataɱ abhinimminitvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremā ti.|| ||</p>

					<p class="f4">Tam pi Bhagavā na manas'ākāsi yathā taɱ anuttare upadhi-sankhaye vimutto.|| ||</p>

					<p class="f4"><span class="f3">[<a id="p25.8">25.8</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.8">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.8">bodh</a>]</span> Atha kho Taṇhā ca Arati ca Ragā ca Māra-dhītaro eka-m-antaɱ apakkamma evaɱ samacintesuɱ:|| ||</p>

					<p class="f4">Uccāvacā kho purisānaɱ adhippāyā,||<br />
					yaɱ nūna mayaɱ ekasatam ekasataɱ sakiɱ vijātavaṇṇasataɱ abhinimmineyyāmā ti.|| ||</p>

					<p class="f4">Atha kho Taṇhā ca Arati ca Ragā ca Māra dhītaro ekasatam ekasataɱ sakiɱ vijātavaṇṇasataɱ abhinimminitvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremā ti.|| ||</p>

					<p class="f4">Tam pi Bhagavā na manas'ākāsi yathā taɱ anuttare upadhi-sankhaye vimutto.|| ||</p>

					<p class="f4"><span class="f3">[<a id="p25.9">25.9</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.9">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.9">bodh</a>]</span> Atha kho Taṇhā ca Arati ca Ragā ca Māra dhītaro eka-m-antaɱ apakkamma evaɱ samacintesuɱ:|| ||</p>

					<p class="f4">Uccāvacā kho purisānaɱ adhippāyā,||<br />
					yaɱ nūna mayaɱ ekasatam ekasataɱ duvijātavaṇṇasatam abhinimmineyyāmā ti.|| ||</p>

					<p class="f4">Atha kho Taṇhā ca Arati ca Ragā ca Māra dhītaro ekasatam ekasataɱ duvijātavaṇṇasatam abhinimminitvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremā ti.|| ||</p>

					<p class="f4">Tam pi Bhagavā na manas'ākāsi yathā taɱ anuttare upadhi-sankhaye vimutto.|| ||</p>

					<p class="f4"><span class="f3">[<a id="p25.10">25.10</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.10">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.10">bodh</a>]</span> Atha kho Taṇhā ca Arati ca Ragā ca Māra dhītaro eka-m-antaɱ apakkamma evaɱ samacintesuɱ:|| ||</p>

					<p class="f4">Uccāvacā kho purisānaɱ adhippāyā,||<br />
					yaɱ nūna mayaɱ ekasatam ekasataɱ majjhimitthivaṇṇasataɱ abhinimmineyyāmā ti.|| ||</p>

					<p class="f4">Atha kho Taṇhā ca Arati ca Ragā ca Māra dhītaro ekasatam ekasataɱ majjhimitthivaṇṇasataɱ abhinimminitvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremā ti.|| ||</p>

					<p class="f4">Tam pi Bhagavā na manas'ākāsi yathā taɱ anuttare upadhi-sankhaye vimutto.|| ||</p>

					<p class="f4"><span class="f3">[<a id="p25.11">25.11</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.11">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.11">bodh</a>]</span> Atha kho Taṇhā ca Arati ca Ragā ca Māra dhītaro eka-m-antaɱ apakkamma evaɱ samacintesuɱ:|| ||</p>

					<p class="f4">Uccāvacā kho purisānaɱ adhippāyā,||<br />
					yaɱ nūna mayaɱ ekasatam ekasataɱ mahitthivaṇṇasatam abhinimmineyyāmā ti.|| ||</p>

					<p class="f4">Atha kho Taṇhā ca Arati ca Ragā ca Māra dhītaro ekasatam ekasataɱ mahitthivaṇṇasataɱ abhinimminitvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ etad avocuɱ:|| ||</p>

					<p class="f4">Pāde te samaṇa paricāremāti.|| ||</p>

					<p class="f4">Tam pi Bhagavā na manas'ākāsi yathā taɱ anuttare upadhi-sankhaye vimutto.|| ||</p>

					<p class="f4"><span class="f3">[<a id="p25.12">25.12</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.12">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.12">bodh</a>]</span> Atha kho Taṇhā ca Arati ca Ragā ca Māra dhītaro eka-m-antaɱ apakkamma etad avocuɱ:|| ||</p>

					<p class="f4">Saccaɱ kira no pitā avoca:</p>

					<p class="f4">"Arahaɱ Sugato loke||<br />
					na rāgena suvānayo||<br />
					Māradheyyaɱ atikkanto||<br />
					tasmā socām-ahaɱ bhūsan" ti.|| ||</p>

					<p class="f4"><span class="f3">[<a id="p25.13">25.13</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.13">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.13">bodh</a>]</span> Yaɱ hi mayaɱ samaṇaɱ vā brāhmaṇaɱ vā avīta-rāgaɱ iminā upakkamena upakkameyyāma hadayaɱ vāssa phaleyya.|| ||</p>

					<p class="f4">Uṇhaɱ vā lohitaɱ mukhato uggaccheyya.|| ||</p>

					<p class="f4"><a id="pg126"><span class="f2 g"><b>[126]</b></span></a> Ummādaɱ vā pāpuṇeyya citta-vikkhepaɱ vā.|| ||</p>

					<p class="f4">Seyyathā vā pana naḷo harito luto ussussati visussati milāyati,||<br />
					evam eva ussusseyya visusseyya milāyeyyā ti.|| ||</p>

					<p class="f4"><span class="f3">[<a id="p25.14">25.14</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.14">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.14">bodh</a>]</span> Atha kho Taṇhā ca Arati ca Ragā ca Māra dhītaro yena Bhagavā ten'upasankamiɱsu.|| ||</p>

					<p class="f4">Upasaŋkamitvā eka-m-antaɱ aṭṭhaɱsu.|| ||</p>

					<p class="f4"><span class="f3">[<a id="p25.15">25.15</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.15">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.15">bodh</a>]</span> Eka-m-antaɱ ṭhitā kho Taṇhā māradhītā Bhagavantaɱ gāthāya ajjhabhāsi:</p>

					<p class="f4">Sokāvatiṇṇo nu vanasmiɱ jhāyasi||<br />
					cittaɱ nu jiṇṇo uda patthayāno||<br />
					āguɱ nu gāmasmim akāsi kiñci||<br />
					kasmā janena na karosi sakkhiɱ||<br />
					Sakkhī na sampajjati kenaci te ti.|| ||</p>

					<p class="f4"><span class="f3">[<a id="p25.16">25.16</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.16">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.16">bodh</a>]</span> Atthassa pattiɱ hadayassa santiɱ||<br />
					chetvāna senaɱ piyasātarūpaɱ||<br />
					ekāhaɱ jhāyaɱ sukham anvabodhiɱ||<br />
					tasmā janena na karomi sakkhiɱ||<br />
					Sakkhī na sampajjati kenaci me ti.|| ||</p>

					<p class="f4"><span class="f3">[<a id="p25.17">25.17</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.17">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.17">bodh</a>]</span> Atha kho Arati Māra dhītā Bhagavantaɱ gāthāya ajjhabhāsi:</p>

					<p class="f4">Kathaɱ vihārī-bahulo dha bhikkhu||<br />
					pañcoghatiṇṇo atarīdha chaṭṭhaɱ,||<br />
					kathaɱ jhāyiɱ bahulaɱ kāma-saññā||<br />
					paribāhirā honti aladdhayo tan ti.|| ||</p>

					<p class="f4"><span class="f3">[<a id="p25.18">25.18</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.18">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.18">bodh</a>]</span> Passaddhakāyo su-vimutta-citto||<br />
					asankharāno satimā anoko,||<br />
					aññāya dhammaɱ avitakkajhāyī||<br />
					na kuppati na sarati ve na thīno.|| ||</p>

					<p class="f4">Evaɱ vihārī-bahulo dha bhikkhu||<br />
					pañcoghatiṇṇo atarīdha chaṭṭhaɱ,||<br />
					evaɱ jhāyiɱ bahulaɱ kāma-saññā||<br />
					paribāhirā honti aladdhayo tan ti.|| ||</p>

					<p class="f4"><span class="f3">[<a id="p25.19">25.19</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.19">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.19">bodh</a>]</span> <a id="pg127"><span class="f2 g"><b>[127]</b></span></a> Atha kho Ragā ca Māra dhītā Bhagavato santike imaɱ gāthaɱ abhāsi:</p>

					<p class="f4">Acchecchi taṇhaɱ gaṇa-Sangha-cārī||<br />
					addhā carissanti bahū ca sattā,||<br />
					Bahūɱ vatāya janataɱ anoko||<br />
					acchejja nessati maccurājassa pāran ti.|| ||</p>

					<p class="f4"><span class="f3">[<a id="p25.20">25.20</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.20">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.20">bodh</a>]</span> Nayanti ve mahāvīrā||<br />
					Sad'Dhammena Tathāgatā||<br />
					Dhammena nīyamānānaɱ||<br />
					kā usūyā vijānatan ti.|| ||</p>

					<p class="f4"><span class="f3">[<a id="p25.21">25.21</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.21">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.21">bodh</a>]</span> Atha kho Taṇhā ca Arati ca Ragā ca Māra dhītaro yena Māro pāpimā ten'upasankamiɱsu.|| ||</p>

					<p class="f4"><span class="f3">[<a id="p25.22">25.22</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.22">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.22">bodh</a>]</span> Addasā kho Māro pāpimā Taṇhañ ca Aratiñ ca Ragañ ca Māra dhītaro dūrato va āga-c-chantiyo.|| ||</p>

					<p class="f4">Disvāna gāthāhi ajjhabhāsi:</p>

					<p class="f4">Bālā kumudanā'ehi||<br />
					pabbataɱ abhimatthatha||<br />
					giriɱ nakhena khaṇatha||<br />
					ayo dantehi khādatha.|| ||</p>

					<p class="f4">Selaɱ va siras-ūhacca||<br />
					pātāle gādham esatha||<br />
					Khāṇuɱva urasāsajja||<br />
					nibbijjāpetha Gotamā ti.|| ||</p>

					<p class="f4"><span class="f3">[<a id="p25.23">25.23</a>][<a href="../../../../dhamma-vinaya/pts/sn/01_sagv/sn01.04.001-025.rhyc.pts.htm#p25.23">pts</a>][<a href="../../../../dhamma-vinaya/wp/sn/01_sagv/sn01.04.001-025.bodh.wp.htm#p25.23">bodh</a>]</span> Daddallamānā āgañchuɱ||<br />
					Taṇhā ca Aratī Ragā ca||<br />
					Tā tattha panudī Satthā||<br />
					tulaɱ bhaṭṭhaɱ va Māruto" ti.|| ||</p>

					<p class="ctr">Māra Saɱyuttaɱ Samattaɱ</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>