<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, I. Sagatha Vagga, Kosala Samyutta: Kosala Samyutta, I. Suttas 1-10." />
<title>SN 1 3 1-10: Kosala Samyutta: Pathama Vaggo</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					3. Kosala Saɱyutta<br />
					1. Bandhana Vagga</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg68"><span class="f2 g"><b>[68]</b></span></a></p>

					<h4 class="ctr"><a id="sn.1.3.1" href="../../../../backmatter/indexes/sutta/sn/01_sagv/idx_03_kosalasamyutta.htm#p1">Sutta 1</a></h4>

					<h1>Dahara Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p1.1">pts</a>][<a href="../../../../dhamma-vinaya/ati/sn/01_sagv/sn01.03.001.than.ati.htm#p1.1">than</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.1">bodh</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.1">olds</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Rājā Pasenadi Kosalo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Bhavampi no Gotamo anuttaraɱ sammā-sambodhiɱ abhisambuddhoti paṭijānātī" ti?|| ||</p>

					<p class="f4">"Yaɱ hi taɱ mahārāja sammā vadamāno vadeyya,||<br />
					anuttaraɱ sammā-sambodhiɱ abhisambuddhoti,||<br />
					mamaɱ taɱ sammā vadamāno vadeyya.|| ||</p>

					<p class="f4">Ahaɱ hi mahārāja anuttaraɱ sammā-sambodhiɱ abhisambuddho" ti.|| ||</p>

					<p class="f4">"Ye pi te bho Gotama samaṇabrāhamaṇā saŋghino gaṇino gaṇācariyā ñātā yasassino titthakarā sādhusammatā bahu-janassa.|| ||</p>

					<p class="f4">Seyyath'īdaɱ:||<br />
					Pūraṇo Kassapo,||<br />
					Makkhalī Gosālo,||<br />
					Nigaṇṭho Nāta-putto,||<br />
					Sañjayo Belaṭṭha-putto,||<br />
					Pakudho Kaccāyano,||<br />
					Ajito Kesakambalo.|| ||</p>

					<p class="f4">Te pi 'mayā anuttaraɱ sammā-sambodhiɱ abhisamabuddhāti paṭijānāthā' ti.|| ||</p>

					<p class="f4">Puṭṭhā samānā anuttaraɱ sammā-sambodhiɱ abhisambuddhāti na paṭijānanti.|| ||</p>

					<p class="f4">Kiɱ pana bhavaɱ Gotamo daharo c'eva jātiyā navo ca pabbajjāyā" ti?|| ||</p>

					<p class="f4"><a id="pg69"><span class="f2 g"><b>[69]</b></span></a> "Cattāro kho'me mahārāja daharāti na uññātabbā,||<br />
					daharāti na paribhotabbā.|| ||</p>

					<p class="f4">Katame cattāro?.|| ||</p>

					<p class="f4">Khattiyo kho mahārāja daharoti na uññātabbo,||<br />
					daharoti na paribhotabbo.|| ||</p>

					<p class="f4">Urago kho mahārāja daharoti na uññātabbo||<br />
					daharoti na paribhotabbo.|| ||</p>

					<p class="f4">Aggi kho mahārāja daharoti na uññātabbo,||<br />
					daharoti na paribhotabbo.|| ||</p>

					<p class="f4">Bhikkhu kho mahārāja daharoti na uññātabbo,||<br />
					daharoti na paribhotabbā.|| ||</p>

					<p class="f4">Ime kho mahārāja cattāro daharāti na uññātabbā,||<br />
					daharāti na paribhotabbā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idam avoca Bhagavā,||<br />
					idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">Khattiyaɱ jāti-sampannaɱ abhijātaɱ yasassinaɱ,||<br />
							Daharoti nāvajāneyya na naɱ paribhave naro.|| ||</p>

					      <p class="f4 in2">Ṭhānaɱ hi so manussindo rajjaɱ laddhāna khattiyo||<br />
							So kuddho rājadaṇḍena tasmiɱ pakkamate bhusaɱ,||<br />
							Tasmā taɱ parivajjeyya rakkhaɱ jivitamattano.|| ||</p>

					      <p class="f4 in2">Gāme vā yadi vā,||<br />
							raññe yattha passe bhujaŋgamaɱ,||<br />
							Daharoti nāvajāneyya na naɱ paribhave naro.|| ||</p>

					      <p class="f4 in2">Uccāvacehi vaṇṇehi urago carati tejasī
							So āsajja ḍase bālaɱ naraɱ nāriñca ekadā,||<br />
							Tasmā taɱ parivajjeyya rakkhaɱ jivitamattano.|| ||</p>

					      <p class="f4 in2">Pahūtabhakkhaɱ jālinaɱ pāvakaɱ kaṇhavattaniɱ,||<br />
							Daharoti nāvamaññeyya na naɱ paribhave naro.|| ||</p>

					      <p class="f4 in2">Laddhā hi so upādānaɱ mahā hutvāna pāvako,||<br />
							So āsajja ḍase bālaɱ naraɱ nāriñca ekadā,||<br />
							Tasmā taɱ parivajjeyya rakkhaɱ jivitamattano.|| ||</p>

					      <p class="f4 in2">Vanaɱ yadaggi ḍahati pāvako kaṇhavattanī,||<br />
							Jāyanti tattha pārohā ahorattānamaccaye.|| ||</p>

					      <p class="f4 in2">Yaɱ ca kho sīla-sampanno bhikkhu ḍahati tejasā||<br />
							Na tassa puttā pasavo dāyādā vindare dhanaɱ,||<br />
							Anapaccā adāyādā tālāvatthu5 bhavanti te.|| ||</p>

					      <p class="f4 in2"><a id="pg70"><span class="f2 g"><b>[70]</b></span></a> Tasmā hi paṇḍito poso sampassaɱ atthamattano||<br />
							Bhujaŋgamaɱ pāvakañca khattiyañ ca yasssinaɱ||<br />
							Bhikkhuɱ ca sīla-sampannaɱ samma-d-eva samācareti.|| ||</p>

					<p class="f4">Evaɱ vutte Rājā Pasenadi Kosalo Bhagavantaɱ etad avoca:|| ||</p>

					<p class="f4">Abhikkantaɱ bhante,||<br />
					abhikkantaɱ bhante,||<br />
					seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					cakkhu-manto rūpāni dakkhintī.|| ||</p>

					<p class="f4">Evam evaɱ Bhagavatā aneka-pariyāyena dhammo pakāsito,||<br />
					es'āhaɱ bhante Bhagavantaɱ saraṇaɱ gacchāmi Dhammañ ca bhikkhu-sanghañ ca.|| ||</p>

					<p class="f4">Upāsakaɱ maɱ bhante Bhagavā dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.2" href="../../../../backmatter/indexes/sutta/sn/01_sagv/idx_03_kosalasamyutta.htm#p2">Sutta 2</a></h4>

					<h1>Purisa Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p2.1">pts</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Rājā Pasenadi Kosalo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Kati nu kho bhante purisassa dhammā ajjhattaɱ uppajjamānā uppajjanti ahitāya dukkhāya aphāsu-vihārāyā" ti?|| ||</p>

					<p class="f4">"Tayo kho mahārāja purisassa dhammā ajjhattaɱ uppajjamānā uppajjanti ahitāya dukkhāya aphāsu-vihārāya.|| ||</p>

					<p class="f4">Katame tayo?|| ||</p>

					<p class="f4">Lobho kho mahārāja purisassa dhammo ajjhattaɱ uppajjamāno uppajjati ahitāya dukkhāya aphāsu-vihārāya.|| ||</p>

					<p class="f4">Doso kho mahārāja purisassa dhammo ajjhattaɱ uppajjamāno uppajjati ahitāya dukkhāya aphāsu-vihārāya.|| ||</p>

					<p class="f4">Moho kho mahārāja purisssa dhammo ajjhattaɱ uppajjamāno uppajjati ahitāya dukkhāya aphāsu-vihārāya.|| ||</p>

					<p class="f4">Ime kho mahārāja tayo purisassa dhammā ajjhattaɱ uppajjamānā uppajjanti ahitāya dukkhāya aphāsu-vihārāyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Lobho doso ca moho ca purisaɱ pāpacetasaɱ,||<br />
							Hiɱsanti attasambhūtā tavasāraɱva samphalan.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg71"><span class="f2 g"><b>[71]</b></span></a></p>

					<h4 class="ctr"><a id="sn.1.3.3" href="../../../../backmatter/indexes/sutta/sn/01_sagv/idx_03_kosalasamyutta.htm#p3">Sutta 3</a></h4>

					<h1>Rāja Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p3.1">pts</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Rājā Pasenadi Kosalo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Atthi nu kho bhante jātassa aññatra jarāmaraṇā"  ti?|| ||</p>

					<p class="f4">"N'atthi kho mahārāja jātassa aññatra jarāmaraṇā.|| ||</p>

					<p class="f4">Ye pi te mahārāja khattiya-mahā-sālā aḍḍhā maha-d-dhanā mahā-bhogā pahūta-jāta-rūpa-rajatā pahūta-vitt'upakaraṇā pahūta-dhana-dhaññā.|| ||</p>

					<p class="f4">Tesam pi jātānaɱ n'atthi aññatra jarāmaraṇā.|| ||</p>

					<p class="f4">Ye pi te mahārāja brāhmaṇa-mahā-sālā aḍḍhā maha-d-dhanā mahā bhogā pahūta-jāta-rūpa-rajatā pahūta-vitt'upakaraṇā pahūta-dhana-dhaññā.|| ||</p>

					<p class="f4">Tesam pi jātānaɱ n'atthi aññatra jarāmaraṇā.|| ||</p>

					<p class="f4">Ye pi te mahārāja gahapati-mahā-sālā aḍḍhā maha-d-dhanā mahā-bhogā pahūta-jāta-rūpa-rajatā pahūtavittūpakaraṇā pahūta-dhana-dhaññā.|| ||</p>

					<p class="f4">Tesam pi jātānaɱ n'atthi aññatra jarāmaraṇā.|| ||</p>

					<p class="f4">Ye pi te mahārāja bhikkhū arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma-d-aññā-vimuttā.|| ||</p>

					<p class="f4">Tesam-pāyaɱ kāyo bhedana-dhammo nikkhepana-dhammo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Jīranti ve rāja rathā sucittā||<br />
							atho sarīrampi jaraɱ upeti,||<br />
							Satañ ca dhammo na jaraɱ upeti||<br />
							santo have sabbhi pavedayanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.4" href="../../../../backmatter/indexes/sutta/sn/01_sagv/idx_03_kosalasamyutta.htm#p4">Sutta 4</a></h4>

					<h1>Piya Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/bit/bit-38.htm#p4.1">bit</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p4.1">pts</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.1">bodh</a>][<a href="../../../../dhamma-vinaya/ati/sn/01_sagv/sn01.03.004.than.ati.htm#p4.1">than</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.1">olds</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Rājā Pasenadi Kosalo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4"><span class="f3">[<a id="p4.2">4.2</a>][<a href="../../../../dhamma-vinaya/bit/bit-38.htm#p4.2">bit</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p4.2">pts</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.2">bodh</a>][<a href="../../../../dhamma-vinaya/ati/sn/01_sagv/sn01.03.004.than.ati.htm#p4.2">than</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.2">olds</a>]</span> Eka-m-antaɱ nisinno kho Rājā Pasenadi-Kosalo Bhagavantam etad avoca:|| ||</p>

					<p class="f4">"Idha mayham bhante raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">'Kesaɱ nu kho piyo attā kesaɱ appiyo attā' ti?|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4"><span class="f3">[<a id="p4.3">4.3</a>][<a href="../../../../dhamma-vinaya/bit/bit-38.htm#p4.3">bit</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p4.3">pts</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.3">bodh</a>][<a href="../../../../dhamma-vinaya/ati/sn/01_sagv/sn01.03.004.than.ati.htm#p4.3">than</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.3">olds</a>]</span> Ye kho keci kāyena du-c-caritaɱ caranti||<br />
					vācāya du-c-caritam caranti||<br />
					manasā du-c-caritaɱ caranti||<br />
					tesam appiyo attā||<br />
					kiñ cā pi te evaɱ vadeyyuɱ||<br />
					'piyo no attā' ti||<br />
					atha kho tesam appiyo attā.|| ||</p>

					<p class="f4">Taɱ kissa hetu?|| ||</p>

					<p class="f4">Yaɱ hi appiyo <a id="pg72"><span class="f2 g"><b>[72]</b></span></a> appiyassa kareyya taɱ te attanā va attano karonti||<br />
					tasmā tesam appiyo attā.|| ||</p>

					<p class="f4"><span class="f3">[<a id="p4.4">4.4</a>][<a href="../../../../dhamma-vinaya/bit/bit-38.htm#p4.4">bit</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p4.4">pts</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.4">bodh</a>][<a href="../../../../dhamma-vinaya/ati/sn/01_sagv/sn01.03.004.than.ati.htm#p4.4">than</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.4">olds</a>]</span> Ye ca kho keci kāyena su-caritaɱ karonti||<br />
					vācāya su-caritaɱ caraṇti||<br />
					manasā su-caritaɱ caranti||<br />
					tesaɱ piyo attā||<br />
					kiñ cā pi te evaɱ vadeyyuɱ||<br />
					'appiyo no attā' ti||<br />
					atha kho tesam piyo attā.|| ||</p>

					<p class="f4">Taɱ kissa hetu?|| ||</p>

					<p class="f4">Yaɱ hi piyo piyassa kareyya taɱ te attanā va attano karonti||<br />
					tasmā tesaɱ piyo attā" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p4.5">4.5</a>][<a href="../../../../dhamma-vinaya/bit/bit-38.htm#p4.5">bit</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p4.5">pts</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.5">bodh</a>][<a href="../../../../dhamma-vinaya/ati/sn/01_sagv/sn01.03.004.than.ati.htm#p4.5">than</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.5">olds</a>]</span> "Evam etam mahārāja evam etaɱ mahārāja.|| ||</p>

					<p class="f4">Ye hi keci mahārāja kāyena du-c-caritaɱ caranti||<br />
					vācāya du-c-caritam caranti||<br />
					manasā du-c-caritaɱ caranti||<br />
					tesam appiyo attā||<br />
					kiñ cāpi te evaɱ vadeyyuɱ||<br />
					'piyo no attā' ti||<br />
					atha kho tesam appiyo attā|| ||</p>

					<p class="f4">Taɱ kissa hetu?|| ||</p>

					<p class="f4">Yaɱ hi appiyo appiyassa kareyya taɱ te attanā va attano karonti||<br />
					tasmā tesam appiyo attā|| ||</p>

					<p class="f4">Ye ca kho keci mahārāja kāyena su-caritaɱ caranti||<br />
					vācāya su-caritaɱ caraṇti||<br />
					manasā su-caritaɱ caranti||<br />
					tesaɱ piyo attā||<br />
					kiñ cāpi te evaɱ vadeyyuɱ||<br />
					'appiyo no attā' ti||<br />
					atha kho tesam piyo attā||</p>

					<p class="f4">Taɱ kissa hetu?|| ||</p>

					<p class="f4">Yaɱ hi piyo piyassa kareyya taɱ te attanā va attano karonti||<br />
					tasmā tesaɱ piyo attā" ti|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="in2 fp4"><span class="f3">[<a id="p4.6">4.6</a>][<a href="../../../../dhamma-vinaya/bit/bit-38.htm#p4.6">bit</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p4.6">pts</a>][<a href="../../../../dhamma-vinaya/wp/sn/01_sagv/sn01.03.004.bodh.wp.htm#p4.6">bodh</a>][<a href="../../../../dhamma-vinaya/ati/sn/01_sagv/sn01.03.004.than.ati.htm#p4.6">than</a>][<a href="../../../../dhamma-vinaya/bd/sn/01_sagv/sn01.03.004.olds.bd.htm#p4.6">olds</a>]</span> Attānañ ce piyaɱ jaññā||<br />
							na nam pāpena saɱyuje||<br />
							na hi taɱ sulabhaɱ hoti||<br />
							sukhaɱ dukkatakārinā||<br />
							<br />
							Antakenādhipannassa||<br />
							jahato mānusaɱ bhavaɱ||<br />
							kiɱ hi tassa sakaɱ hoti||<br />
							kiñ ca ādāya gacchati||<br />
							<br />
							kiñc-assa anugaɱ hoti||<br />
							chāyā va anapāyinī||<br />
							<br />
							Ubho puññañca pāpañca||<br />
							yaɱ macco kurute idha||<br />
							taɱ hi tassa sakaɱ hoti||<br />
							tañ ca ādāya gacchati||<br />
							taɱ c-assa anugaɱ hoti||<br />
							chāyā va anapāyinī||<br />
							Tasmā kareyya kalyāṇaɱ||<br />
							nicayaɱ samparāyikaɱ||<br />
							puññāni paralokasmiɱ||<br />
							patiṭṭhā honti pāṇinan-ti||<br />
							Puññāni paralokasmiɱ patiṭṭhā honti pāṇinan ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.5" href="../../../../backmatter/indexes/sutta/sn/01_sagv/idx_03_kosalasamyutta.htm#p5">Sutta 5</a></h4>

					<h1>Attarakkhita Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p5.1">pts</a>][<a href="../../../../dhamma-vinaya/ati/sn/01_sagv/sn01.03.005.than.ati.htm#p5.1">than</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Idha mayhaɱ bhante,||<br />
					raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">'Kesaɱ nu kho rakkhito attā,||<br />
					kesaɱ arakkhito attā' ti?|| ||</p>

					<p class="f4">Tassa mayhaɱ bhante, etad ahosi:|| ||</p>

					<p class="f4">Ye kho keci kāyena du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti,||<br />
					tesaɱ arakkhito attā.|| ||</p>

					<p class="f4">Kiñ cā pi te hatthikāyo vā rakkheyya,||<br />
					assakāyo vā rakkheyya,||<br />
					rathakāyo vā rakkheyya,||<br />
					pattikāyo <a id="pg73"><span class="f2 g"><b>[73]</b></span></a> vā rakkheyya,||<br />
					atha kho tesaɱ arakkhito attā.|| ||</p>

					<p class="f4">Taɱ kissa hetu?|| ||</p>

					<p class="f4">Bāhirā hesā rakkhā,||<br />
					nesā rakkhā ajjhattikā.|| ||</p>

					<p class="f4">Tasmā tesaɱ arakkhito attā.|| ||</p>

					<p class="f4">Ye ca kho keci kāyena su-caritaɱ caranti,||<br />
					vācāya su-caritaɱ caranti,||<br />
					manasā su-caritaɱ caranti,||<br />
					tesaɱ rakkhito attā,||<br />
					kiñ cāpi te n'eva hatthikāyo rakkheyya,||<br />
					na assakāyo rakkheyya,||<br />
					na rathakāyo rakkheyya,||<br />
					na pattikāyo rakkheyya,||<br />
					atha kho tesaɱ rakkhito attā.|| ||</p>

					<p class="f4">Taɱ kissa hetu?|| ||</p>

					<p class="f4">Ajjhattikā hesā rakkhā,||<br />
					nesā rakkhā bāhirā.|| ||</p>

					<p class="f4">Tasmā tesaɱ rakkhito attā" ti.|| ||</p>

					<p class="ctr c">&#9632;</p>

					<p class="f4">"Evam etaɱ mahārāja,||<br />
					evam etaɱ mahārāja.|| ||</p>

					<p class="f4">Ye hi keci kāyena du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti,||<br />
					tesaɱ arakkhito attā.|| ||</p>

					<p class="f4">Kiñ cāpi te hatthikāyo vā rakkheyya,||<br />
					assakāyo vā rakkheyya,||<br />
					rathakāyo vā rakkheyya,||<br />
					pattikāyo vā rakkheyya,||<br />
					atha kho tesaɱ arakkhito attā.|| ||</p>

					<p class="f4">Taɱ kissa hetu?|| ||</p>

					<p class="f4">Bāhirā hesā mahārāja rakkhā,||<br />
					nesā rakkhā ajjhattikā.|| ||</p>

					<p class="f4">Tasmā tesaɱ arakkhito attā.|| ||</p>

					<p class="f4">Ye ca kho keci mahārāja kāyena su-caritaɱ caranti,||<br />
					vācāya su-caritaɱ caranti,||<br />
					manasā su-caritaɱ caranti,||<br />
					tesaɱ rakkhito attā,||<br />
					kiññāpi te n'eva hatthikāyo rakkheyya,||<br />
					na assakāyo rakkheyya,||<br />
					na rathakāyo rakkheyya,||<br />
					na pattikāyo rakkheyya,||<br />
					atha kho tesaɱ rakkhito attā.|| ||</p>

					<p class="f4">Taɱ kissa hetu?|| ||</p>

					<p class="f4">Ajjhattikā hesā mahārāja, rakkhā,||<br />
					nesā rakkhā bāhirā.|| ||</p>

					<p class="f4">Tasmā tesaɱ rakkhito attā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Kāyena saɱvaro sādhu sādhu vācāya saɱvaro,||<br />
							Manasā saɱvaro sādhu sādhu sabbattha saɱvaro,||<br />
							Sabbattha saɱvuto lajjī rakkhitoti pavuccatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.6" href="../../../../backmatter/indexes/sutta/sn/01_sagv/idx_03_kosalasamyutta.htm#p6">Sutta 6</a></h4>

					<h1>Appakā Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p6.1">pts</a>][<a href="../../../../dhamma-vinaya/ati/sn/01_sagv/sn01.03.006.than.ati.htm#p6.1">than</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Idha mayhaɱ bhante raho-gatassa paṭisallītassa evaɱ cetaso parivitakko udapādi:|| ||</p>

					<p class="f4">'Appakā te sattā lokasmiɱ ye uḷāre uḷāre bhoge labhitvā||<br />
					na c'eva majjanti,||<br />
					na ca pamajjanti,||<br />
					na ca kāmesu gedhaɱ āpajjanti,||<br />
					na ca sattesu vippaṭipajjanti.|| ||</p>

					<p class="f4">Atha kho eteva bahutarā sattā lokasmiɱ ye uḷāre uḷāre bhoge labhitvā majjanti c'eva pamajjanti <a id="pg74"><span class="f2 g"><b>[74]</b></span></a> ca,||<br />
					kāmesu ca gedhaɱ āpajjanti,||<br />
					sattesu ca vippaṭipajjantī" ti.|| ||</p>

					<p class="ctr c">&#9632;</p>

					<p class="f4">Evam etaɱ mahārāja, evam etaɱ mahārāja,||<br />
					appakā te mahārāja sattā lokasmiɱ ye uḷāre uḷāre bhoge labhitvā na c'eva majjanti,||<br />
					na ca pamajjanti,||<br />
					na ca kāmesu gedhaɱ āpajjanti,||<br />
					na ca sattesu vippaṭipajjanti.|| ||</p>

					<p class="f4">Atha kho eteva bahutarā sattā lokasmiɱ ye uḷāre uḷāre bhoge labhitvā majjanti c'eva pamajjanti ca, kāmesu ca gedhaɱ āpajjanti,||<br />
					sattesu ca vippaṭipajjantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Sārattā kāma-bhogesu giddhā kāmesu mucchitā,||<br />
							Atisāraɱ na bujjhanti migā kūṭaɱva oḍḍitaɱ,||<br />
							Pacchāsaɱ kaṭukaɱ hoti vipāko hi'ssa pāpakoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.7" href="../../../../backmatter/indexes/sutta/sn/01_sagv/idx_03_kosalasamyutta.htm#p7">Sutta 7</a></h4>

					<h1>Atthakaraṇa Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p7.1">pts</a>][<a href="../../../../dhamma-vinaya/ati/sn/01_sagv/sn01.03.007.than.ati.htm#p7.1">than</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Idh'āhaɱ bhante atthakaraṇe nisinno passāmi khattiya-mahāsāle pi brāhmaṇa-mahāsāle pi gahapati-mahāsāle pi aḍḍhe mah-addhane mahā bhoge pahūta-jāta-rūpa-rajate pahūtavittūpakaraṇe pahūtadhana-dhaññe kāmahetu kāmanidānaɱ kāmādhikaraṇaɱ sampajānamusā bhāsante.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">'Alan-dāni me atthakaraṇena,||<br />
					bhadramukhodāni atthakaraṇe na paññāyissatī'" ti.|| ||</p>

					<p class="ctr c">&#9632;</p>

					<p class="f4">"Ye pi te mahārāja khattiya-mahā-sālā brāhmaṇa-mahā-sālā gahapati mahā-sālā aḍḍhā maha-d-dhanā mahā-bhogā pahūta-jāta-rūpa-rajatā pahūtavittūpakaraṇā pahūta-dhana-dhaññā kāmahetu kāmanidānaɱ kāmādhikaraṇaɱ sampajānamusā bhāsanti,||<br />
					tesaɱ taɱ bhavissati dīgha-rattaɱ ahitāya dukkhāyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Sārattā kāma-bhogesu giddhā kāmesu mucchitā,||<br />
							Atisāraɱ na bujjhanti macchā khipaɱ va oḍḍhitaɱ,||<br />
							Pacchāsaɱ kaṭukaɱ hoti vipāko hi'ssa pāpako.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg75"><span class="f2 g"><b>[75]</b></span></a></p>

					<h4 class="ctr"><a id="sn.1.3.8" href="../../../../backmatter/indexes/sutta/sn/01_sagv/idx_03_kosalasamyutta.htm#p8">Sutta 8</a></h4>

					<h1>Mallikā Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p8.1">pts</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Rājā Pasenadi Kosalo Mallikāya deviyā saddhiɱ uparipāsādavaragato hoti.|| ||</p>

					<p class="f4">Atha kho Rājā Pasenadi Kosalo Mallikaɱ deviɱ etad avoca:|| ||</p>

					<p class="f4">"Atthi nu kho te Mallike ko cañño attanā piyataro" ti?|| ||</p>

					<p class="f4">"N'atthi kho me mahārāja ko cañño attanā piyataro.|| ||</p>

					<p class="f4">Tuyhaɱ pana mahārāja atthañño koci attanā piyataro" ti?|| ||</p>

					<p class="f4">"Mayham pi kho Mallike n'atthi añño koci attanā piyataro" ti.|| ||</p>

					<p class="f4">Atha kho Rājā Pasenadi Kosalo pāsādā orohitvā1 yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Rājā Pasenadi Kosalo Bhagavantaɱ etad avoca:|| ||</p>

					<p class="f4">"Idh'āhaɱ bhante Mallikāya deviyā saddhiɱ uparipāsādavaragato Mallikaɱ deviɱ etad avocaɱ:|| ||</p>

					<p class="f4">'Atthi nu kho te Mallike ko cañño attanā piyataro' ti?|| ||</p>

					<p class="f4">Evaɱ vutte bhante Mallikādevī maɱ etad avoca:|| ||</p>

					<p class="f4">'N'atthi kho me mahārāja ko cañño attanā piyataro.|| ||</p>

					<p class="f4">Tuyhaɱ pana mahārāja atthañño koci attanā piyataro' ti?|| ||</p>

					<p class="f4">Evaɱ vuttāhaɱ bhante Mallikaɱ deviɱ etad avocaɱ:|| ||</p>

					<p class="f4">'Mayham pi kho Mallike n'atthi añño koci attanā piyataro'" ti.|| ||</p>

					<p class="f4">Atha kho Bhagavā etam atthaɱ viditvā tāyaɱ velāyaɱ imaɱ gāthaɱ abhāsi:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Sabbā disā anuparigamma cetasā||<br />
							N'evajjhagā piyataramattanā kvaci,||<br />
							Evaɱ piyo puthu attā paresaɱ||<br />
							Tasmā na hiɱse paraɱ attakāmoti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.9" href="../../../../backmatter/indexes/sutta/sn/01_sagv/idx_03_kosalasamyutta.htm#p9">Sutta 9</a></h4>

					<h1>Yañña Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p9.1">pts</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena rañño Pasenadissa Kosalassa mahāyañño pacc'upaṭṭhito hoti.|| ||</p>

					<p class="f4">Pañca ca usabha-satāni pañca ca vacchatara-satāni pañca ca vacchatarī-satāni pañca <a id="pg76"><span class="f2 g"><b>[76]</b></span></a> ca aja-satāni pañca ca urabbha-satāni thūṇupanītāni honti yaññ'atthāya.|| ||</p>

					<p class="f4">Ye pissa te honti dāsāti vā pessāti vā kamma-karāti vā te pi daṇḍatajjitā bhayatajjitā assumukhā rudamānā parikammāni karontī ti.|| ||</p>

					<p class="f4">Atha kho sambahulā bhikkhū pubbaṇha-samayaɱ nivāsetvā patta-cīvaraɱ ādāya Sāvatthiyaɱ piṇḍāya pavisiɱsu.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Idha bhante, rañño Pasenadissa Kosalassa mahāyañño pacc'upaṭṭhito hoti, pañca ca usabha-satāni pañca ca vacchatara-satāni pañca ca vacchatarī-satāni pañca ca aja-satāni pañca ca urabbha-satāni thūṇūpanītāni honti yaññ'atthāya.|| ||</p>

					<p class="f4">Yepissa bhante te honti dāsāti vā pessāti vā kamma-karāti vā te pi daṇḍatajjitā bhayatajjitā assumukhā rudamānā parikammāni karontī" ti.|| ||</p>

					<p class="f4">Atha kho Bhagavā etam atthaɱ viditvā tāyaɱ velāyaɱ imā gāthāyo abhāsi:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Assamedhaɱ purisamedhaɱ sammāpāsaɱ vājapeyyaɱ niraggalaɱ,||<br />
							Mahāyaññā mahārambhā na te honti maha-p-phalā.|| ||</p>

							<p class="f4 in2">Ajeḷakā ca gāvo ca vividhā yattha haññare,||<br />
							Na taɱ sammaggatā yaññaɱ upayanti mahesino.|| ||</p>

							<p class="f4 in2">Ye ca yaññā nirārambhā yajanti anukulaɱ sadā,||<br />
							ajeḷakā ca gāvo ca vividhā nettha haññare|| ||</p>

							<p class="f4 in2">Etaɱ sammaggatā yaññaɱ upayanti mahesino,||<br />
							Etaɱ yajetha medhāvī eso yañño maha-p-phalo.|| ||</p>

							<p class="f4 in2">Etaɱ hi yajamānassa seyyo hoti na pāpiyo,||<br />
							Yañño ca vipulo hoti pasīdanti ca devatāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.10" href="../../../../backmatter/indexes/sutta/sn/01_sagv/idx_03_kosalasamyutta.htm#p10">Sutta 10</a></h4>

					<h1>Bandhana Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.03.001-010.rhyc.pts.htm#p10.1">pts</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena raññā Pasenadi kosalena mahā-jana-kāyo bandhāpito hoti,||<br />
					appekacce rajjuhi appekacce andūhi appekacce saŋkhalikāhi.|| ||</p>

					<p class="f4"><a id="pg77"><span class="f2 g"><b>[77]</b></span></a> Atha ko sambahulā bhikkhū pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pavisiɱsu.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Idha bhante raññā Pasenadikosalena mahā-jana-kāyo bandhāpito appekacce rajjuhi appekacce andūhi appekacce saŋkhalīkāhī" ti.|| ||</p>

					<p class="f4">Atha kho Bhagavā etam atthaɱ viditvā tāyaɱ velāyaɱ imā gāthāyo abhāsi:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Na taɱ daḷhaɱ bandhanamāhu dhīrā||<br />
							Yadāyasaɱ dārujaɱ babbajañca,||<br />
							Sārattarattā maṇikuṇḍalesu||<br />
							Puttesu dāresu ca yā apekkhā.|| ||</p>

					      <p class="f4 in2">Etaɱ daḷhaɱ bandhanamāhu dhīrā||<br />
							Ohārinaɱ sithilaɱ duppamuñcaɱ,||<br />
							Etam pi chetvāna paribbajanti||<br />
							Anapekkhino kāma sukhaɱ pahāyāti.|| ||</p>

					<p class="ctr">Bandhana Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>