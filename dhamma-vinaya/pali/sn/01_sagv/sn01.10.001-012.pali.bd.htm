<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.10.1-12: Yakkha Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr c">Saɱyutta Nikāya<br />
					I. Sagatha Vagga</h4>

					<h1>10. Yakkha Saɱyutta</h1>

					<h4 class="ctr">Suttas 1-12</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg206"><span class="f2 g"><b>[206]</b></span></a></p>

					<h4 class="ctr"><a id="sn.1.10.1" href="../../../../backmatter/indexes/sutta/sn/01_sagv/idx_10_yakkhasamyutta.htm#p1">Sutta 1</a></h4>

					<h1>Indaka Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.10.001.rhyc.pts.htm#p1.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Indakuṭe pabbate Indakassa yakkhassa bhavane.|| ||</p>

					<p class="f4">2. Atha kho Indako yakkho yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					      <p class="f4 in2">"'Rūpaɱ na jīvan' ti vadanti buddhā||<br />
							kathaɱ nv ayaɱ vindat imaɱ sarīraɱ,||<br />
							Kut'assa aṭṭhiyakapiṇḍam eti||<br />
							kathaɱ nv ayaɱ sajjati gabbharasmin" ti.|| ||</p>

					<p class="f4">3. [Bhagavā:]</p>

					      <p class="f4 in2">"Paṭhamaɱ kalalaɱ hoti kalalā hoti abbudaɱ,||<br />
							Abbudā jāyate pesī pesī nibbattati ghano,||<br />
							Ghanā pasākhā jāyanti kesā lomā nakhāni ca.||<br />
							Yaṇ c'assa bhuñjate mātā annaɱ pānañ ca bhojanaɱ,||<br />
							Tena so tattha yāpeti mātu-kucchigato naro" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.2" href="../../../../backmatter/indexes/sutta/sn/01_sagv/idx_10_yakkhasamyutta.htm#p2">Sutta 2</a></h4>

					<h1>Sakka Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.10.002.rhyc.pts.htm#p2.1">pts</a>][<a href="../../../../dhamma-vinaya/bd/sn/01_sagv/sn01.10.002.olds.bd.htm#p2.1">olds</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">2. Atha kho Sakkanāmako yakkho yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ gāthāya ajjhabhāsi:|| ||</p>

					      <p class="f4 in2">"Sabba-gantha-pahīnassa vi-p-pamuttassa te sato||<br />
							Samaṇassa na taɱ sādhu yad aññam anusāsatī" ti.|| ||</p>

					<p class="f4">3. [Bhagavā:]</p>

					      <p class="f4 in2">"Yena kenaci vaṇṇena saŋvāso Sakka jāyati,||<br />
							Na taɱ arahati sappañño manasā anukampituɱ.||<br />
							Manasā ce pasannena yad aññam anusāsati,||<br />
							Na tena hoti saɱyutto sānukampā anuddayā" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg207"><span class="f2 g"><b>[207]</b></span></a></p>

					<h4 class="ctr"><a id="sn.1.10.3" href="../../../../backmatter/indexes/sutta/sn/01_sagv/idx_10_yakkhasamyutta.htm#p3">Sutta 3</a></h4>

					<h1>Sūciloma Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.10.003.rhyc.pts.htm#p3.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Gayāyaɱ viharati Ṭaŋkitamañ ce Sūciloma-yakkhassa bhavane.|| ||</p>

					<p class="f4">2. Tena kho pana samayena Kharo ca yakkho Sūcilomo ca yakkho Bhagavato avidūre ati-k-kamanti.|| ||</p>

					<p class="f4">3. Atha kho Kharo yakkho Sūcilomaɱ yakkhaɱ etad avoca:|| ||</p>

					<p class="f4">"Eso samaṇo" ti.|| ||</p>

					<p class="f4">4. "N'eso samaṇo,||<br />
					samaṇako eso.|| ||</p>

					<p class="f4">Yāva jānāmi yadi vā||<br />
					so samaṇo yadi vā||<br />
					pana so samaṇako" ti.|| ||</p>

					<p class="f4">5. Atha kho Sūcilomo yakkho yena Bhagavā ten'upasankami.|| ||</p>

					<p class="f4">Upasaŋkamitvā Bhagavato kāyaɱ upanāmesi.|| ||</p>

					<p class="f4">6. Atha kho Bhagavā kāyaɱ apanāmesi.</p>

					<p class="f4">7. Atha kho Sūcilomo yakkho Bhagavantaɱ etad avoca:|| ||</p>

					<p class="f4">"Bhāyasi maɱ samaṇā" ti?|| ||</p>

					<p class="f4">[Bhagavā:]</p>

					<p class="f4">8. "Na khvāhantaɱ āvuso bhāyāmi.|| ||</p>

					<p class="f4">Api ca te samphasso pāpako" ti.|| ||</p>

					<p class="f4">9. [Sūcilomo:]|| ||</p>

					<p class="f4">"Pañhaɱ taɱ samaṇa pucchissāmi.|| ||</p>

					<p class="f4">Sace me samaṇa na vyākarissasi cittaɱ vā te khipissāmi.|| ||</p>

					<p class="f4">Hadayaɱ vā te phālessāmi.|| ||</p>

					<p class="f4">Pādesu vā gahetvā pāragaŋgāya khipissāmī" ti.|| ||</p>

					<p class="f4">10. [Bhagavā:]</p>

					<p class="f4">"Na khvāhan taɱ āvuso passāmi sa-devake loke sa-mārake sa-brahmake sa-s-samaṇa-brāhmaṇiyā pajāya sa deva-manussāya,||<br />
					yo me cittaɱ vā khipeyya,||<br />
					hadayaɱ vā phāleyya,||<br />
					pādesu vā gahetvā pāragaŋgāya khipeyya.|| ||</p>

					<p class="f4">Api ca tvaɱ āvuso puccha yad ākaŋkhasī" ti.|| ||</p>

					<p class="f4">11. Atha kho Sūcilomo yakkho Bhagavantaɱ gāthāya ajjhabhāsi:|| ||</p>

					      <p class="f4 in2">"Rāgo ca doso ca kutonidānā||<br />
							aratī ratī lomahaɱso kutojā,||<br />
							Kuto samuṭṭhāya manovitakkā||<br />
							kumārakā dhaŋkam iv'ossajantī" ti.|| ||</p>

					<p class="f4">12. [Bhagavā:]</p>

					      <p class="f4 in2">"Rāgo ca doso ca ito nidānā||<br />
							aratī ratī lomahaɱso itojā,||<br />
							Ito samuṭṭhāya manovitakkā||<br />
							kumārakā dhaŋkam iv'ossajantī ti.||<br />
							Snehajā attasambhūtā nigrodhass'eva khandhajā,||<br />
							Puthū visattā kāmesu māluvā va vitatā vane.||<br />
							<a id="pg208"><span class="f2 g"><b>[208]</b></span></a> Ye naɱ pajānanti yato nidānaɱ||<br />
							te taɱ vinodenti suṇohi yakkha,||<br />
							Te duttaraɱ ogham imaɱ taranti||<br />
							atiṇṇapubbaɱ apuna-b-bhavāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.4" href="../../../../backmatter/indexes/sutta/sn/01_sagv/idx_10_yakkhasamyutta.htm#p4">Sutta 4</a></h4>

					<h1>Maṇibhadda Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.10.004.rhyc.pts.htm#p4.1">pts</a>][<a href="../../../../dhamma-vinaya/ati/sn/01_sagv/sn01.10.004.than.ati.htm#p4.1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Magadhesu viharati Maṇimāḷake cetiye Naṇibhaddassa yakkhassa bhavane.|| ||</p>

					<p class="f4">2. Atha kho Maṇibhaddo yakkho yena Bhagavā ten'upasankami.|| ||</p>

					<p class="f4">Upasaŋkamitvā Bhagavato santike imaɱ gāthaɱ abhāsi:|| ||</p>

					      <p class="f4 in2">"[Satīmato sadā bhaddaɱ satimā sukham edhati,||<br />
							Satīmato suve seyyā verā na parimuccatī" ti.]|| ||</p>

					<p class="f4">3. [Bhagavā:]</p>

					      <p class="f4 in2">"Satīmato sadā bhaddaɱ satimā sukham edhati,||<br />
							Satīmato suve seyyā verā na parimuccatī.||<br />
							Yassa sabbam ahorattaɱ ahiɱsāya rato mano,||<br />
							Mett'-aɱso sabba-bhūtesu veraɱ tassa na kenacī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.5" href="../../../../backmatter/indexes/sutta/sn/01_sagv/idx_10_yakkhasamyutta.htm#p5">Sutta 5</a></h4>

					<h1>Sānu Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.10.005.rhyc.pts.htm#p5.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena aññatarissā upāsikāya Sānu nāma putto yakkhena gahito hoti.|| ||</p>

					<p class="f4">3. Atha kho sā upāsikā paridevamānā tāyaɱ velāyaɱ imā gāthāyo abhāsi:|| ||</p>

					      <p class="f4 in2">["'Sādū' ti me arahataɱ sutaɱ||<br />
							satimato suve seyyo verā ca parimuccatī" ti.]|| ||</p>

					      <p class="f4 in2">"Cātuddasiɱ pañca-dasiɱ yā va pakkhassa aṭṭhami,||<br />
							Pāṭihāriyapakkhañ ca aṭṭh'aŋga-susamāhitaɱ,||<br />
							uposathaɱ upavasanti iti me arahataɱ sutaɱ||<br />
							sā dāni ajja passāmi yakkhā kīḷanti Sānunā" ti.|| ||</p>

					<p class="f4">[Yakkho:]|| ||</p>

					      <p class="f4 in2">"Cātuddasiɱ pañca-dasiɱ yā va pakkhassa aṭṭhamī,||<br />
							Pāṭihāriyapakkhañ ca aṭṭh'aŋga-susamā-gataɱ.||<br />
							<a id="pg209"><span class="f2 g"><b>[209]</b></span></a>Uposathaɱ upavasanti Brahma-cariyaɱ caranti ye||<br />
							Na tehi yakkhā kī'anti sāhu te arahataɱ1 sutaɱ.||<br />
							Sānuɱ pabuddhaɱ vajjāsi yakkhānaɱ vacanaɱ idaɱ:||<br />
							'Mā kāsi pāpakaɱ kammaɱ āviɱ vā yadi vā raho.||<br />
							Sac'eva pāpakaɱ kammaɱ karissasi karosi vā,||<br />
							Na te dukkhā pamuty atthi uppaccāpi palāyato'" ti.|| ||</p>

					<p class="f4">4. [Sānu:]|| ||</p>

					      <p class="f4 in2">"Mataɱ vā amma rodanti yo vā jivaɱ na dissati,||<br />
							Jivantaɱ amma passantī kasmā maɱ amma rodasī" ti?|| ||</p>

					<p class="f4">5. [Upāsikā:]|| ||</p>

					      <p class="f4 in2">"Mataɱ vā putta rodanti yo vā jivaɱ na dissati,||<br />
							Yo ca kāme ca jitvāna puna-r-āga-c-chate idha,||<br />
							Taɱ vā pi putta rodanti puna jīvaɱ mato hi so.||<br />
							Kukkuḷā ubbhato tāta kukkuḷaɱ patitum icchasi,||<br />
							Narakā ubbhato tāta narakaɱ patitum icchasi.||<br />
							Abhidhāvatha bhaddaɱ te kassa ujjhāpayāmase,||<br />
							Ādittā nībhaṭaɱ bhaṇḍaɱ puna ḍayhitum icchasī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.6" href="../../../../backmatter/indexes/sutta/sn/01_sagv/idx_10_yakkhasamyutta.htm#p6">Sutta 6</a></h4>

					<h1>Piyaŋkara Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.10.006.rhyc.pts.htm#p6.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Anuruddho Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayen'āyasmā Anuruddho rattiyā paccūsa-samayaɱ paccu-ṭṭhāya dhamma-padānī bhāsati.|| ||</p>

					<p class="f4">3. Atha kho Piyaŋkaramātā yakkhinī puttakaɱ evaɱ tosesi:|| ||</p>

					      <p class="f4 in2">"Mā saddaɱ kari Piyaŋkara||<br />
							bhikkhu dhamma-padāni bhāsati,||<br />
							Api ca dhammapadaɱ vijāniya||<br />
							paṭipajjema hitāya no siyā.||<br />
							Pāṇesu ca saɱyamāmase||<br />
							sampajānamusā na bhaṇāmase,||<br />
							Sikkhema susīlam attano||<br />
							api muccema pisācayoniyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.7" href="../../../../backmatter/indexes/sutta/sn/01_sagv/idx_10_yakkhasamyutta.htm#p7">Sutta 7</a></h4>

					<h1>Punabbasu Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.10.007.rhyc.pts.htm#p7.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4"><a id="pg210"><span class="f2 g"><b>[210]</b></span></a> 2. Tena kho pana samayena Bhagavā bhikkhū nibbāṇa-paṭisaɱyuttāya dhammiyā kathāya sandasseti sam-ā-dapeti samuttejeti sampahaɱseti.|| ||</p>

					<p class="f4">Te ca bhikkhū aṭṭhikatvā manasi katvā sabbaɱ cetasā samannā-haritvā ohita-sotā dhammaɱ suṇanti.|| ||</p>

					<p class="f4">3. Atha kho Punabbasumātā yakkhinī puttake evaɱ tose ti:|| ||</p>

					      <p class="f4 in2">"Tuṇhī Uttarike hohi tuṇhī hohi Punabbasu,||<br />
							Yāvāhaɱ Buddhaseṭṭhassa dhammaɱ sossāmi Satthuno.||<br />
							Nibbāṇaɱ Bhagavā āha sabbagatthappamocanaɱ,||<br />
							Ativelā ca me hoti asmiɱ dhamme piyāyanā.||<br />
							Piyo loke sako putto piyo loke sako pati,||<br />
							Tato piyatarā mayhaɱ assa Dhammassa Magganā,||<br />
							Na hi putto pati vā pi piyo dukkhā pamocaye,||<br />
							Yathā sad'Dhamma-savaṇaɱ dukkhā moceti pāṇinaɱ.||<br />
							Loke dukkha-paretasmiɱ jarā-maraṇasaɱyute||<br />
							Jarāmaraṇamokkhāya yaɱ dhammaɱ abhisambuddhaɱ,||<br />
							Taɱ dhammaɱ sotum icchāmi tuṇhī hoti Punabbasū" ti.|| ||</p>

					<p class="f4">4. [Punabbasu:]|| ||</p>

					      <p class="f4 in2">"Amma na byāharissāmi||<br />
							tuṇhī-bhūtāyamuttarā,||<br />
							Dhammameva nisāmehi sad'Dhamma-savaṇaɱ sukhaɱ.||<br />
							Sad'Dhammassa anaññāya amma dukkhaɱ carāmase,||<br />
							Esa deva-manussānaɱ sammūḷhānaɱ pabhaŋkaro,||<br />
							Buddho antimasārīro dhammaɱ deseti cakkhumā" ti.|| ||</p>

					<p class="f4">5. [Punabbasumātā:]|| ||</p>

					      <p class="f4 in2">"Sādhu kho paṇḍito nāma putto jāto uresayo,||<br />
							Putto me Buddhaseṭṭhassa dhammaɱ suddhaɱ piyāyati.||<br />
							Punabbasu sukhī hohi ajjāhamhi samuggatā,||<br />
							Diṭṭhāni ariya-saccāni uttarā pi suṇātu me" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.8" href="../../../../backmatter/indexes/sutta/sn/01_sagv/idx_10_yakkhasamyutta.htm#p8">Sutta 8</a></h4>

					<h1>Sudatta Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.10.008.rhyc.pts.htm#p8.1">pts</a>][<a href="../../../../dhamma-vinaya/ati/sn/01_sagv/sn01.10.008.than.ati.htm#p8.1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Sītavane.|| ||</p>

					<p class="f4">2. Tena kho pana samayena Anāthapiṇḍiko gahapati Rājagahaɱ anuppatto hoti kenaci-d-eva karaṇiyena.|| ||</p>

					<p class="f4">3. Assosi kho Anāthapiṇḍiko gahapati Buddho kira loke uppanno ti.|| ||</p>

					<p class="f4">Tāva-d-eva ca pana Bhagavantaɱ dassanāya upasankamitukāmo ahosi.|| ||</p>

					<p class="f4"><a id="pg211"><span class="f2 g"><b>[211]</b></span></a> 4. Ath'assa Anāthapiṇḍikassa gahapatissa etad ahosi:|| ||</p>

					<p class="f4">"Akālo kho ajja Bhagavantaɱ dassanāya upasankamituɱ.|| ||</p>

					<p class="f4">Sve dān'āhaɱ kālena Bhagavantaɱ dassanāya upasankamissāmī" ti,||<br />
					Buddha-gatāya satiyā nipajji.|| ||</p>

					<p class="f4">"Rattiyā sudaɱ ti-k-khattuɱ vuṭṭhāsi pabhātan" ti maññamāno.|| ||</p>

					<p class="f4">5. Atha kho Anāthapiṇḍiko gahapati yena Sīvathikadvāraɱ ten'upasankami.|| ||</p>

					<p class="f4">Amanussā dvāraɱ vivariɱsu.|| ||</p>

					<p class="f4">6. Atha kho Anāthapiṇḍikassa gahapatissa nagaramhā ni-k-khamantassa āloko antara-dhāyi.|| ||</p>

					<p class="f4">Andhakāro pātu-r-ahosi.|| ||</p>

					<p class="f4">Bhayaɱ chambhitattaɱ lomahaɱso udapādi.|| ||</p>

					<p class="f4">Tato ca puna nivattitukāmo ahosi.|| ||</p>

					<p class="f4">7. Atha kho Sīvako yakkho antara-hito saddam anussāvesi:|| ||</p>

					      <p class="f4 in2">"Sataɱ hatthī sataɱ assā sataɱ assatarī rathā,||<br />
							Sataɱ kaññā-sahassāni āmuttamaṇikuṇḍalā,||<br />
							Ekassa padavītihārassa kalaɱ nāgghanti soḷasiɱ.||<br />
							Abhi-k-kama gahapati, abhi-k-kama gahapati,||<br />
							abhi-k-kamanaɱ te seyyo no paṭikkaman" ti.|| ||</p>

					<p class="f4">8. Atha kho Anāthapiṇḍiksa gahapatissa andhakāro antara-dhāyi, āloko pātu-r-ahosi.|| ||</p>

					<p class="f4">Yaɱ ahosi bhayaɱ chambhitattaɱ lomahaɱso so paṭippassambhi.|| ||</p>

					<p class="f4">9. Dutiyam pi kho Anāthapiṇḍikassa gahapatissa nagaramhā nikmantassa āloko antara-dhāyi.|| ||</p>

					<p class="f4">Andhakāro pātu-r-ahosi.|| ||</p>

					<p class="f4">Bhayaɱ chambhitattaɱ lomahaɱso udapādi.|| ||</p>

					<p class="f4">Tato ca puna nivattitukāmo ahosi.|| ||</p>

					<p class="f4">Atha kho sīvako yakkho antara-hito saddam anussāvesi:|| ||</p>

					      <p class="f4 in2">"Sataɱ hatthī sataɱ assā sataɱ assatarī rathā,||<br />
							Sataɱ kaññā-sahassāni āmuttamaṇikuṇḍalā,||<br />
							Ekassa padavītihārassa kalaɱ nāgghanti soḷasiɱ.||<br />
							Abhi-k-kama gahapati, abhi-k-kama gahapati,||<br />
							abhi-k-kamanaɱ te seyyo no paṭikkaman" ti.|| ||</p>

					<p class="f4">Tatiyam pi kho Anāthapiṇḍiksa gahapatissa āloko antara-dhāyi.|| ||</p>

					<p class="f4">Andhakāro pātu-r-ahosi.|| ||</p>

					<p class="f4">Bhayaɱ chamhitattaɱ lomahaɱso udapādi.|| ||</p>

					<p class="f4">Tato ca puna nivattitukāmo ahosi.|| ||</p>

					<p class="f4">10. Tatiyam pi kho sīvako yakkho antara-hito saddam anussāvesi:|| ||</p>

					      <p class="f4 in2">"Sataɱ hatthī sataɱ assā sataɱ assatarī rathā,||<br />
							Sataɱ kaññā-sahassāni āmuttamaṇikuṇḍalā,||<br />
							Ekassa padavītihārassa kalaɱ nāgghanti soḷasiɱ.||<br />
							Abhi-k-kama gahapati, abhi-k-kama gahapati,||<br />
							abhi-k-kamanaɱ te seyyo no paṭikkaman" ti.|| ||</p>

					<p class="f4">11. Atha kho Anāthapiṇḍikassa gahapatissa andhakāro <a id="pg212"><span class="f2 g"><b>[212]</b></span></a> antara-dhāyi.|| ||</p>

					<p class="f4">Āloko pātu-r-ahosi.|| ||</p>

					<p class="f4">Yaɱ ahosi bhayaɱ chambhitattaɱ lomahaɱso so paṭippassambhi.|| ||</p>

					<p class="f4">12. Atha kho Anāthapiṇḍiko gahapati yena Sītavanaɱ ten'upasankami.|| ||</p>

					<p class="f4">13. Tena kho pana samayena Bhagavā rattiyā paccūsa-samayaɱ paccu-ṭṭhāya ajjhokāse caŋkamati.|| ||</p>

					<p class="f4">14. Addasā kho Bhagavā Anāthapiṇḍikaɱ gahapatiɱ dūrato va āga-c-chantaɱ.|| ||</p>

					<p class="f4">Disvāna caŋkamā orohitvā paññatte āsane nisīdi.|| ||</p>

					<p class="f4">Nisajja kho Bhagavā Anāthapiṇḍikaɱ gahapatiɱ etad avoca:|| ||</p>

					<p class="f4">"Ehi Sudattā!" ti.|| ||</p>

					<p class="f4">15. Atha kho Anāthapiṇḍiko gahapati nāmena maɱ Bhagavā ālapatīti tatth'eva Bhagavato pādesu sirasā nipatitvā Bhagavantaɱ etad avoca:|| ||</p>

					<p class="f4">"Kacci bhante Bhagavā sukham asayitthā" ti?|| ||</p>

					<p class="f4">[Bhagavā:]</p>

					      <p class="f4 in2">"Sabbadā ve sukhaɱ seti brāhmaṇo parinibbuto,||<br />
							Yo na limpati kāmesu sītibhuto nirūpadhi.||<br />
							Sabbā āsattiyo chetvā vineyya hadaye daraɱ,||<br />
							Upasanto sukhaɱ seti santiɱ pappuyya cetasā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.9" href="../../../../backmatter/indexes/sutta/sn/01_sagv/idx_10_yakkhasamyutta.htm#p9">Sutta 9</a></h4>

					<h1>Paṭhama Sukkā Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.10.009.rhyc.pts.htm#p9.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka nivāpe.|| ||</p>

					<p class="f4">2. Tena kho pana samayena Sukkā bhikkhunī mahatiyā parisāya parivutā dhammaɱ deseti.|| ||</p>

					<p class="f4">3. Atha kho Sukkāya bhikkhuniyā abhi-p-pasanno yakkho Rājagahe rathikāya rathikaɱ siŋghāṭakena siŋghāṭakaɱ upasankamitvā tāyaɱ velāyaɱ imā gāthāyo abhāsi:|| ||</p>

					      <p class="f4 in2">"Kim me katā Rājagahe manussā||<br />
							madhupītā va acchare||<br />
							Ye Sukkaɱ na payirupāsanti desentiɱ amataɱ padaɱ.||<br />
							Tañ ca pana appaṭivānīyaɱ asecanakam ojavaɱ,||<br />
							Pivanti maññe sappaññā valāhakam iva panthagū" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.10" href="../../../../backmatter/indexes/sutta/sn/01_sagv/idx_10_yakkhasamyutta.htm#p10">Sutta 10</a></h4>

					<h1>Dutiya Sukkā Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.10.010.rhyc.pts.htm#p10.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka nivāpe.|| ||</p>

					<p class="f4"><a id="pg213"><span class="f2 g"><b>[213]</b></span></a> 2. Tena kho pana samayena aññataro upāsako Sukkāya bhikkhuniyā bhojanaɱ adāsi.|| ||</p>

					<p class="f4">3. Atha kho Sukkāya bhikkhuniyā abhi-p-pasanno yakkho Rājagahe rathikāya rathikaɱ siŋghāṭakena siŋghāṭakaɱ upasankamitvā tāyaɱ velāyaɱ imaɱ gāthaɱ abhāsi:|| ||</p>

					      <p class="f4 in2">"Puññaɱ vata pasavi bahuɱ||<br />
							sappañño vatāyam upāsako,||<br />
							Yo Sukkāya adāsi bhojanaɱ||<br />
							sabba-ganthehi vippamuttāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.11" href="../../../../backmatter/indexes/sutta/sn/01_sagv/idx_10_yakkhasamyutta.htm#p11">Sutta 11</a></h4>

					<h1>Cīrā or Vīrā Suttaɱ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.10.011.rhyc.pts.htm#p11.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka nivāpe.|| ||</p>

					<p class="f4">2. Tena kho pana samayena aññataro upāsako Cīrāya bhikkhuniyā cīvaraɱ adāsi.|| ||</p>

					<p class="f4">3. Atha kho Cīrāya bhikkhuniyā abhi-p-pasanno yakkho Rājagahe rathikāya rathikaɱ siŋghāṭakena siŋghāṭakaɱ upasankamitvā tāyaɱ velāyaɱ imaɱ gāthaɱ abhāsi:|| ||</p>

					      <p class="f4 in2">"Puññaɱ vata pasavi bahuɱ||<br />
							sappañño vatāyam upāsako,||<br />
							Yo Cīrāya adāsi cīvaraɱ||<br />
							sabbayogehi vippamuttāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.12" href="../../../../backmatter/indexes/sutta/sn/01_sagv/idx_10_yakkhasamyutta.htm#p12">Sutta 12</a></h4>

					<h1>Āḷavaka Suttaɱ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.10.012.rhyc.pts.htm#p12.1">pts</a>][<a href="../../../../dhamma-vinaya/ati/sn/01_sagv/sn01.10.012.than.ati.htm#p12.1">than</a>][<a href="../../../../dhamma-vinaya/ati/sn/01_sagv/sn01.10.012.piya.ati.htm#p12.1">ati-piya</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Āḷaviyaɱ viharati Āḷavakassa yakkhassa bhavane.|| ||</p>

					<p class="f4">2. Atha kho Āḷavako yakkho yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ etad avoca:|| ||</p>

					<p class="f4">"Nikkhama samaṇā" ti.|| ||</p>

					<p class="f4">"Sādh'āvuso" ti Bhagavā ni-k-khami.|| ||</p>

					<p class="f4">"Pavisa samaṇā" ti.|| ||</p>

					<p class="f4">"Sadh'āvuso" ti Bhagavā pāvisi.|| ||</p>

					<p class="f4">3. Dutiyam pi kho Āḷavako yakkho Bhagavantaɱ etad avoca:|| ||</p>

					<p class="f4">"Nikkhama samaṇā" ti.|| ||</p>

					<p class="f4">"Sadh'āvuso" ti Bhagavā ni-k-khami.|| ||</p>

					<p class="f4">"Pavisa samaṇā" ti.|| ||</p>

					<p class="f4">"Sadh'āvuso" ti Bhagavā pāvisi.|| ||</p>

					<p class="f4"><a id="pg214"><span class="f2 g"><b>[214]</b></span></a> 4. Tatiyam pi kho Āḷavako yakkho Bhagavantaɱ etad avoca:|| ||</p>

					<p class="f4">Nikkhama samaṇā ti.|| ||</p>

					<p class="f4">Sadh'āvuso ti Bhagavā ni-k-khami.|| ||</p>

					<p class="f4">Pavisa samaṇā ti.|| ||</p>

					<p class="f4">Sadh'āvuso ti Bhagavā pāvisi.|| ||</p>

					<p class="f4">5. Catuttham pi kho Āḷavako yakkho Bhagavantaɱ etad avoca:|| ||</p>

					<p class="f4">Nikkhama samaṇāti.|| ||</p>

					<p class="f4">6. Na ko panāham āvuso ni-k-khamissāmi.|| ||</p>

					<p class="f4">Yaɱ te karaṇīyaɱ taɱ karohī ti.|| ||</p>

					<p class="f4">7. [Āḷavako:]</p>

					<p class="f4">Pañhaɱ taɱ samaṇa pucchissāmi.|| ||</p>

					<p class="f4">Sace me na vyākarissasi,||<br />
					cittaɱ vā te khipissāmi.|| ||</p>

					<p class="f4">Hadayaɱ vā te phālessāmi.|| ||</p>

					<p class="f4">Pādesu vā gahetvā pāragaŋgāya khipissāmī ti.|| ||</p>

					<p class="f4">8. [Bhagavā:]</p>

					<p class="f4">Na khvāhaɱ taɱ āvuso passāmi sa-devake loke sa-mārake sa-brahmake sa-s-samaṇa-brāhmaṇiyā pajāya sadeva-manussāya,||<br />
					yo me cittaɱ vā khipeyya hadayaɱ vā phāleyya pādesu vā gahetvā pāragaŋgāya khipeyya.|| ||</p>

					<p class="f4">Api ca tvaɱ āvuso puccha yad ākaŋkhasī ti.|| ||</p>

					<p class="f4">9. Atha kho Āḷavako yakkho Bhagavantaɱ gāthāya ajjhabhāsi:|| ||</p>

					      <p class="f4 in2">Kiɱ sūdha vittaɱ purisassa seṭṭhaɱ||<br />
							kiɱ su suciṇṇaɱ sukham āvahāti,||<br />
							Kiɱ su have sādutaraɱ rasānaɱ||<br />
							kathaɱ jivī jīvitam āhu seṭṭhan ti?|| ||</p>

					<p class="f4">10.[Bhagavā:]</p>

					      <p class="f4 in2">Saddhīdha vittaɱ purisassa seṭṭhaɱ||<br />
							dhammo suciṇṇo sukham āvahāti,||<br />
							Saccaɱ have sādutaraɱ rasānaɱ||<br />
							paññājīviɱ1 jīvitam āhu seṭṭhan ti.|| ||</p>

					<p class="f4">11. [Āḷavako:]</p>

					      <p class="f4 in2">Kathaɱ su tarati oghaɱ kathaɱ su tarati aṇṇavaɱ,||<br />
							Kathaɱ su dukkhaɱ acceti kathaɱ su parisujjhatī ti?|| ||</p>

					<p class="f4">12. [Bhagavā:]</p>

					      <p class="f4 in2">Saddhāya tarati oghaɱ appamādena aṇṇavaɱ,||<br />
							Viriyena dukkhaɱ acceti paññāya parisujjhatī ti.|| ||</p>

					<p class="f4">13. [Āḷavako:]</p>

					      <p class="f4 in2">Kathaɱ su labhate paññaɱ kathaɱ su vindate dhanaɱ,||<br />
							Kathaɱ su kittiɱ pappoti kathaɱ mittāni ganthati,||<br />
							Asmā lokā paraɱ lokaɱ kathaɱ pecca na socatī ti?|| ||</p>

					<p class="f4">14. [Bhagavā:]</p>

					      <p class="f4 in2">Saddahāno arahataɱ dhammaɱ nibbāṇapattiyā,||<br />
							Sussūsā labhate paññaɱ appamatto vicakkhaṇo,||<br />
							Patirūpakārī dhuravā uṭṭhātā vindate dhanaɱ,||<br />
							<a id="pg215"><span class="f2 g"><b>[215]</b></span></a> saccena kittiɱ pappoti dadaɱ mittāni ganthati.||<br />
							Asmā lokā paraɱ lokaɱ evaɱ pecca na socatī.||<br />
							Yass'ete caturo dhammā saddhassa gharam esino,||<br />
							Saccaɱ dhammo dhiti cāgo sa ve pecca na socati,||<br />
							Asmā lokā paraɱ lokaɱ evaɱ pecca na socatī.||<br />
							Iŋgha aññe pi pucchasu puthūsamaṇa-brāhmaṇe,||<br />
							Yadi saccā damā cāgā khantyā bhiyyo'dha vijjatī ti.|| ||</p>

					<p class="f4">15. [Āḷavako:]</p>

					      <p class="f4 in2">Kathaɱ nu dāni puccheyyaɱ puthu samaṇa-brāhmaṇe,||<br />
							yo'haɱ ajja pajānāmi yo attho samparāyiko.||<br />
							Atthāya vata me Buddho vāsāyā'Āḷavim āgato,||<br />
							yo'haɱ ajja pajānāmi yattha dinnaɱ maha-p-phalaɱ.||<br />
							So ahaɱ vicarissāmi gāmā gāmaɱ purā puraɱ,||<br />
							Nama-s-samāno sambuddhaɱ Dhammassa ca sudhammatan ti.|| ||</p>

					<p class="f4 ctr">Yakkhasaɱyuttaɱ samattaɱ.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>