<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.10.1-12: Yakkha Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr c">Saṃyutta Nikāya<br />
					I. Sagatha Vagga</i></h4>

					<h1>10. Yakkha Saṃyutta</h1>

					<h4 class="ctr">Suttas 1-12</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg206"><span class="f2 g"><b>[206]</b></span></a></p>

					<h4 class="ctr"><a id="sn.1.10.1" href="../../../../backmatter/indexes/sutta/sn/01_sagv/idx_10_yakkhasamyutta.htm#p1">Sutta 1</a></h4>

					<h1>Indaka Suttaṃ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.10.001.rhyc.pts.htm#p1.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Indakuṭe pabbate Indakassa yakkhassa bhavane.|| ||</p>

					<p class="f4">2. Atha kho Indako yakkho yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ gāthāya ajjhabhāsi:|| ||</p>

					      <p class="f4 in2">"'Rūpaṃ na jīvan' ti vadanti buddhā||<br />
							kathaṃ nv ayaṃ vindat imaṃ sarīraṃ,||<br />
							Kut'assa aṭṭhiyakapiṇḍam eti||<br />
							kathaṃ nv ayaṃ sajjati gabbharasmin" ti.|| ||</p>

					<p class="f4">3. [Bhagavā:]</p>

					      <p class="f4 in2">"Paṭhamaṃ kalalaṃ hoti kalalā hoti abbudaṃ,||<br />
							Abbudā jāyate pesī pesī nibbattati ghano,||<br />
							Ghanā pasākhā jāyanti kesā lomā nakhāni ca.||<br />
							Yaṇ c'assa bhuñjate mātā annaṃ pānañ ca bhojanaṃ,||<br />
							Tena so tattha yāpeti mātu-kucchigato naro" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.2" href="../../../../backmatter/indexes/sutta/sn/01_sagv/idx_10_yakkhasamyutta.htm#p2">Sutta 2</a></h4>

					<h1>Sakka Suttaṃ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.10.002.rhyc.pts.htm#p2.1">pts</a>][<a href="../../../../dhamma-vinaya/bd/sn/01_sagv/sn01.10.002.olds.bd.htm#p2.1">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">2. Atha kho Sakkanāmako yakkho yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ gāthāya ajjhabhāsi:|| ||</p>

					      <p class="f4 in2">"Sabba-gantha-pahīnassa vi-p-pamuttassa te sato||<br />
							Samaṇassa na taṃ sādhu yad aññam anusāsatī" ti.|| ||</p>

					<p class="f4">3. [Bhagavā:]</p>

					      <p class="f4 in2">"Yena kenaci vaṇṇena saṇvāso Sakka jāyati,||<br />
							Na taṃ arahati sappañño manasā anukampituṃ.||<br />
							Manasā ce pasannena yad aññam anusāsati,||<br />
							Na tena hoti saṃyutto sānukampā anuddayā" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg207"><span class="f2 g"><b>[207]</b></span></a></p>

					<h4 class="ctr"><a id="sn.1.10.3" href="../../../../backmatter/indexes/sutta/sn/01_sagv/idx_10_yakkhasamyutta.htm#p3">Sutta 3</a></h4>

					<h1>Sūciloma Suttaṃ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.10.003.rhyc.pts.htm#p3.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Gayāyaṃ viharati Ṭaṅkitamañ ce Sūciloma-yakkhassa bhavane.|| ||</p>

					<p class="f4">2. Tena kho pana samayena Kharo ca yakkho Sūcilomo ca yakkho Bhagavato avidūre ati-k-kamanti.|| ||</p>

					<p class="f4">3. Atha kho Kharo yakkho Sūcilomaṃ yakkhaṃ etad avoca:|| ||</p>

					<p class="f4">"Eso samaṇo" ti.|| ||</p>

					<p class="f4">4. "N'eso samaṇo,||<br />
					samaṇako eso.|| ||</p>

					<p class="f4">Yāva jānāmi yadi vā||<br />
					so samaṇo yadi vā||<br />
					pana so samaṇako" ti.|| ||</p>

					<p class="f4">5. Atha kho Sūcilomo yakkho yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavato kāyaṃ upanāmesi.|| ||</p>

					<p class="f4">6. Atha kho Bhagavā kāyaṃ apanāmesi.</p>

					<p class="f4">7. Atha kho Sūcilomo yakkho Bhagavantaṃ etad avoca:|| ||</p>

					<p class="f4">"Bhāyasi maṃ samaṇā" ti?|| ||</p>

					<p class="f4">[Bhagavā:]</p>

					<p class="f4">8. "Na khvāhantaṃ āvuso bhāyāmi.|| ||</p>

					<p class="f4">Api ca te samphasso pāpako" ti.|| ||</p>

					<p class="f4">9. [Sūcilomo:]|| ||</p>

					<p class="f4">"Pañhaṃ taṃ samaṇa pucchissāmi.|| ||</p>

					<p class="f4">Sace me samaṇa na vyākarissasi cittaṃ vā te khipissāmi.|| ||</p>

					<p class="f4">Hadayaṃ vā te phālessāmi.|| ||</p>

					<p class="f4">Pādesu vā gahetvā pāraGaṅgāya khipissāmī" ti.|| ||</p>

					<p class="f4">10. [Bhagavā:]</p>

					<p class="f4">"Na khvāhan taṃ āvuso passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sa deva-manussāya,||<br />
					yo me cittaṃ vā khipeyya,||<br />
					hadayaṃ vā phāleyya,||<br />
					pādesu vā gahetvā pāraGaṅgāya khipeyya.|| ||</p>

					<p class="f4">Api ca tvaṃ āvuso puccha yad ākaṅkhasī" ti.|| ||</p>

					<p class="f4">11. Atha kho Sūcilomo yakkho Bhagavantaṃ gāthāya ajjhabhāsi:|| ||</p>

					      <p class="f4 in2">"Rāgo ca doso ca kutonidānā||<br />
							aratī ratī lomahaṃso kutojā,||<br />
							Kuto samuṭṭhāya manovitakkā||<br />
							kumārakā dhaṅkam iv'ossajantī" ti.|| ||</p>

					<p class="f4">12. [Bhagavā:]</p>

					      <p class="f4 in2">"Rāgo ca doso ca ito nidānā||<br />
							aratī ratī lomahaṃso itojā,||<br />
							Ito samuṭṭhāya manovitakkā||<br />
							kumārakā dhaṅkam iv'ossajantī ti.||<br />
							Snehajā attasambhūtā nigrodhass'eva khandhajā,||<br />
							Puthū visattā kāmesu māluvā va vitatā vane.||<br />
							<a id="pg208"><span class="f2 g"><b>[208]</b></span></a> Ye naṃ pajānanti yato nidānaṃ||<br />
							te taṃ vinodenti suṇohi yakkha,||<br />
							Te duttaraṃ ogham imaṃ taranti||<br />
							atiṇṇapubbaṃ apuna-b-bhavāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.4" href="../../../../backmatter/indexes/sutta/sn/01_sagv/idx_10_yakkhasamyutta.htm#p4">Sutta 4</a></h4>

					<h1>Maṇibhadda Suttaṃ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.10.004.rhyc.pts.htm#p4.1">pts</a>][<a href="../../../../dhamma-vinaya/ati/sn/01_sagv/sn01.10.004.than.ati.htm#p4.1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Magadhesu viharati Maṇimāḷake cetiye Naṇibhaddassa yakkhassa bhavane.|| ||</p>

					<p class="f4">2. Atha kho Maṇibhaddo yakkho yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavato santike imaṃ gāthaṃ abhāsi:|| ||</p>

					      <p class="f4 in2">"[Satīmato sadā bhaddaṃ satimā sukham edhati,||<br />
							Satīmato suve seyyā verā na parimuccatī" ti.]|| ||</p>

					<p class="f4">3. [Bhagavā:]</p>

					      <p class="f4 in2">"Satīmato sadā bhaddaṃ satimā sukham edhati,||<br />
							Satīmato suve seyyā verā na parimuccatī.||<br />
							Yassa sabbam ahorattaṃ ahiṃsāya rato mano,||<br />
							Mett'-aṃso sabba-bhūtesu veraṃ tassa na kenacī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.5" href="../../../../backmatter/indexes/sutta/sn/01_sagv/idx_10_yakkhasamyutta.htm#p5">Sutta 5</a></h4>

					<h1>Sānu Suttaṃ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.10.005.rhyc.pts.htm#p5.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena aññatarissā upāsikāya Sānu nāma putto yakkhena gahito hoti.|| ||</p>

					<p class="f4">3. Atha kho sā upāsikā paridevamānā tāyaṃ velāyaṃ imā gāthāyo abhāsi:|| ||</p>

					      <p class="f4 in2">["'Sādū' ti me arahataṃ sutaṃ||<br />
							satimato suve seyyo verā ca parimuccatī" ti.]|| ||</p>

					      <p class="f4 in2">"Cātuddasiṃ pañca-dasiṃ yā va pakkhassa aṭṭhami,||<br />
							Pāṭihāriyapakkhañ ca aṭṭh'aṅga-susamāhitaṃ,||<br />
							uposathaṃ upavasanti iti me arahataṃ sutaṃ||<br />
							sā dāni ajja passāmi yakkhā kīḷanti Sānunā" ti.|| ||</p>

					<p class="f4">[Yakkho:]|| ||</p>

					      <p class="f4 in2">"Cātuddasiṃ pañca-dasiṃ yā va pakkhassa aṭṭhamī,||<br />
							Pāṭihāriyapakkhañ ca aṭṭh'aṅga-susamā-gataṃ.||<br />
							<a id="pg209"><span class="f2 g"><b>[209]</b></span></a>Uposathaṃ upavasanti Brahma-cariyaṃ caranti ye||<br />
							Na tehi yakkhā kīḷanti sāhu te arahataṃ1 sutaṃ.||<br />
							Sānuṃ pabuddhaṃ vajjāsi yakkhānaṃ vacanaṃ idaṃ:||<br />
							'Mā kāsi pāpakaṃ kammaṃ āviṃ vā yadi vā raho.||<br />
							Sac'eva pāpakaṃ kammaṃ karissasi karosi vā,||<br />
							Na te dukkhā pamuty atthi uppaccāpi palāyato'" ti.|| ||</p>

					<p class="f4">4. [Sānu:]|| ||</p>

					      <p class="f4 in2">"Mataṃ vā amma rodanti yo vā jivaṃ na dissati,||<br />
							Jivantaṃ amma passantī kasmā maṃ amma rodasī" ti?|| ||</p>

					<p class="f4">5. [Upāsikā:]|| ||</p>

					      <p class="f4 in2">"Mataṃ vā putta rodanti yo vā jivaṃ na dissati,||<br />
							Yo ca kāme ca jitvāna puna-r-āga-c-chate idha,||<br />
							Taṃ vā pi putta rodanti puna jīvaṃ mato hi so.||<br />
							Kukkuḷā ubbhato tāta kukkuḷaṃ patitum icchasi,||<br />
							Narakā ubbhato tāta narakaṃ patitum icchasi.||<br />
							Abhidhāvatha bhaddaṃ te kassa ujjhāpayāmase,||<br />
							Ādittā nībhaṭaṃ bhaṇḍaṃ puna ḍayhitum icchasī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.6" href="../../../../backmatter/indexes/sutta/sn/01_sagv/idx_10_yakkhasamyutta.htm#p6">Sutta 6</a></h4>

					<h1>Piyaṅkara Suttaṃ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.10.006.rhyc.pts.htm#p6.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Anuruddho Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayen'āyasmā Anuruddho rattiyā paccūsa-samayaṃ paccu-ṭṭhāya dhamma-padānī bhāsati.|| ||</p>

					<p class="f4">3. Atha kho Piyaṅkaramātā yakkhinī puttakaṃ evaṃ tosesi:|| ||</p>

					      <p class="f4 in2">"Mā saddaṃ kari Piyaṅkara||<br />
							bhikkhu dhamma-padāni bhāsati,||<br />
							Api ca dhamma-padaṃ vijāniya||<br />
							paṭipajjema hitāya no siyā.||<br />
							Pāṇesu ca saṃyamāmase||<br />
							sampajānamusā na bhaṇāmase,||<br />
							Sikkhema susīlam attano||<br />
							api muccema pisācayoniyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.7" href="../../../../backmatter/indexes/sutta/sn/01_sagv/idx_10_yakkhasamyutta.htm#p7">Sutta 7</a></h4>

					<h1>Punabbasu Suttaṃ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.10.007.rhyc.pts.htm#p7.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4"><a id="pg210"><span class="f2 g"><b>[210]</b></span></a> 2. Tena kho pana samayena Bhagavā bhikkhū nibbāṇa-paṭisaṃyuttāya dhammiyā kathāya sandasseti sam-ā-dapeti samuttejeti sampahaṃseti.|| ||</p>

					<p class="f4">Te ca bhikkhū atthikatvā manasi katvā sabbaṃ cetasā samannā-haritvā ohita-sotā dhammaṃ suṇanti.|| ||</p>

					<p class="f4">3. Atha kho Punabbasumātā yakkhinī puttake evaṃ tose ti:|| ||</p>

					      <p class="f4 in2">"Tuṇhī Uttarike hohi tuṇhī hohi Punabbasu,||<br />
							Yāvāhaṃ Buddhaseṭṭhassa dhammaṃ sossāmi Satthuno.||<br />
							Nibbāṇaṃ Bhagavā āha sabbagatthappamocanaṃ,||<br />
							Ativelā ca me hoti asmiṃ dhamme piyāyanā.||<br />
							Piyo loke sako putto piyo loke sako pati,||<br />
							Tato piyatarā mayhaṃ assa Dhammassa Magganā,||<br />
							Na hi putto pati vā pi piyo dukkhā pamocaye,||<br />
							Yathā sad'Dhamma-savaṇaṃ dukkhā moceti pāṇinaṃ.||<br />
							Loke dukkha-paretasmiṃ jarā-maraṇasaṃyute||<br />
							Jarāmaraṇamokkhāya yaṃ dhammaṃ abhisambuddhaṃ,||<br />
							Taṃ dhammaṃ sotum icchāmi tuṇhī hoti Punabbasū" ti.|| ||</p>

					<p class="f4">4. [Punabbasu:]|| ||</p>

					      <p class="f4 in2">"Amma na byāharissāmi||<br />
							tuṇhī-bhūtāyamuttarā,||<br />
							Dhammameva nisāmehi sad'Dhamma-savaṇaṃ sukhaṃ.||<br />
							Sad'Dhammassa anaññāya amma dukkhaṃ carāmase,||<br />
							Esa deva-manussānaṃ sammūḷhānaṃ pabhaṅkaro,||<br />
							Buddho antimasārīro dhammaṃ deseti cakkhumā" ti.|| ||</p>

					<p class="f4">5. [Punabbasumātā:]|| ||</p>

					      <p class="f4 in2">"Sādhu kho paṇḍito nāma putto jāto uresayo,||<br />
							Putto me Buddhaseṭṭhassa dhammaṃ suddhaṃ piyāyati.||<br />
							Punabbasu sukhī hohi ajjāhamhi samuggatā,||<br />
							Diṭṭhāni ariya-saccāni uttarā pi suṇātu me" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.8" href="../../../../backmatter/indexes/sutta/sn/01_sagv/idx_10_yakkhasamyutta.htm#p8">Sutta 8</a></h4>

					<h1>Sudatta Suttaṃ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.10.008.rhyc.pts.htm#p8.1">pts</a>][<a href="../../../../dhamma-vinaya/ati/sn/01_sagv/sn01.10.008.than.ati.htm#p8.1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Sītavane.|| ||</p>

					<p class="f4">2. Tena kho pana samayena Anāthapiṇḍiko gahapati Rājagahaṃ anuppatto hoti kenaci-d-eva karaṇiyena.|| ||</p>

					<p class="f4">3. Assosi kho Anāthapiṇḍiko gahapati Buddho kira loke uppanno ti.|| ||</p>

					<p class="f4">Tāva-d-eva ca pana Bhagavantaṃ dassanāya upasaṅkamitukāmo ahosi.|| ||</p>

					<p class="f4"><a id="pg211"><span class="f2 g"><b>[211]</b></span></a> 4. Ath'assa Anāthapiṇḍikassa gahapatissa etad ahosi:|| ||</p>

					<p class="f4">"Akālo kho ajja Bhagavantaṃ dassanāya upasaṅkamituṃ.|| ||</p>

					<p class="f4">Sve dānāhaṃ kālena Bhagavantaṃ dassanāya upasaṅkamissāmī" ti,||<br />
					Buddha-gatāya satiyā nipajji.|| ||</p>

					<p class="f4">"Rattiyā sudaṃ ti-k-khattuṃ vuṭṭhāsi pabhātan" ti mañña-māno.|| ||</p>

					<p class="f4">5. Atha kho Anāthapiṇḍiko gahapati yena Sīvathikadvāraṃ ten'upasaṅkami.|| ||</p>

					<p class="f4">Amanussā dvāraṃ vivariṃsu.|| ||</p>

					<p class="f4">6. Atha kho Anāthapiṇḍikassa gahapatissa nagaramhā ni-k-khamantassa āloko antara-dhāyi.|| ||</p>

					<p class="f4">Andhakāro pātu-r-ahosi.|| ||</p>

					<p class="f4">Bhayaṃ chambhitattaṃ lomahaṃso udapādi.|| ||</p>

					<p class="f4">Tato ca puna nivattitukāmo ahosi.|| ||</p>

					<p class="f4">7. Atha kho Sīvako yakkho antara-hito saddam anussāvesi:|| ||</p>

					      <p class="f4 in2">"Sataṃ hatthī sataṃ assā sataṃ assatarī rathā,||<br />
							Sataṃ kaññā-sahassāni āmuttamaṇikuṇḍalā,||<br />
							Ekassa padavītihārassa kalaṃ nāgghanti soḷasiṃ.||<br />
							Abhi-k-kama gahapati, abhi-k-kama gahapati,||<br />
							abhi-k-kamanaṃ te seyyo no paṭikkaman" ti.|| ||</p>

					<p class="f4">8. Atha kho Anāthapiṇḍiksa gahapatissa andhakāro antara-dhāyi, āloko pātu-r-ahosi.|| ||</p>

					<p class="f4">Yaṃ ahosi bhayaṃ chambhitattaṃ lomahaṃso so paṭippassambhi.|| ||</p>

					<p class="f4">9. Dutiyam pi kho Anāthapiṇḍikassa gahapatissa nagaramhā nikmantassa āloko antara-dhāyi.|| ||</p>

					<p class="f4">Andhakāro pātu-r-ahosi.|| ||</p>

					<p class="f4">Bhayaṃ chambhitattaṃ lomahaṃso udapādi.|| ||</p>

					<p class="f4">Tato ca puna nivattitukāmo ahosi.|| ||</p>

					<p class="f4">Atha kho sīvako yakkho antara-hito saddam anussāvesi:|| ||</p>

					      <p class="f4 in2">"Sataṃ hatthī sataṃ assā sataṃ assatarī rathā,||<br />
							Sataṃ kaññā-sahassāni āmuttamaṇikuṇḍalā,||<br />
							Ekassa padavītihārassa kalaṃ nāgghanti soḷasiṃ.||<br />
							Abhi-k-kama gahapati, abhi-k-kama gahapati,||<br />
							abhi-k-kamanaṃ te seyyo no paṭikkaman" ti.|| ||</p>

					<p class="f4">Tatiyam pi kho Anāthapiṇḍiksa gahapatissa āloko antara-dhāyi.|| ||</p>

					<p class="f4">Andhakāro pātu-r-ahosi.|| ||</p>

					<p class="f4">Bhayaṃ chamhitattaṃ lomahaṃso udapādi.|| ||</p>

					<p class="f4">Tato ca puna nivattitukāmo ahosi.|| ||</p>

					<p class="f4">10. Tatiyam pi kho sīvako yakkho antara-hito saddam anussāvesi:|| ||</p>

					      <p class="f4 in2">"Sataṃ hatthī sataṃ assā sataṃ assatarī rathā,||<br />
							Sataṃ kaññā-sahassāni āmuttamaṇikuṇḍalā,||<br />
							Ekassa padavītihārassa kalaṃ nāgghanti soḷasiṃ.||<br />
							Abhi-k-kama gahapati, abhi-k-kama gahapati,||<br />
							abhi-k-kamanaṃ te seyyo no paṭikkaman" ti.|| ||</p>

					<p class="f4">11. Atha kho Anāthapiṇḍikassa gahapatissa andhakāro <a id="pg212"><span class="f2 g"><b>[212]</b></span></a> antara-dhāyi.|| ||</p>

					<p class="f4">Āloko pātu-r-ahosi.|| ||</p>

					<p class="f4">Yaṃ ahosi bhayaṃ chambhitattaṃ lomahaṃso so paṭippassambhi.|| ||</p>

					<p class="f4">12. Atha kho Anāthapiṇḍiko gahapati yena Sītavanaṃ ten'upasaṅkami.|| ||</p>

					<p class="f4">13. Tena kho pana samayena Bhagavā rattiyā paccūsa-samayaṃ paccu-ṭṭhāya ajjhokāse caṅkamati.|| ||</p>

					<p class="f4">14. Addasā kho Bhagavā Anāthapiṇḍikaṃ gahapatiṃ dūrato va āga-c-chantaṃ.|| ||</p>

					<p class="f4">Disvāna caṅkamā orohitvā paññatte āsane nisīdi.|| ||</p>

					<p class="f4">Nisajja kho Bhagavā Anāthapiṇḍikaṃ gahapatiṃ etad avoca:|| ||</p>

					<p class="f4">"Ehi Sudattā!" ti.|| ||</p>

					<p class="f4">15. Atha kho Anāthapiṇḍiko gahapati nāmena maṃ Bhagavā ālapatīti tatth'eva Bhagavato pādesu sirasā nipatitvā Bhagavantaṃ etad avoca:|| ||</p>

					<p class="f4">"Kacci bhante Bhagavā sukham asayitthā" ti?|| ||</p>

					<p class="f4">[Bhagavā:]</p>

					      <p class="f4 in2">"Sabbadā ve sukhaṃ seti brāhmaṇo parinibbuto,||<br />
							Yo na limpati kāmesu sītibhuto nirūpadhi.||<br />
							Sabbā āsattiyo chetvā vineyya hadaye daraṃ,||<br />
							Upasanto sukhaṃ seti santiṃ pappuyya cetasā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.9" href="../../../../backmatter/indexes/sutta/sn/01_sagv/idx_10_yakkhasamyutta.htm#p9">Sutta 9</a></h4>

					<h1>Paṭhama Sukkā Suttaṃ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.10.009.rhyc.pts.htm#p9.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane kalandaka nivāpe.|| ||</p>

					<p class="f4">2. Tena kho pana samayena Sukkā bhikkhunī mahatiyā parisāya parivutā dhammaṃ deseti.|| ||</p>

					<p class="f4">3. Atha kho Sukkāya bhikkhuniyā abhi-p-pasanno yakkho Rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imā gāthāyo abhāsi:|| ||</p>

					      <p class="f4 in2">"Kim me katā Rājagahe manussā||<br />
							madhupītā va acchare||<br />
							Ye Sukkaṃ na payirupāsanti desentiṃ amataṃ padaṃ.||<br />
							Tañ ca pana appaṭivānīyaṃ asecanakam ojavaṃ,||<br />
							Pivanti maññe sappaññā valāhakam iva panthagū" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.10" href="../../../../backmatter/indexes/sutta/sn/01_sagv/idx_10_yakkhasamyutta.htm#p10">Sutta 10</a></h4>

					<h1>Dutiya Sukkā Suttaṃ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.10.010.rhyc.pts.htm#p10.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane kalandaka nivāpe.|| ||</p>

					<p class="f4"><a id="pg213"><span class="f2 g"><b>[213]</b></span></a> 2. Tena kho pana samayena aññataro upāsako Sukkāya bhikkhuniyā bhojanaṃ adāsi.|| ||</p>

					<p class="f4">3. Atha kho Sukkāya bhikkhuniyā abhi-p-pasanno yakkho Rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi:|| ||</p>

					      <p class="f4 in2">"Puññaṃ vata pasavi bahuṃ||<br />
							sappañño vatāyam upāsako,||<br />
							Yo Sukkāya adāsi bhojanaṃ||<br />
							sabba-ganthehi vippamuttāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.11" href="../../../../backmatter/indexes/sutta/sn/01_sagv/idx_10_yakkhasamyutta.htm#p11">Sutta 11</a></h4>

					<h1>Cīrā or Vīrā Suttaṃ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.10.011.rhyc.pts.htm#p11.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane kalandaka nivāpe.|| ||</p>

					<p class="f4">2. Tena kho pana samayena aññataro upāsako Cīrāya bhikkhuniyā cīvaraṃ adāsi.|| ||</p>

					<p class="f4">3. Atha kho Cīrāya bhikkhuniyā abhi-p-pasanno yakkho Rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi:|| ||</p>

					      <p class="f4 in2">"Puññaṃ vata pasavi bahuṃ||<br />
							sappañño vatāyam upāsako,||<br />
							Yo Cīrāya adāsi cīvaraṃ||<br />
							sabbayogehi vippamuttāyā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.10.12" href="../../../../backmatter/indexes/sutta/sn/01_sagv/idx_10_yakkhasamyutta.htm#p12">Sutta 12</a></h4>

					<h1>Āḷavaka Suttaṃ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.10.012.rhyc.pts.htm#p12.1">pts</a>][<a href="../../../../dhamma-vinaya/ati/sn/01_sagv/sn01.10.012.than.ati.htm#p12.1">than</a>][<a href="../../../../dhamma-vinaya/ati/sn/01_sagv/sn01.10.012.piya.ati.htm#p12.1">ati-piya</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Āḷaviyaṃ viharati Āḷavakassa yakkhassa bhavane.|| ||</p>

					<p class="f4">2. Atha kho Āḷavako yakkho yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ etad avoca:|| ||</p>

					<p class="f4">"Nikkhama samaṇā" ti.|| ||</p>

					<p class="f4">"Sādh'āvuso" ti Bhagavā ni-k-khami.|| ||</p>

					<p class="f4">"Pavisa samaṇā" ti.|| ||</p>

					<p class="f4">"Sadh'āvuso" ti Bhagavā pāvisi.|| ||</p>

					<p class="f4">3. Dutiyam pi kho Āḷavako yakkho Bhagavantaṃ etad avoca:|| ||</p>

					<p class="f4">"Nikkhama samaṇā" ti.|| ||</p>

					<p class="f4">"Sadh'āvuso" ti Bhagavā ni-k-khami.|| ||</p>

					<p class="f4">"Pavisa samaṇā" ti.|| ||</p>

					<p class="f4">"Sadh'āvuso" ti Bhagavā pāvisi.|| ||</p>

					<p class="f4"><a id="pg214"><span class="f2 g"><b>[214]</b></span></a> 4. Tatiyam pi kho Āḷavako yakkho Bhagavantaṃ etad avoca:|| ||</p>

					<p class="f4">Nikkhama samaṇā ti.|| ||</p>

					<p class="f4">Sadh'āvuso ti Bhagavā ni-k-khami.|| ||</p>

					<p class="f4">Pavisa samaṇā ti.|| ||</p>

					<p class="f4">Sadh'āvuso ti Bhagavā pāvisi.|| ||</p>

					<p class="f4">5. Catuttham pi kho Āḷavako yakkho Bhagavantaṃ etad avoca:|| ||</p>

					<p class="f4">Nikkhama samaṇāti.|| ||</p>

					<p class="f4">6. Na ko panāham āvuso ni-k-khamissāmi.|| ||</p>

					<p class="f4">Yaṃ te karaṇīyaṃ taṃ karohī ti.|| ||</p>

					<p class="f4">7. [Āḷavako:]</p>

					<p class="f4">Pañhaṃ taṃ samaṇa pucchissāmi.|| ||</p>

					<p class="f4">Sace me na vyākarissasi,||<br />
					cittaṃ vā te khipissāmi.|| ||</p>

					<p class="f4">Hadayaṃ vā te phālessāmi.|| ||</p>

					<p class="f4">Pādesu vā gahetvā pāraGaṅgāya khipissāmī ti.|| ||</p>

					<p class="f4">8. [Bhagavā:]</p>

					<p class="f4">Na khv'āhaṃ taṃ āvuso passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya,||<br />
					yo me cittaṃ vā khipeyya hadayaṃ vā phāleyya pādesu vā gahetvā pāraGaṅgāya khipeyya.|| ||</p>

					<p class="f4">Api ca tvaṃ āvuso puccha yad ākaṅkhasī ti.|| ||</p>

					<p class="f4">9. Atha kho Āḷavako yakkho Bhagavantaṃ gāthāya ajjhabhāsi:|| ||</p>

					      <p class="f4 in2">Kiṃ sūdha vittaṃ purisassa seṭṭhaṃ||<br />
							kiṃ su suciṇṇaṃ sukham āvahāti,||<br />
							Kiṃ su have sādutaraṃ rasānaṃ||<br />
							kathaṃ jivī jīvitam āhu seṭṭhan ti?|| ||</p>

					<p class="f4">10.[Bhagavā:]</p>

					      <p class="f4 in2">Saddhīdha vittaṃ purisassa seṭṭhaṃ||<br />
							dhammo suciṇṇo sukham āvahāti,||<br />
							Saccaṃ have sādutaraṃ rasānaṃ||<br />
							paññājīviṃ1 jīvitam āhu seṭṭhan ti.|| ||</p>

					<p class="f4">11. [Āḷavako:]</p>

					      <p class="f4 in2">Kathaṃ su tarati oghaṃ kathaṃ su tarati aṇṇavaṃ,||<br />
							Kathaṃ su dukkhaṃ acceti kathaṃ su parisujjhatī ti?|| ||</p>

					<p class="f4">12. [Bhagavā:]</p>

					      <p class="f4 in2">Saddhāya tarati oghaṃ appamādena aṇṇavaṃ,||<br />
							Viriyena dukkhaṃ acceti paññāya parisujjhatī ti.|| ||</p>

					<p class="f4">13. [Āḷavako:]</p>

					      <p class="f4 in2">Kathaṃ su labhate paññaṃ kathaṃ su vindate dhanaṃ,||<br />
							Kathaṃ su kittiṃ pappoti kathaṃ mittāni ganthati,||<br />
							Asmā lokā paraṃ lokaṃ kathaṃ pecca na socatī ti?|| ||</p>

					<p class="f4">14. [Bhagavā:]</p>

					      <p class="f4 in2">Saddahāno arahataṃ dhammaṃ nibbāṇapattiyā,||<br />
							Sussūsā labhate paññaṃ appamatto vicakkhaṇo,||<br />
							Patirūpakārī dhuravā uṭṭhātā vindate dhanaṃ,||<br />
							<a id="pg215"><span class="f2 g"><b>[215]</b></span></a> saccena kittiṃ pappoti dadaṃ mittāni ganthati.||<br />
							Asmā lokā paraṃ lokaṃ evaṃ pecca na socatī.||<br />
							Yass'ete caturo dhammā saddhassa gharam esino,||<br />
							Saccaṃ dhammo dhiti cāgo sa ve pecca na socati,||<br />
							Asmā lokā paraṃ lokaṃ evaṃ pecca na socatī.||<br />
							Iṅgha aññe pi pucchasu puthūsamaṇa-brāhmaṇe,||<br />
							Yadi saccā damā cāgā khantyā bhiyyo'dha vijjatī ti.|| ||</p>

					<p class="f4">15. [Āḷavako:]</p>

					      <p class="f4 in2">Kathaṃ nu dāni puccheyyaṃ puthu samaṇa-brāhmaṇe,||<br />
							yo'haṃ ajja pajānāmi yo attho samparāyiko.||<br />
							Atthāya vata me Buddho vāsāyā'Āḷavim āgato,||<br />
							yo'haṃ ajja pajānāmi yattha dinnaṃ maha-p-phalaṃ.||<br />
							So ahaṃ vicarissāmi gāmā gāmaṃ purā puraṃ,||<br />
							Nama-s-samāno sambuddhaṃ Dhammassa ca sudhammatan ti.|| ||</p>

					<p class="f4 ctr">Yakkhasaṃyuttaṃ samattaṃ.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>