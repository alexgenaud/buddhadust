<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Jara Vagga, Suttas 51-60." />
<title>SN 1.1.51-60: Jara Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42" /></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					1. Devatā-Saɱyutta<br />
					VI. Jarā Vagga.</h4>

							<p class="ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn.1.1.51" href="../../../../backmatter/indexes/sutta/sn/01_sagv/idx_01_devatasamyutta.htm#p51">Sutta 51</a></h4>

					<h1>Jarā Suttaɱ</h1>

					<p class="f4"><span class="f3">[<a id="p51.1">51.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p51.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p51.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su yāva jarā sādhu?||<br />
							Kiɱ su sādhu patiṭṭhitaɱ?,||<br />
							Kiɱ su narānaɱ ratanaɱ?||<br />
							Kiɱ su corehi dūharan" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Sīlaɱ yāva jarā sādhu saddhā sādhu patiṭṭhitā.||<br />
							Paññā narānaɱ ratanaɱ puññaɱ corehi dūharan" ti?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.52" href="../../../../backmatter/indexes/sutta/sn/01_sagv/idx_01_devatasamyutta.htm#p52">Sutta 52</a></h4>

					<h1>Ajarasā Suttaɱ</h1>

					<p class="f4"><span class="f3">[<a id="p52.1">52.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p52.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p52.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

							<p class="f4 in2">"Kiɱ su ajarasā sādhu?||<br />
							Kiɱ su sādhu adhiṭṭhitaɱ?||<br />
							Kiɱ su narānaɱ ratanaɱ?||<br />
							Kiɱ su corehi'hāriyan" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Sīlaɱ ajarasā sādhu saddhā sādhu adhiṭṭhitā,||<br />
							Paññā narānaɱ ratanaɱ puññaɱ corehi'hāriyan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.53" href="../../../../backmatter/indexes/sutta/sn/01_sagv/idx_01_devatasamyutta.htm#p53">Sutta 53</a></h4>

					<h1>Mitta Suttaɱ</h1>

					<p class="f4"><span class="f3">[<a id="p53.1">53.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p53.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p53.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su pavasato mittaɱ?||<br />
							Kiɱ su mittaɱ sake ghare?||<br />
							Kiɱ mittaɱ atthajātassa?||<br />
							Kiɱ mittaɱ samparāyikan" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Sattho pavasato mittaɱ mātā mittaɱ sake ghare,||<br />
							Sahāyo atthajātassa hoti mittaɱ puna-p-punaɱ,||<br />
							Sayaɱ katāni puññāni taɱ mittaɱ samparāyikan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.54" href="../../../../backmatter/indexes/sutta/sn/01_sagv/idx_01_devatasamyutta.htm#p54">Sutta 54</a></h4>

					<h1>Vatthu Suttaɱ</h1>

					<p class="f4"><span class="f3">[<a id="p54.1">54.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p54.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p54.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su vatthu manussānaɱ?||<br />
							Kiɱ sū'dha paramā sakhā?||<br />
							Kiɱ su bhūtā ūpajīvanti ye pāṇā paṭhaviɱ sitā" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Puttā vatthu manussānaɱ bhariyā ca paramā sakhā,||<br />
							Vuṭṭhiɱ bhūtā ūpajīvanti ye pāṇā paṭhaviɱ sitā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.55" href="../../../../backmatter/indexes/sutta/sn/01_sagv/idx_01_devatasamyutta.htm#p55">Sutta 55</a></h4>

					<h1>Paṭhama Janeti Suttaɱ</h1>

					<p class="f4"><span class="f3">[<a id="p55.1">55.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p55.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p55.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su janeti purisaɱ?||<br />
							Kiɱ su tassa vidhāvati?||<br />
							Kiɱ su saɱsāram āpādi?||<br />
							Kiɱ su tassa mahabbhayan" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Taṇhā janeti purisaɱ cittam assa vidhāvati,||<br />
							Satto saɱsāram āpādi dukkham assa mahabbhayan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.56" href="../../../../backmatter/indexes/sutta/sn/01_sagv/idx_01_devatasamyutta.htm#p56">Sutta 56</a></h4>

					<h1>Dutiya Janeti Suttaɱ</h1>

					<p class="f4"><span class="f3">[<a id="p56.1">56.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p56.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p56.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su janeti purisaɱ?||<br />
							Kiɱ su tassa vidhāvati?||<br />
							Kiɱ su saɱsāram āpādi?||<br />
							Kismā na parimuccatī" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Taṇhā janeti purisaɱ cittam assa vidhāvati,||<br />
							Satto saɱsāram āpādi dukkhā na parimuccatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.57" href="../../../../backmatter/indexes/sutta/sn/01_sagv/idx_01_devatasamyutta.htm#p57">Sutta 57</a></h4>

					<h1>Tatiya Janeti Suttaɱ</h1>

					<p class="f4"><span class="f3">[<a id="p57.1">57.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p57.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p57.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su janeti purisaɱ?||<br />
							Kiɱ su tassa vidhāvati?||<br />
							Kiɱ su saɱsāram āpādi?||<br />
							Kiɱ su tassa parāyaṇan" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Taṇhā janeti purisaɱ cittam assa vidhāvati,||<br />
							Satto saɱsāram āpādi kammaɱ tassa parāyaṇan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.58" href="../../../../backmatter/indexes/sutta/sn/01_sagv/idx_01_devatasamyutta.htm#p58">Sutta 58</a></h4>

					<h1>Uppatha Suttaɱ</h1>

					<p class="f4"><span class="f3">[<a id="p58.1">58.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p58.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p58.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su uppatho akkhāto?||<br />
							Kiɱ su rattin-divakkhayo?||<br />
							Kiɱ malaɱ Brahma-cariyassa?||<br />
							Kiɱ sinānam anodakan" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Rāgo uppatho akkhāti vayo rattin-divakkhayo,||<br />
							Itthi malaɱ Brahma-cariyassa etthāyaɱ sajjate pajā,||<br />
							Tapo ca Brahma-cariyañ ca taɱ sinānam anodakan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.59" href="../../../../backmatter/indexes/sutta/sn/01_sagv/idx_01_devatasamyutta.htm#p59">Sutta 59</a></h4>

					<h1>Dutiyā Suttaɱ</h1>

					<p class="f4"><span class="f3">[<a id="p59.1">59.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p59.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p59.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su dutiyā purisassa hoti?||<br />
							Kiɱ su c'enaɱ pasāsati?||<br />
							Kissa cābhirato macco sabba-dukkhā pamuccatī" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Saddhā dutiyā purisassa hoti paññā c'enaɱ pasāsati,||<br />
							Nibbāṇābhirato macco sabba-dukkhā pamuccatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.60" href="../../../../backmatter/indexes/sutta/sn/01_sagv/idx_01_devatasamyutta.htm#p60">Sutta 60</a></h4>

					<h1>Kavi Suttaɱ</h1>

					<p class="f4"><span class="f3">[<a id="p60.1">60.1</a>][<a href="../../../../dhamma-vinaya/pts/sn/01_sagv/sn01.01.051-060.rhyc.pts.htm#p60.1">rhyc</a>][<a href="../../../../dhamma-vinaya/wp/sn/01_sagv/sn01.01.051-060.bodh.wp.htm#p60.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kiɱ su nidānaɱ gāthānaɱ?||<br />
							Kiɱ su tāsaɱ viyañjanaɱ?||<br />
							Kiɱ su sannissitā gāthā?||<br />
							Kiɱ su gāthānam āsayo" ti?|| ||</p>

					<p class="f4">(Bhagavā:)|| ||</p>

					      <p class="f4 in2">"Chando nidānaɱ gāthānaɱ akkharā tāsaɱ viyañjanaɱ,||<br />
							Nāmasannissitā gāthā kavi gāthānam āsayo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>