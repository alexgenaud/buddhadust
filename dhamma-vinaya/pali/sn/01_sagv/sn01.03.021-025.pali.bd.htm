<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, Sagatha Vagga, Kosala Samyutta, Suttas 21-25." />
<title>SN 1 3 21-25: Kosala Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					I. Sagātha Vagga<br />
					3. Kosalasaṃyutta</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg93"><span class="f2 g"><b>[93]</b></span></a></p>

					<h4 class="ctr"><a id="sn.1.3.21" href="../../../../backmatter/indexes/sutta/sn/01_sagv/idx_03_kosalasamyutta.htm#p21">Sutta 21</a></h4>

					<h1>Puggala Suttaṃ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.03.021-025.rhyc.pts.htm#21.1">pts</a>][<a href="../../../../dhamma-vinaya/ati/sn/01_sagv/sn01.03.021.than.ati.htm#p1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho rājā Pasenadī Kosalo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho rājānaṃ Pasenadī Kosalo Bhagavā etad avoca:|| ||</p>

					<p class="f4">"Cattāro me mahārāja puggalā santo saṃvijj'amānā lokasmiṃ.|| ||</p>

					<p class="f4">3. Katame cattāro?|| ||</p>

					<p class="f4">Tamo tama-parāyaṇo||<br />
					tamo joti-parāyaṇo||<br />
					joti tama-parāyaṇo||<br />
					joti joti-parāyaṇo.|| ||</p>

					<p class="f4">4. Kathañ ca mahārāja,||<br />
					puggalo tamo tama-parāyaṇo hoti?|| ||</p>

					<p class="f4">Idha mahārāja ekacco puggalo nīce kule paccājāto hoti caṇḍāla-kule vā||<br />
					veṇa-kule vā||<br />
					nesāda-kule vā||<br />
					ratha-kāra-kule vā||<br />
					pukkusa-kule vā||<br />
					dalidde app'annapānabhojane kasira-vuttike <a id="pg94"><span class="f2 g"><b>[94]</b></span></a> yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko okoṭimako bavhābādho.|| ||</p>

					<p class="f4">Kāṇo vā hoti||<br />
					kuṇīvā khañjo vā||<br />
					pakkhahato vā||<br />
					na lābhī annassa pānassa||<br />
					vatthassa yānassa||<br />
					mālā-gandha-vile-panassa||<br />
					seyyā-vasatha-padī-peyyassa.|| ||</p>

					<p class="f4">So kāyena du-c-caritaṃ carati.|| ||</p>

					<p class="f4">Vācāya du-c-caritaṃ carati.|| ||</p>

					<p class="f4">Manasā du-c-caritaṃ carati.|| ||</p>

					<p class="f4">So kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Seyyathā pi mahārāja puriso andhakārā vā andhakāraṃ gaccheyya,||<br />
					tamā vā tamaṃ gaccheyya,||<br />
					lohitamalā vā lohitamalaṃ gaccheyya,||<br />
					tath'ūpamāhaṃ mahārāja imaṃ puggalaṃ vadāmi.|| ||</p>

					<p class="f4">Evaṃ kho mahārāja puggalo tamo tama-parāyaṇo hoti.|| ||</p>

					<p class="f4">5. Kathañ ca mahārāja,||<br />
					puggalo tamo joti-parāyaṇo hoti?|| ||</p>

					<p class="f4">Idha mahārāja ekacco puggalo nīce kule paccājāto hoti caṇḍāla-kule vā||<br />
					veṇa-kule vā||<br />
					nesāda-kule vā||<br />
					ratha-kāra-kule vā||<br />
					pukkusa-kule vā||<br />
					dalidde app'annapānabhojane kasira-vuttike yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko okoṭimako bavhābādho.|| ||</p>

					<p class="f4">Kāṇo vā hoti kuṇī vā||<br />
					khañjo vā||<br />
					pakkhahato vā||<br />
					na lābhī annassa pānassa||<br />
					vatthassa yānassa||<br />
					mālā-gandha-vile-panassa||<br />
					seyyā-vasatha-padī-peyyassa.|| ||</p>

					<p class="f4">So kāyena su-caritaṃ carati.|| ||</p>

					<p class="f4">Vācāya su-caritaṃ carati.|| ||</p>

					<p class="f4">Manasā su-caritaṃ carati.|| ||</p>

					<p class="f4">So kāyena su-caritaṃ caritvā||<br />
					vācāya su-caritaṃ caritvā||<br />
					manasā su-caritaṃ caritvā||<br />
					kāyassa bhedā param maraṇā||<br />
					sugatiṃ saggaṃ lokaṃ uppajjati.|| ||</p>

					<p class="f4">Seyyathā pi mahārāja puriso||<br />
					paṭhaviyā vā pallaṇkaṃ āroheyya pallaṇkā vā||<br />
					assapiṭṭhiṃ āroheyya assapiṭṭhiyā vā||<br />
					hatti-k-khandhaṃ āroheyya hatthi-k-khandhā vā||<br />
					pāsādaṃ āroheyya,||<br />
					tath'ūpamāhaṃ mahārāja imaṃ puggalaṃ vadāmi.|| ||</p>

					<p class="f4">Evaṃ kho mahārāja puggalo tamo joti-parāyaṇo hoti.|| ||</p>

					<p class="f4">6. Kathañ ca mahārāja,||<br />
					puggalo joti tama-parāyaṇo hoti?|| ||</p>

					<p class="f4">Idha mahārāja ekacco puggalo ucce kule paccājāto hoti khattiya-mahāsālakule vā||<br />
					brāhmaṇa-mahāsālakule vā||<br />
					gahapati-mahāsālakule vā||<br />
					aḍḍhe mah-addhane mahā-bhoge pahūta- <a id="pg95"><span class="f2 g"><b>[95]</b></span></a> jāta-rūpa-rajate pahūtavittūpakaraṇe pahūtadhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato lābhī annassa pānassa vatthassa yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So kāyena du-c-caritaṃ carati.|| ||</p>

					<p class="f4">Vācāya du-c-caritaṃ carati.|| ||</p>

					<p class="f4">Manasā du-c-caritaṃ carati.|| ||</p>

					<p class="f4">So kāyena du-c-caritaṃ caritvā||<br />
					vācāya du-c-caritaṃ caritvā||<br />
					manasā du-c-caritaṃ caritvā||<br />
					kāyassa bhedā param maraṇā||<br />
					apāyaṃ duggatiṃ vinīpātaṃ Nirayaṃ uppajjati.|| ||</p>

					<p class="f4">Seyyathā pi mahārāja puriso||<br />
					pāsādā vā hatthi-k-khandhaṃ oroheyya,||<br />
					hatti-k-khandhā vā assapiṭṭhiṃ oroheyya,||<br />
					assapiṭṭhiyā vā pallaṇkaṃ oroheyya,||<br />
					pallaṇkā vā paṭhaviṃ oroheyya,||<br />
					paṭhaviyā vā andhakāraṃ paviseyya,||<br />
					tath'ūpamāhaṃ mahārāja imaṃ puggalaṃ vadāmi.|| ||</p>

					<p class="f4">Evaṃ kho mahārāja puggalo joti tama-parāyaṇo hoti.|| ||</p>

					<p class="f4">7. Kathañ ca mahārāja,||<br />
					puggalo joti joti-parāyaṇo hoti?|| ||</p>

					<p class="f4">Idha mahārāja ekacco puggalo ucce kule paccājāto hoti khattiya-mahāsālakule vā||<br />
					brāhmaṇa-mahāsālakule vā||<br />
					gahapati-mahāsālakule vā||<br />
					aḍḍhe mah-addhane mahā-bhoge pahūta-jāta-rūpa-rajate pahūtavittūpakaraṇe pahūtadhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato lābhī annassa pānassa vatthassa yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So kāyena su-caritaṃ carati.|| ||</p>

					<p class="f4">Vācāya su-caritaṃ carati.|| ||</p>

					<p class="f4">Manasā su-caritaṃ carati.|| ||</p>

					<p class="f4">So kāyena su-caritaṃ caritvā||<br />
					vācāya su-caritaṃ caritvā||<br />
					manasā su-caritaṃ caritvā||<br />
					kāyassa bhedā param maraṇā||<br />
					sugatiṃ saggaṃ lokaṃ uppajjati.|| ||</p>

					<p class="f4">Seyyathā pi mahārāja puriso||<br />
					pallaṇkā vā pallaṇkaṃ saṇkameyya,||<br />
					assapiṭṭhiyā vā assapiṭṭhiṃ saṇkameyya,||<br />
					hatthi-k-khandhā vā hatthi-k-khandhaṃ saṇkameyya||<br />
					pāsādā vā pāsādaṃ saṇkameyya||<br />
					tath'ūpamāhaṃ mahārāja imaṃ puggalaṃ vadāmi.|| ||</p>

					<p class="f4">Evaṃ kho mahārāja puggalo joti joti-parāyaṇo hoti.|| ||</p>

					<p class="f4"> <a id="pg96"><span class="f2 g"><b>[96]</b></span></a> 8. Ime kho mahārāja cattāro puggalā santo saṃvijj'amānā lokasmiṃ.|| ||</p>

					      <p class="f4 in2">Daliddo puriso rāja assaddho hoti maccharī,||<br />
							Kadariyo pāpa-saṇkappo micchā-diṭṭhi anādaro.|| ||</p>

							<p class="f4">Samaṇe brāhmaṇe vā pi aññe vā pi vaṇibbake,||<br />
							Akkosati paribhāsati n'atthiko hoti rosako,||<br />
							Dadamānaṃ nivāreti yā camānāna bhojanaṃ.|| ||</p>

							<p class="f4">Tādiso puriso rāja mīyamāno janādhipa,||<br />
							Upeti Nirayaṃ ghoraṃ tamo tama-parāyaṇo.|| ||</p>

							<p class="f4">Daliddo puriso rāja saddho hoti amaccharī,||<br />
							Dadāti seṭṭha-saṇkappo avyaggamanaso naro.|| ||</p>

							<p class="f4">Samaṇe brāhmaṇe vā pi aññe vā pi vaṇibbake,||<br />
							Uṭṭhāya abhivādeti sama-cariyāya sikkhati,||<br />
							Dadamānaṃ na vāreti yā camānāna bhojanaṃ.|| ||</p>

							<p class="f4">Tādiso puriso rāja mīyamāno janādhipa,||<br />
							Upeti tidivaṃ ṭhānaṃ tamo joti-parāyaṇo.|| ||</p>

							<p class="f4">Aḍḍho ve puriso rāja assaddho hoti macchari,||<br />
							Kadariyo pāpa-saṇkappo micchā-diṭṭhi anādaro.|| ||</p>

							<p class="f4">Samaṇe brāhmaṇe vā pi aññe vā pi vaṇibbake,||<br />
							Akkosati paribhāsati n'atthiko hoti rosako,||<br />
							Dadamānaṃ nivāreti yā camānāna bhojanaṃ.|| ||</p>

							<p class="f4">Tādiso puriso rāja mīyamāno janādhipa,||<br />
							Upeti Nirayaṃ ghoraṃ joti tama-parāyaṇo.|| ||</p>

							<p class="f4">Aḍḍho ve puriso rāja saddho hoti amaccharī,||<br />
							Dadāti seṭṭha-saṇkappo abyaggamanaso naro.|| ||</p>

							<p class="f4">Samaṇe brāhmaṇe vā pi aññe vā pi vaṇibbake,||<br />
							Uṭṭhāya abhivādeti sama-cariyāya sikkhati,||<br />
							Dadamānaṃ na vāreti yā camānāna bhojanaṃ.|| ||</p>

							<p class="f4">Tādiso puriso rāja mīyamāno janādhipa,||<br />
							Upeti tidivaṃ ṭhānaṃ joti joti parāyaṇo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.22" href="../../../../backmatter/indexes/sutta/sn/01_sagv/idx_03_kosalasamyutta.htm#p22">Sutta 22</a></h4>

					<h1>Ayyakā Suttaṃ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/pts/sn/01_sagv/sn01.03.021-025.rhyc.pts.htm#22.1">pts</a>][<a href="../../../../dhamma-vinaya/ati/sn/01_sagv/sn01.03.022.than.ati.htm#p1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho rājā Pasenadī Kosalo divādivassa yena Bhagavā ten'upasaṇkami,||<br />
					upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho rājānaṃ Pasenadiṃ Kosalaṃ <a id="pg97"><span class="f2 g"><b>[97]</b></span></a> Bhagavā etad avāca:|| ||</p>

					<p class="f4">"Handa kuto nu tvaṃ mahārāja,||<br />
					āgacchasi divādivassā" ti?|| ||</p>

					<p class="f4">3. "Ayyakā me bhante,||<br />
					kāla-katā jiṇṇā vuḍḍhā mahallika addhagatā vayo anuppattā vīsaṃvassasatikā jātiyā.|| ||</p>

					<p class="f4">4. Ayyaka kho pana me bhante,||<br />
					piyā ahosi manāpā.|| ||</p>

					<p class="f4">Hatthi-ratanena ce pahaṃ bhante,||<br />
					labheyyaṃ mā me ayyakā kālam akāsī ti,||<br />
					hatti-ratanam pāhaṃ dadeyyaṃ mā me ayyakā kālam akāsī ti.|| ||</p>

					<p class="f4">Assaratanena ce pahaṃ bhante,||<br />
					labheyyaṃ mā me ayyakā kālam akāsī ti,||<br />
					assa-ratanam pāhaṃ dadeyyaṃ mā me ayakyā kālam akāsī ti.|| ||</p>

					<p class="f4">Gāmavarena ce pāhaṃ bhante,||<br />
					labheyyaṃ mā me ayyakā kālam akāsī ti,||<br />
					gāma-varam pāhaṃ dadeyyaṃ mā me ayyakā kālam akāsī ti.|| ||</p>

					<p class="f4">Janapadena ce pāhaṃ bhante,||<br />
					labheyyaṃ mā me ayyakā kālam akāsī ti,||<br />
					jana-padam pāhaṃ dadeyyaṃ mā me ayyakā kālam akāsī" ti.|| ||</p>

					<p class="f4">5. "Sabbe sattā mahārāja,||<br />
					maraṇa-dhammā maraṇa-pariyosānā maraṇaṃ anatītā" ti.|| ||</p>

					<p class="f4">6. "Acchariyaṃ bhante abbhūtaṃ bhante,||<br />
					yāva su-bhāsitam idaṃ bhante, Bhagavatā:|| ||</p>

					      <p class="f4 in2">'Sabbe sattā maraṇa-dhammā||<br />
							maraṇa-pariyosānā||<br />
							maraṇaṃ anatītā'" ti.|| ||</p>

					<p class="f4">7. "Evam etaṃ mahārāja.|| ||</p>

					<p class="f4">Evam etaṃ mahārāja.|| ||</p>

					      <p class="f4 in2">Sabbe sattā maraṇa-dhammā||<br />
							maraṇa-pariyosānā||<br />
							maraṇaṃ anatītā.|| ||</p>

					<p class="f4">Seyyathā pi mahārāja,||<br />
					yāni kāni ci kumbhakārabhājanāni āmakāni c'eva pakkāni ca,||<br />
					sabbāni tāni bhedana-dhammāni bhedanapariyosānāni bhedanaṃ anatītāni.|| ||</p>

					<p class="f4">Evam eva kho mahārāja sabbe sattā maraṇa-dhammā maraṇa-pariyosānā maraṇaṃ anatītā" ti.</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Sabbe sattā marissanti maraṇantaṃ hi jīvitaṃ,||<br />
							Yathākammaṃ gamissanti puññapāpaphalūpagā,||<br />
							Nirayaṃ pāpa-kammantā puññakammā ca suggatiṃ.||<br />
							Tasmā kareyya kalyāṇaṃ nicayaṃ samparāyikaṃ,||<br />
							Puññāni paralokasmiṃ patiṭṭhā honti pāṇinan.|| ||</p>

					<p><a id="pg98"><span class="f2 g"><b>[98]</b></span></a></p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.23" href="../../../../backmatter/indexes/sutta/sn/01_sagv/idx_03_kosalasamyutta.htm#p23">Sutta 23</a></h4>

					<h1>Loka Suttaṃ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.03.021-025.rhyc.pts.htm#23.1">pts</a>][<a href="../../../../dhamma-vinaya/ati/sn/01_sagv/sn01.03.023.than.ati.htm#p23.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Eka-m-antaṃ nisinno kho rājā Pasenadi kosalo Bhagavantaṃ etad avoca:|| ||</p>

					<p class="f4">"Kati nu kho bhante lokassa dhammā uppajjamānā uppajjanti ahitāya dukkhāya aphāsu-vihārāyā" ti?|| ||</p>

					<p class="f4">3. "Tayo kho mahārāja lokassa dhammā uppajjamānā uppajjanti ahitāya dukkhāya aphāsu-vihārāya.|| ||</p>

					<p class="f4">4. Katame tayo?|| ||</p>

					<p class="f4">Lobho kho mahārāja lokassa dhammo uppajjamāno uppajjati ahitāya dukkhāya aphāsu-vihārāya.|| ||</p>

					<p class="f4">Doso kho mahārāja lokassa dhammo uppajjamāno uppajjati ahitāya dukkhāya aphāsu-vihārāya.|| ||</p>

					<p class="f4">Moho kho mahārāja lokassa dhammo uppajjamāno uppajjati ahitāya dukkhāya aphāsu-vihārāya.|| ||</p>

					<p class="f4">5. Ime kho mahārāja tayo lokassa dhammā uppajjamānā uppajjanti ahitāya dukkhāya aphāsu-vihārāyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Lobho doso ca moho ca purisaṃ pāpacetasa,||<br />
							Hiṃsanti attasambhūtā tacasāraṃ va samphalan.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.24" href="../../../../backmatter/indexes/sutta/sn/01_sagv/idx_03_kosalasamyutta.htm#p24">Sutta 24</a></h4>

					<h1>Issattha Suttaṃ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.03.021-025.rhyc.pts.htm#24.1">pts</a>][<a href="../../../../dhamma-vinaya/ati/sn/01_sagv/sn01.03.024.than.ati.htm#p24.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ nisinno kho rājā Pasenadī Kosalo Bhagavantaṃ etad avoca:|| ||</p>

					<p class="f4">"Kattha nu kho bhante dānaṃ dātabban" ti?|| ||</p>

					<p class="f4">3. "Yattha kho mahārāja,||<br />
					cittaṃ pasīdatī" ti.|| ||</p>

					<p class="f4">4. "Kattha pana bhante dinnaṃ maha-p-phalan" ti?|| ||</p>

					<p class="f4">5. "Aññaṃ kho etaṃ mahārāja kattha dānaṃ dātabbaṃ.|| ||</p>

					<p class="f4">Aññaṃ pan'etaṃ kattha dinnaṃ maha-p-phalan.|| ||</p>

					<p class="f4">Sīla-vato kho mahārāja dinnaṃ maha-p-phalaṃ no tathā du-s-sīle.|| ||</p>

					<p class="f4">Tena hi mahārāja taṃ ñev'ettha paṭipucchissāmi.|| ||</p>

					<p class="f4">Yathā te khameyya tathā naṃ vyākareyyāsi.|| ||</p>

					<p class="f4">6. Taṃ kim maññasi mahārāja?|| ||</p>

					<p class="f4">Idha ty āssa yuddhaṃ pacc'upatthikaṃ saṇgāmo samūp'abbuḷho.|| ||</p>

					<p class="f4">Atha āgaccheyya khattiya-kumāro asikkhito akata-hattho akata-yoggo akat- <a id="pg99"><span class="f2 g"><b>[99]</b></span></a> upāsano bhīru chambhī utrāsī palāyī||<br />
					Bhareyyāsi taṃ purisaṃ?|| ||</p>

					<p class="f4">Attho ca te tādisena purisenā" ti?|| ||</p>

					<p class="f4">7. "Nāhaṃ bhante bhareyyaṃ taṃ purisaṃ.||<br />
					Na ca me attho tādisena purisenā" ti.|| ||</p>

					<p class="f4">8a. "Atha āgaccheyya brāhmaṇa-kumāro asikkhito atha katahattho akata-yoggo akatupāsano bhīru chambhī utrāsī palāyī||<br />
					Bhareyyāsi taṃ purisaṃ?||<br />
					Attho ca te tādisena purisenā" ti.|| ||</p>

					<p class="f4">8a2. "Nāhaṃ bhante bhareyyaṃ taṃ purisaṃ.||<br />
					Na ca me attho tādisena purisenā" ti.|| ||</p>

					<p class="f4">8b. "Atha āgaccheyya vessakumāro asikkhito akata-hattho akata-yoggo akatupāsano bhīru chambhī utrāsī palāyī.||<br />
					Bhareyyāsi taṃ purisaṃ?||<br />
					Attho ca te tādisena purisenā" ti.|| ||</p>

					<p class="f4">8b2. "Nāhaṃ bhante bhareyyaṃ taṃ purisaṃ.||<br />
					Na ca me attho tādisena purisenā" ti.|| ||</p>

					<p class="f4">8c. "Atha āgaccheyya sudda-kumāro asikkhito akata-hattho akata-yoggo akatupāsano bhīru chambhī utrāsī palāyī.||<br />
					Bhareyyāsi taṃ purisaṃ?|| ||</p>

					<p class="f4">Attho ca te tādisena purisenā" ti?|| ||</p>

					<p class="f4">8c2. "Nāhaṃ bhante bhareyyaṃ taṃ purisaṃ.||<br />
					Na ca me attho tādisena purisenā" ti.|| ||</p>

					<p class="f4">9. "Taṃ kim maññasi mahārāja?|| ||</p>

					<p class="f4">Idha tyāssa yuddhaṃ pacc'upatthikaṃ saṇgāmo samūp'abbuḷho.|| ||</p>

					<p class="f4">Atha āgacchayya khattiya-kumāro susikkhito.|| ||</p>

					<p class="f4">Katahattho katayoggo katūpāsano abhīru acchambhī anusitrāsī apalāyī.|| ||</p>

					<p class="f4">Bhareyyāsi taṃ purisaṃ attho ca te tādisena purisenāti?|| ||</p>

					<p class="f4">Bhareyyāhaṃ bhante taṃ purisaṃ attho ca me tādisena purisenāti.|| ||</p>

					<p class="f4">Atha āgacchayya brāhmaṇa-kumāro susikkhito katahattho katayoggo katūpāsano abhīru acchambhī anutrāsī apalāyī.|| ||</p>

					<p class="f4">Bhareyyāsi taṃ purisaṃ?|| ||</p>

					<p class="f4">Attho ca te tādisena purisenāti?|| ||</p>

					<p class="f4">Bhareyyāhaṃ bhante taṃ purisaṃ attho ca me tādisena purisenāti.|| ||</p>

					<p class="f4">Atha āgacchayya vessakumāro susikkhito2 katahattho katayoggo katūpāsano abhīru acchambhī anutrāsī apalāyī.|| ||</p>

					<p class="f4">Bhareyyāsi taṃ purisaṃ?|| ||</p>

					<p class="f4">Attho ca te tādisena purisenāti?|| ||</p>

					<p class="f4">Bhareyyāhaṃ bhante taṃ purisaṃ attho ca me tādisena purisenāti.|| ||</p>

					<p class="f4">Atha āgacchayya sudda-kumāro susikkhito2 katahattho katayoggo katūpāsano abhīru acchambhī anusitrāsī apalāyī.|| ||</p>

					<p class="f4">Bhareyyāsi taṃ purisaṃ?|| ||</p>

					<p class="f4">Attho ca te tādisena purisenāti?|| ||</p>

					<p class="f4">Bhareyyāhaṃ bhante taṃ purisaṃ attho ca me tādisena purisenāti.|| ||</p>

					<p class="f4">Evam eva kho mahārāja,||<br />
					yasmā kasmā ce pi kulā agārasmā anagāriyaṃ pabba-jito hoti:|| ||</p>

					<p class="f4">So ca hoti pañc'aṇga-vi-p-pahīno pañc'aṇga-samannāgato,||<br />
					tasmiṃ dinne maha-p-phalaṃ hoti.|| ||</p>

					<p class="f4">Katamāni pañca aṇgāni pahīnāni honti?|| ||</p>

					<p class="f4">Kāma-c-chando pahīno hoti,||<br />
					vyāpādo pahīno hoti,||<br />
					thīna-middhaṃ pahīnaṃ hoti,||<br />
					uddhacca-kukkuccaṃ pahīnaṃ hoti,||<br />
					vicikicchā pahīnā hoti.|| ||</p>

					<p class="f4">Imāni pañca aṇgāni pahīnāni honti.|| ||</p>

					<p class="f4">Katamehi pañcahaṇgehi samannāgato hoti?|| ||</p>

					<p class="f4">Asekhena sila-k-khandhena samannāgato hoti,||<br />
					asekhena samādhi-k-khandhena samannāgato hoti,||<br />
					asekhena paññā-k-khandhena <a id="pg100"><span class="f2 g"><b>[100]</b></span></a> samannāgato hoti,||<br />
					asekhena vimutti-k-khandhena samannāgato hoti,||<br />
					asekhena vimutti-ñāṇa-dassana-k-khandhena samannāgato hoti.|| ||</p>

					<p class="f4">Imehi pañcahaṇgehi samannāgato hoti.|| ||</p>

					<p class="f4">Iti pañc'aṇga-vippahine pañc'aṇga-samannāgate dinnaṃ maha-p-phalan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Issatthaṃ balaviriyañ ca yasmiṃ vijjetha māṇave,||<br />
							Taṃ yuddhattho bhare rājā nāsūraṃ jāti-paccayā.||<br />
							Tath'eva khanti soraccaṃ dhammā yasmiṃ pati-ṭ-ṭhitā,||<br />
							Tamariyavuttiṃ medhāviṃ hīnajaccampi pūjaye.||<br />
							Kāraye assame ramme vāsayettha bahu-s-sute,||<br />
							Papañ ca vivane kayirā dugge saṇkamanāni ca.||<br />
							Annaṃ pānaṃ khādanīyaṃ vatthasen'āsanāni ca,||<br />
							Dadeyya ujubhūtesu vi-p-pasannena cetasā.||<br />
							Yathā hi megho thanayaṃ vijjumālī satakkaku,||<br />
							Thalaṃ ninnañca pūreti abhivassaṃ vasundharaṃ.||<br />
							Tath'eva saddho Sutavā abhisaṇkhacca bhojanaṃ,||<br />
							Vaṇibbake tappayati annapānena paṇḍito,||<br />
							Āmodamāno pakireti detha dethāti bhāsati.||<br />
							Taṃ hi'ssa gajjitaṃ hoti devasseva pavassato,||<br />
							Sā puññadhārā vipulā dātāraṃ abhivassatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.25" href="../../../../backmatter/indexes/sutta/sn/01_sagv/idx_03_kosalasamyutta.htm#p25">Sutta 25</a></h4>

					<h1>Pabbatūpama Suttaṃ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.03.021-025.rhyc.pts.htm#25.1">pts</a>][<a href="../../../../dhamma-vinaya/ati/sn/01_sagv/sn01.03.025.than.ati.htm#p25.1">than</a>][<a href="../../../../dhamma-vinaya/ati/sn/01_sagv/sn01.03.025.olen.ati.htm#p25.1">ati-olen</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ nisinnaṃ kho rājānaṃ Pasenadiṃ Kosalaṃ Bhagavā etad avoca:|| ||</p>

					<p class="f4">"Handa kuto nu tvaṃ mahārāja āgacchasi divādivassā" ti?|| ||</p>

					<p class="f4">"Yāni tāni bhante raññaṃ khattiyānaṃ muddhā-vasittānaṃ issariyamadamattāṇaṃ kāmagedhapariyuṭṭhitānaṃ jana-padatthācariya-p-pattāṇaṃ mahantaṃ paṭhavimaṇḍalaṃ abhivijiya ajjhāvasantānaṃ rājakaraṇīyāni santi4,||<br />
					tesvāhaṃ5 etarahi ussukkaṃ āpanno" ti.|| ||</p>

					<p class="f4">"Taṃ kim maññasi mahārāja?|| ||</p>

					<p class="f4">Idha te puriso <a id="pg101"><span class="f2 g"><b>[101]</b></span></a> āgaccheyya puratthimāya disāya saddhāyiko paccayiko.|| ||</p>

					<p class="f4">So taṃ upasaṇkamitvā evaṃ vadeyya:|| ||</p>

					<p class="f4">Yagghe mahārāja jāneyyāsi:|| ||</p>

					<p class="f4">Ahaṃ āgacchāmi puratthimāya disāya.|| ||</p>

					<p class="f4">Tatthaddasaṃ mahantaṃ pabbataṃ abbhasamaṃ.|| ||</p>

					<p class="f4">Sabbe pāṇe nippoṭhento6 āgacchati.|| ||</p>

					<p class="f4">Yaṃ te mahārāja karaṇīyaṃ taṃ karohīti.|| ||</p>

					<p class="f4">Atha dutiyo puriso āgaccheyya dakkhiṇāya disāya saddhāyiko paccayiko.|| ||</p>

					<p class="f4">So taṃ upasaṇkamitvā evaṃ vadeyya:|| ||</p>

					<p class="f4">Yagghe mahārāja jāneyyāsi:|| ||</p>

					<p class="f4">Ahaṃ āgacchāmi dakkhiṇāya disāya.|| ||</p>

					<p class="f4">Tatthaddasaṃ mahantaṃ pabbataṃ abbhasamaṃ.|| ||</p>

					<p class="f4">Sabbe pāṇe nippoṭhento6 āgacchati.|| ||</p>

					<p class="f4">Yaṃ te mahārāja karaṇīyaṃ taṃ karohīti.|| ||</p>

					<p class="f4">Atha tatiyo puriso āgaccheyya pacchi-māya disāya saddhāyiko paccayiko.|| ||</p>

					<p class="f4">So taṃ upasaṇkamitvā evaṃ vadeyya:|| ||</p>

					<p class="f4">Yagghe mahārāja jāneyyāsi:|| ||</p>

					<p class="f4">Ahaṃ āgacchāmi pacchi-māya disāya.|| ||</p>

					<p class="f4">Tatthaddasaṃ mahantaṃ pabbataṃ abbhasamaṃ.|| ||</p>

					<p class="f4">Sabbe pāṇe nippoṭhento6 āgacchati.|| ||</p>

					<p class="f4">Yaṃ te mahārāja karaṇīyaṃ taṃ karohīti.|| ||</p>

					<p class="f4">Atha catuttho puriso āgaccheyya uttarāya disāya saddhāyiko paccayiko.|| ||</p>

					<p class="f4">So taṃ upasaṇkamitvā evaṃ vadeyya:|| ||</p>

					<p class="f4">Yagghe mahārāja jāneyyāsi:|| ||</p>

					<p class="f4">Ahaṃ āgacchāmi uttarāya disāya.|| ||</p>

					<p class="f4">Tatthaddasaṃ mahantaṃ pabbataṃ abbhasamaṃ.|| ||</p>

					<p class="f4">Sabbe pāṇe nippoṭhento6 āgacchati.|| ||</p>

					<p class="f4">Yaṃ te mahārāja karaṇīyaṃ taṃ karohīti.|| ||</p>

					<p class="f4">Eva-rūpe te mahārāja mahati mahabbhaye samuppanne dāruṇe manussakkhaye dullabhe manussatte kimassa karaṇiyan" ti?|| ||</p>

					<p class="f4">"Eva-rūpe me bhante mahati mahabbhaye samuppanne dāruṇe manussakkhaye dullabhe manussatte kimassa karaṇīyaṃ aññatra Dhamma-cariyāya sama-cariyāya kusala-kiriyāya puñña-kiriyāyā" ti.|| ||</p>

					<p class="f4">"Ārocemi kho te mahārāja,||<br />
					pativedayāmi kho te mahārāja,||<br />
					adhivattati kho taṃ mahārāja jarā-maraṇaṃ.|| ||</p>

					<p class="f4">Adhivatta-māne ca te mahārāja,||<br />
					jarāmaraṇe kimassa karaṇīyan" ti?|| ||</p>

					<p class="f4">"Adhivatta-māne ca me bhante jarāmaraṇe kimassa karaṇīyaṃ aññatra Dhamma-cariyāya sama-cariyāya kusala-kiriyāya puñña-kiriyāya.|| ||</p>

					<p class="f4">Yāni tāni bhante raññaṃ khattiyānaṃ muddhā-vasittānaṃ issariyamadamattāṇaṃ kāmagedhapariyuṭṭhitānaṃ jana-padatthācariya-p-pattāṇaṃ mahantaṃ paṭhavimaṇḍalaṃ abhivijiya ajjhāvasantānaṃ hatthiyuddhāni bhavanti.|| ||</p>

					<p class="f4">Tesam pi bhante hatthiyuddhānaṃ n'atthi gati n'atthi visayo adhivatta-māne jarāmaraṇe.|| ||</p>

					<p class="f4">Yāni pi tāni bhante raññaṃ khattiyānaṃ muddhā-vasittānaṃ issariya madamattāṇaṃ kāmagedhapariyuṭṭhitānaṃ jana-padatthācariya-p-pattāṇaṃ mahantaṃ paṭhavimaṇḍalaṃ abhivijiya ajjhāvasantānaṃ assayuddhāni bhavanti.|| ||</p>

					<p class="f4">Tesam pi bhante assayuddhānaṃ n'atthi gati n'atthi visayo adhivatta-māne jarāmaraṇe.|| ||</p>

					<p class="f4">Yāni pi tāni bhante raññaṃ khattiyānaṃ muddhā-vasittānaṃ issariya madamattāṇaṃ kāmagedhapariyuṭṭhitānaṃ jana-padatthācariya-p-pattāṇaṃ mahantaṃ paṭhavimaṇḍalaṃ abhivijiya ajjhāvasantānaṃ rathayuddhāni bhavanti.|| ||</p>

					<p class="f4">Tesam pi bhante rathayuddhānaṃ n'atthi gati n'atthi visayo adhivatta-māne jarāmaraṇe.|| ||</p>

					<p class="f4">Yāni pi tāni bhante raññaṃ khattiyānaṃ muddhā-vasittānaṃ issariya madamattāṇaṃ kāmagedhapariyuṭṭhitānaṃ jana-padatthācariya-p-pattāṇaṃ mahantaṃ paṭhavimaṇḍalaṃ abhivijiya ajjhāvasantānaṃ pattiyuddhāni bhavanti.|| ||</p>

					<p class="f4">Tesam pi <a id="pg102"><span class="f2 g"><b>[102]</b></span></a> bhante pattiyuddhānaṃ n'atthi gati n'atthi visayo adhivatta-māne jarāmaraṇe.|| ||</p>

					<p class="f4">Santi kho pana bhante imasmiṃ rājakule mantino mahāmattā ye pahonti āgate paccatthike mantehi bhedayituṃ.|| ||</p>

					<p class="f4">Tesam pi bhante mantayuddhānaṃ n'atthi gati n'atthi visayo adhivatta-māne jarāmaraṇe.|| ||</p>

					<p class="f4">Saṇvijjati kho pana bhante imasmiṃ rājakule pahūtaṃ hirañña-suvaṇṇaṃ bhūmigatañc'eva vehāsaṭṭhañ ca.|| ||</p>

					<p class="f4">Yena mayaṃ pahoma āgate paccatthike dhanena upalāpetuṃ.|| ||</p>

					<p class="f4">Tesam pi bhante dhanayuddhānaṃ n'atthi gati n'atthi visayo adhivatta-māne jarāmaraṇe.|| ||</p>

					<p class="f4">Adhivatta-māne ca me bhante jarāmaraṇe kimassa karaṇīyaṃ aññatra Dhamma-cariyāya sama-cariyāya kusala-kiriyāya puñña-kiriyāyā" ti.|| ||</p>

					<p class="f4">"Evam etaṃ maharāja,||<br />
					evam etaṃ mahārāja,||<br />
					adhivatta-māne ca te jarāmaraṇe kimassa karaṇīyaṃ aññatra Dhamma-cariyāya sama-cariyāya kusala-kiriyāya puñña-kiriyāyā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Yathā pi selā vipulā nabhaṃ āhacca pabbatā,||<br />
							Samantā anupariyeyyuṃ nippoṭhentā catu-d-disā.||<br />
							Evaṃ jarā ca maccu ca adhivattanti pāṇino,||<br />
							Khattiye brāhmaṇe vesse sudde caṇḍāla-pukkuse,||<br />
							Na kiñci parivajjeti sabbamevābhimaddati.||<br />
							Na tattha hatthinaṃ bhūmi na rathānaṃ na pattiyā,||<br />
							Na cāpi mantayuddhena sakkā jetuṃ dhanena vā.||<br />
							Tasmā hi paṇḍito poso sampassaṃ atthamattano,||<br />
							Buddhe dhamme ca saṇghe ca dhīro saddhaṃ nivesaye.||<br />
							Yo dhammacārī kāyena vācāya uda cetasā,||<br />
							Idh'eva naṃ pasaṃ-santi pecca sagge pamodatī ti.|| ||</p>

					<p class="f4 ctr">Kosalavaggo tatiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>