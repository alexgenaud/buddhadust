<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.5.1-10: Bhikkhuni Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr c">Saɱyutta Nikaya:<br />
					Sagatha Vagga</h4>

					<h1>Bhikkhūnī Saɱyutta</h1>

					<h4 class="ctr">Suttas 1-10</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg128"><span class="f2 g"><b>[128]</b></span></a></p>

					<h4 class="ctr"><a id="sn.1.5.1" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p1">Sutta 1</a></h4>

					<h1>Āḷavikā Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p1.1">pts</a>][<a href="../../../../dhamma-vinaya/ati/sn/01_sagv/sn01.05.001.than.ati.htm#p1.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p1.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Āḷavika bhikkhūnī pubbaṇha-samayaɱ nivāsetvā patta-cīvaram ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Andhavanaɱ ten'upasankami vivekatthinī.|| ||</p>

					<p class="f4">3. Atha kho Māro pāpimā Āḷavikaya bhikkhūniyā bhayaɱ chambhitattaɱ lomahaɱsaɱ uppādetukāmo vivekamhā cāvetukāmo yena Āḷavika bhikkhunī ten'upasankami.|| ||</p>

					<p class="f4">Upasaŋkamitvā Āḷavikaɱ bhikkhuniɱ gāthāya ajjhabhāsi:|| ||</p>

					      <p class="f4 in2">"N'atthi nissaraṇaɱ loke kiɱ vivekena kāhasi,||<br />
							Bhuñjassu kāmāratiyo mā'hu pacch-ā-nutāpinī" ti.|| ||</p>

					<p class="f4">4. Atha kho Āḷavikaya bhikkhuniyā etad ahosi:|| ||</p>

					<p class="f4">"Ko nu khvāyaɱ manusso vā amanusso vā gāthaɱ bhāsatī" ti?|| ||</p>

					<p class="f4">5. Atha kho Āḷavikaya bhikkhuniyā etad ahosi:|| ||</p>

					<p class="f4">"Māro kho ayaɱ pāpimā mama bhayaɱ chamhitattaɱ lomahaɱsaɱ uppādetukāmo vivekamhā cāvetukāmo gāthaɱ bhāsatī" ti.|| ||</p>

					<p class="f4">6. Atha kho Āḷavika bhikkhunī Māro ayaɱ pāpimā iti viditvā Māraɱ pāpimantaɱ gāthāya paccabhāsi.|| ||</p>

							<p class="f4 in2">"Atthi nissaraṇaɱ loke paññāya me suphassitaɱ,||<br />
							Pamattabandhu pāpima na tvaɱ jānāsi taɱ padaɱ.||<br />
							Sattisulūpamā kāmā khandhāsaɱ adhikuṭṭanā,||<br />
							Yaɱ tvaɱ kāmāratiɱ brūsi arati mayhaɱ sā ahū" ti.|| ||</p>

					<p class="f4"><a id="pg129"><span class="f2 g"><b>[129]</b></span></a> Atha kho Māro pāpimā jānāti||<br />
					"Maɱ Āḷavika bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.2" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p2">Sutta 2</a></h4>

					<h1>Somā Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p2.1">pts</a>][<a href="../../../../dhamma-vinaya/ati/sn/01_sagv/sn01.05.002.than.ati.htm#p2.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p2.1">bps</a>][<a href="../../../../dhamma-vinaya/ati/sn/01_sagv/sn01.05.002.olen.ati.htm#p2.1">ati-olen</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Somā bhikkhunī pubbaṇha-samayaɱ nivāsetvā patta-cīvaram ādāya Sāvatthiɱ piṇḍāya pāvisi.|| ||</p>

					<p class="f4">2. Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">3. Atha kho Māro pāpimā Somāya bhikkhuniyā bhayaɱ chamhitattaɱ lomahaɱsaɱ uppādetukāmo samādhimhā cāvetukāmo yena Somā bhikkhunī ten'upasaŋmi.|| ||</p>

					<p class="f4">Upasaŋkamitvā somaɱ bhikkhuniɱ gāthāya ajjhabhāsi:|| ||</p>

							<p class="f4 in2">"Yan taɱ isīhi pattabbaɱ ṭhānaɱ du-r-abhisambhavaɱ,||<br />
							Na taɱ dvaŋgulapaññāya sakkā pappotum itthiyā" ti.|| ||</p>

					<p class="f4">4. Atha kho Somāya bhikkhuniyā etad ahosi:|| ||</p>

					<p class="f4">"Ko nu khvāyaɱ manusso vā amanusso vā gāthaɱ bhāsatī" ti.|| ||</p>

					<p class="f4">5. Atha kho Somāya bhikkhuniyā etad ahosi:|| ||</p>

					<p class="f4">"Māro kho ayaɱ pāpimā mama bhayaɱ chambhitattaɱ lomahaɱsaɱ uppādetukāmo samādhimhā cāvetukāmo gāthaɱ bhāsatī" ti.|| ||</p>

					<p class="f4">6. Atha kho Somā bhikkhunī Māro ayaɱ pāpimā iti viditvā Māraɱ pāpimantaɱ gāthāhi ajjhabhāsi:|| ||</p>

							<p class="f4 in2">"Itthibhāvo kiɱ kayirā cittamhi susamāhite,||<br />
							ñāṇamhi vattamānamhi sammā dhammaɱ vipassato.||<br />
							Yassa nūna siyā evaɱ itthāhaɱ puriso ti vā,||<br />
							Kiñci vā pana asmī ti taɱ Māro vattu Māra arahatī" ti.|| ||</p>

					<p class="f4">7. Atha kho Māro pāpimā jānāti||<br />
					"Maɱ Somā bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.3" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p3">Sutta 3</a></h4>

					<h1>Kisā-Gotamī Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p3.1">pts</a>][<a href="../../../../dhamma-vinaya/ati/sn/01_sagv/sn01.05.003.than.ati.htm#p3.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p3.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Kisā Gotamī bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">2. Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā <a id="pg130"><span class="f2 g"><b>[130]</b></span></a> yena Andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">3. Atha kho Māro pāpimā Kisā-Gotamiyā bhikkhuniyā bhayaɱ chamhitattaɱ lomahaɱsaɱ uppādetukāmo samādhimhā cāvetukāmo yena Kisā-Gotamī bhikkhunī ten'upasankami.|| ||</p>

					<p class="f4">Upasaŋkamitvā Kisā-Gotamiɱ bhikkhuniɱ gāthāya ajjhabhāsi:|| ||</p>

							<p class="f4 in2">"Kiɱ nu tvaɱ hataputtā va eka'm'āsi rudammukhī,||<br />
							Vanam ajjhagatā ekā purisaɱ nu gavesasī" ti.|| ||</p>

					<p class="f4">4. Atha kho Kisā-Gotamiyā bhikkhuniyā etad ahosi:|| ||</p>

					<p class="f4">"Ko nu khvāyaɱ manusso vā amanussā vā gāthaɱ bhāsatī" ti.|| ||</p>

					<p class="f4">5. Atha kho Kisā-Gotamiyā bhikkhuniyā etad ahosi:|| ||</p>

					<p class="f4">"Māro kho ayaɱ pāpimā mama bhayaɱ chamhitattaɱ lomahaɱsaɱ uppādetukāmo samādhimhā cāvetukāmo gāthaɱ bhāsatī" ti.|| ||</p>

					<p class="f4">6. Atha kho Kisā-Gotamī bhikkhunī Māro kho ayaɱ pāpimā iti viditvā Māraɱ pāpimantaɱ gāthāhi paccabhāsi:|| ||</p>

					      <p class="f4 in2">"Accantaɱ ataputtā'mhi purisā etadantikā,||<br />
							Na socāmi na rodāmi na taɱ bhāyāmi āvuso.||<br />
							Sabbattha vihatā nandi tamokkhandho padālito,||<br />
							Jetvāna maccuno senaɱ viharāmi anāsavā" ti.|| ||</p>

					<p class="f4">7. Atha kho Māro pāpimā jānātī||<br />
					"Maɱ kisāGotamī bhikkhunī" ti||<br />
					dukkhī dummato tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.4" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p4">Sutta 4</a></h4>

					<h1>Vijayā Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p4.1">pts</a>][<a href="../../../../dhamma-vinaya/ati/sn/01_sagv/sn01.05.004.than.ati.htm#p4.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p4.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Vijayā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">2. Atha kho Māro pāpimā Vijayā bhikkhuniyā bhayaɱ chamhitattaɱ lomahaɱsaɱ uppādetukāmo samādhimhā cāvetukāmo yena vijayā bhikkhunī ten'upasankami.</p>

					<p class="f4">Upasaŋkamitvā vijayaɱ bhikkhuniɱ gāthāya ajjhabhāsi:|| ||</p>

							<p class="f4 in2"><a id="pg131"><span class="f2 g"><b>[131]</b></span></a> "Daharā tvaɱ rūpavatī ahañ ca daharo susu,||<br />
							Pañcaŋgikena turiyena eh'ayye'bhiramāmase" ti.|| ||</p>

					<p class="f4">3. Atha kho Vijayāya bhikkhuniyā etad ahosi:|| ||</p>

					<p class="f4">"Ko nu kho ayaɱ manusso vā amanussā vā gāthaɱ bhāsatī" ti.|| ||</p>

					<p class="f4">4. Atha kho Vijayāya bhikkhuniyā etad ahosi:|| ||</p>

					<p class="f4">"Māro ayaɱ pāpimā mama bhayaɱ chambhitattaɱ lomahaɱsaɱ uppādetukāmo samādhimhā cāvetukāmo gāthaɱ bhāsatī" ti.|| ||</p>

					<p class="f4">5. Atha kho Vijayā bhikkhunī Māro ayaɱ pāpimā iti viditvā Māraɱ pāpimantaɱ gāthāhi paccabhāsi:|| ||</p>

					      <p class="f4 in2">"Rūpā saddā rasā gandhā phoṭṭhabbā ca manoramā,||<br />
							Niyyātayāmi tumh'eva Māra nā hi tena atthikā.||<br />
							Iminā pūtikāyena bhindanena pabhaŋgunā,||<br />
							Aṭṭīyāmi harāyāmi kāma-taṇhā samūhatā,||<br />
							Ye ca rūpūpagā sattā ye ca āruppaṭhāyino,||<br />
							Yā ca santā samāpatti sabbattha vihato tamo" ti.|| ||</p>

					<p class="f4">Atha kho Māro pāpimā jānāti||<br />
					"Maɱ vijayā bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.5" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p5">Sutta 5</a></h4>

					<h1>Uppalavaṇṇā Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p5.1">pts</a>][<a href="../../../../dhamma-vinaya/ati/sn/01_sagv/sn01.05.005.than.ati.htm#p5.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p5.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Uppalavaṇṇā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ supupphitasālarukkha-mūle aṭṭhāsi.|| ||</p>

					<p class="f4">2. Atha kho Māro pāpimā Uppalavaṇṇāya bhikkhuniyā bhayaɱ chambhitattaɱ lomahaɱsaɱ uppādetukāmo samādhimhā cāvetukāmo yena Uppalavaṇṇā bhikkhunī ten'upasankami.|| ||</p>

					<p class="f4">3. Upasaŋkamitvā Uppalavaṇṇaɱ bhikkhuniɱ gāthāya ajjhabhāsi:|| ||</p>

					      <p class="f4 in2">"Supupphitaggaɱ upagamma bhikkhunī||<br />
							ekā tvaɱ tiṭṭhasi sālamūle,||<br />
							Na c'atthi te dutiyā vaṇṇadhātu||<br />
							idhāgatā tādisikā bhaveyyuɱ||<br />
							Bāle na tvaɱ bhāyasi dhuttakānan" ti.|| ||</p>

					<p class="f4">4. Atha kho Uppalavaṇṇāya bhikkhuniyā etad ahosi:|| ||</p>

					<p class="f4"><a id="pg132"><span class="f2 g"><b>[132]</b></span></a> "Ko nu khvāyaɱ manusso vā amanussā vā gāthaɱ bhāsatī" ti.|| ||</p>

					<p class="f4">5. Atha kho Uppalavaṇṇāya bhikkhuniyā etad ahosi:|| ||</p>

					<p class="f4">"Māro ayaɱ pāpimā mama bhayaɱ chambhitattaɱ lomahaɱsaɱ uppādetukāmo samādhimhā cāvetukāmo gāthaɱ bhāsatī" ti.|| ||</p>

					<p class="f4">6. Atha kho Uppalavaṇṇā bhikkhunī Māro ayaɱ pāpimā iti viditvā Māraɱ pāpimantaɱ gāthāhi paccabhāsi:|| ||</p>

					      <p class="f4 in2">"Sataɱ sahassāna pi dhuttakānaɱ||<br />
							Idhāgatā tādisikā bhaveyyuɱ,||<br />
							Lomaɱ na iñjāmi na santasāmi||<br />
							Na Māra bhāyāmi tam ekikā pi.||<br />
							Esā antara-dhāyāmi kucchiɱ vā pavisāmi te,||<br />
							Pakhumantarikāyam pi tiṭṭhantiɱ maɱ na dakkhasi.||<br />
							Cittasmiɱ vasībhūtā'mhi iddhi-pādā subhāvitā,||<br />
							Sabbabandhanamuttā'mhi na taɱ bhāyāmi āvuso" ti.|| ||</p>

					<p class="f4">7. Atha kho Māro pāpimā jānāti||<br />
					"Maɱ uppalavaṇṇā bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.6" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p6">Sutta 6</a></h4>

					<h1>Cālā Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p6.1">pts</a>][<a href="../../../../dhamma-vinaya/ati/sn/01_sagv/sn01.05.006.than.ati.htm#p6.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p6.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Cālā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">2. Atha kho Māro pāpimā yena Cālā bhikkhunī ten'upasankami.|| ||</p>

					<p class="f4">Upasaŋkamitvā Cālaɱ bhikkhuniɱ etad avoca:|| ||</p>

					<p class="f4">"Kiɱ nu tvaɱ bhikkhunī na rocesī" ti?|| ||</p>

					<p class="f4">(Cālābhikkhunī:)|| ||</p>

					      <p class="f4 in2">"Jātiɱ khvāhaɱ āvuso na rocemī" ti.|| ||</p>

					<p class="f4">(Māro:)|| ||</p>

					      <p class="f4 in2">"Kiɱ nu tvaɱ jātiɱ na rocesi||<br />
							jāto kāmāni bhūñja" ti.|| ||</p>

					<p class="f4">"Ko nu taɱ idam ādapayi jātiɱ mā rocesi bhikkhunī" ti.|| ||</p>

					<p class="f4">3. (Cālābhikkhunī:)|| ||</p>

					      <p class="f4 in2">"Jātassa Māraṇaɱ hoti jāto dukkhāni passati,||<br />
							Bandhaɱ vadhaɱ pariklesaɱ tasmā jātiɱ na rocaye.||<br />
							Buddho dhammam adesesi jātiyā samati-k-kamaɱ,||<br />
							Sabbadukkhappahāṇāya so maɱ sacce nivesayi.||<br />
							<a id="pg133"><span class="f2 g"><b>[133]</b></span></a> Ye ca rūpūpagā sattā ye ca āruppaṭṭhāyino,||<br />
							Nirodhaɱ appajānantā āgantāro puna-b-bhavan" ti.|| ||</p>

					<p class="f4">4. Atha kho Māro pāpimā jānāti||<br />
					"Maɱ Cālā bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.7" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p7">Sutta 7</a></h4>

					<h1>Upacālā Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p7.1">pts</a>][<a href="../../../../dhamma-vinaya/ati/sn/01_sagv/sn01.05.007.than.ati.htm#p7.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p7.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Upacālā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">3. Atha kho Māro pāpimā yena Upacālā bhikkhunī ten'upasankami.|| ||</p>

					<p class="f4">Upasaŋkamitvā upacālaɱ bhikkhuniɱ etad avoca:|| ||</p>

					<p class="f4">Kattha nu tvaɱ bhikkhunī uppajjitukāmā ti?|| ||</p>

					<p class="f4">(Upacālā:)|| ||</p>

					      <p class="f4 in2">"Na khvāhaɱ āvuso katthaci uppajjitukāmā" ti.|| ||</p>

					<p class="f4">4. (Māro:)|| ||</p>

					      <p class="f4 in2">"Tāvatiɱsā ca Yāmā ca Tusitā cāpi devatā,||<br />
							Nimmāṇaratino devā ye devā Vasa-vattino,||<br />
							Tattha cittaɱ paṇidhehi ratiɱ pacc'anubhossasī" ti.|| ||</p>

					<p class="f4">5. (Upacālā:)|| ||</p>

					      <p class="f4 in2">"Tāvatiɱsā ca Yāmā ca Tusitā cāpi devatā,||<br />
							Nimmāṇaratino devā ye devā Vasa-vattino,||<br />
							Kāmabandhana-badadhā te enti māravasaɱ puna.||<br />
							Sabbo ādipito loko sabbo loko padhūpito,||<br />
							Sabbo pajjalito loko sabbo loko pakampito,||<br />
							Akampitaɱ acalitaɱ aputhu-j-janasevitaɱ,||<br />
							Agati yattha Mārassa tattha me nirato mano" ti.|| ||</p>

					<p class="f4">Atha kho Māro pāpimā jānāti||<br />
					"Maɱ Upacālā bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.8" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p8">Sutta 8</a></h4>

					<h1>Sīsūpacālā Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p8.1">pts</a>][<a href="../../../../dhamma-vinaya/ati/sn/01_sagv/sn01.05.008.than.ati.htm#p8.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p8.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Sīsūpacālā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">2. Atha kho Māro pāpimā Sīsūpacālā bhikkhunī ten'upasankami.|| ||</p>

					<p class="f4">Upasaŋkamitvā sīsūpacālaɱ bhikkhuniɱ etad avoca:|| ||</p>

					<p class="f4">"Kassa nu tvaɱ bhikkhunī pāsaṇḍaɱ rocesī" ti?|| ||</p>

					<p class="f4">3. (Sīsūpacālā:)|| ||</p>

					      <p class="f4 in2">"Na khvāhaɱ āvuso kassaci pāsaṇḍaɱ rocemi" ti,|| ||</p>

					<p class="f4">4. (Māro:)|| ||</p>

					      <p class="f4 in2">"Kiɱ nu uddissa muṇḍā'si samaṇī viya dissasi,||<br />
							Na ca rocesi pāsaṇḍaɱ kim iva carasi momuhā" ti.|| ||</p>

					<p class="f4">5. (Sisūpacālā:)|| ||</p>

					      <p class="f4 in2">"Ito bahiddhā pāsaṇḍā diṭṭhīsu pasīdanti ye,||<br />
							Na tesaɱ dhammaɱ rocemi na te Dhammassa kovidā.||<br />
							<a id="pg134"><span class="f2 g"><b>[134]</b></span></a> Atthi Sakyakule jāto Buddho appaṭipuggalo,||<br />
							Sabbābhibhū māranudo sabbattham aparājito,||<br />
							Sabbattha mutto asito sabbaɱ passati cakkhumā.||<br />
							Sabbakamma-k-khayaɱ patto vimutto upadisaŋkhaye,||<br />
							So mayhaɱ Bhagavā Satthā tassa rocemi sāsanan" ti.|| ||</p>

					<p class="f4">Atha kho Māro pāpimā jānāti||<br />
					"Maɱ Sīsūpacālā bhikkhunī" ti||<br />
					dukkhī dummano tatth'ev'antara-dhāyī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.9" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p9">Sutta 9</a></h4>

					<h1>Selā Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p9.1">pts</a>][<a href="../../../../dhamma-vinaya/ati/sn/01_sagv/sn01.05.009.than.ati.htm#p9.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p9.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Selā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkantā yena Andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">2. Atha kho Māro pāpimā selāya bhikkhuniyā bhayaɱ chambhitattaɱ lomahaɱsaɱ uppādetukāmo samādhimhā cāvetukāmo yena selā bhikkhunī ten'upasankami.|| ||</p>

					<p class="f4">Upasaŋkamitvā selaɱ bhikkhūniɱ gāthāya ajjhabhāsi:|| ||</p>

					      <p class="f4 in2">"Ken idaɱ pakataɱ bimbaɱ kvan nu bimbassa kārako,||<br />
							Kvaɱ ca bimbaɱ samuppannaɱ kvaɱ nu bimbaɱ nirujjhatī" ti.|| ||</p>

					<p class="f4">3. Atha kho Selāya bhikkhuniyā etad ahosi:|| ||</p>

					<p class="f4">"Ko nu khvāyaɱ manusso vā amanussā vā gāthaɱ bhāsatī" ti.|| ||</p>

					<p class="f4">4. Atha kho Selāya bhikkhuniyā etad ahosi:|| ||</p>

					<p class="f4">"Māro kho ayaɱ pāpimā mama bhayaɱ chambhitattaɱ lomahaɱsaɱ uppādetukāmo samādhimhā cāvetukāmo gāthaɱ bhāsatī" ti.|| ||</p>

					<p class="f4">5. Atha kho Selā bhikkhunī Māro kho ayaɱ pāpimā iti viditvā Māraɱ pāpimantaɱ gāthāhi paccabhāsi:|| ||</p>

					      <p class="f4 in2">"Na-y-idaɱ attakataɱ bimbaɱ na-y-idaɱ parakataɱ aghaɱ,||<br />
							Hetuɱ paṭicca sambhūtaɱ hetubhaŋgā nirujjhati.||<br />
							Yathā aññataraɱ bījaɱ khette vuttaɱ virūhati,||<br />
							Paṭavīrasañ c'āgamma sinehañ ca tad ūbhayaɱ.||<br />
							Evaɱ khandhā ca dhātuyo cha ca āyatanā ime,||<br />
							Hetuɱ paṭicca sambhūtā hetubhaŋgā nirujjhare" ti.|| ||</p>

					<p class="f4">Atha kho Māro pāpimā jānāti||<br />
					"Maɱ Selā bhikkhunī" ti||<br />
					dukkhī dummano tatth'ev'antara-dhāyīti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.5.10" href="../../../../backmatter/indexes/sutta/sn/01_sagv/idx_05_bhikkhunisamyutta.htm#p10">Sutta 10</a></h4>

					<h1>Vajirā Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.05.001-010.rhyc.pts.htm#p10.1">pts</a>][<a href="../../../../dhamma-vinaya/ati/sn/01_sagv/sn01.05.010.than.ati.htm#p10.1">than</a>][<a href="../../../../dhamma-vinaya/bps/sn/01_sagv/sn01.05.001-010.bodh.bps.htm#p10.1">bps</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Vajirā bhikkhunī pubbaṇha-samayaɱ nivāsetvā patta-cīvaraɱ ādāya Sāvatthiɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ <a id="pg135"><span class="f2 g"><b>[135]</b></span></a> piṇḍa-pāta-paṭikkantā yena Andhavanaɱ ten'upasankami divā-vihārāya.|| ||</p>

					<p class="f4">Andhavanaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">2. Atha kho Māro pāpimā Vajirāya bhikkhuniyā bhayaɱ chambhitattaɱ lomahaɱsaɱ uppādetukāmo samādhimhā cāvetukāmo yena vajirā bhikkhunī ten'upasankami.|| ||</p>

					<p class="f4">3. Upasaŋkamitvā Vajiraɱ bhikkhuniɱ gāthāya ajjhabhāsi:|| ||</p>

					      <p class="f4 in2">"Kenāyaɱ pakato satto kuvaɱ sattassa kārako,||<br />
							Kuvaɱ satto samuppanno kuvaɱ satto nirujjhatī" ti.|| ||</p>

					<p class="f4">4. Atha kho Vajirāya bhikkhuniyā etad ahosi:|| ||</p>

					<p class="f4">"Ko nu khvāyaɱ manusso vā amanussā vā gāthaɱ bhāsatī" ti.|| ||</p>

					<p class="f4">5. Atha kho Vajirāya bhikkhuniyā etad ahosi:|| ||</p>

					<p class="f4">"Māro kho ayaɱ pāpimā mama bhayaɱ chambhitattaɱ lomahaɱsaɱ uppādetukāmo samādhimhā cāvetukāmo gāthaɱ bhāsatī" ti.|| ||</p>

					<p class="f4">6. Atha kho Vajirā bhikkhunī Māro kho ayaɱ pāpimā iti viditvā Māraɱ pāpimantaɱ gāthāya paccabhāsi:|| ||</p>

					      <p class="f4 in2">"Kiɱ nu satto ti paccesi Māra diṭṭhi-gataɱ nu te,||<br />
							Suddhasankhārapuñjo'yaɱ na-y-idha sattūpalabbhati.||<br />
							Yathā hi aŋgasambhārā hoti saddo ratho iti,||<br />
							Evaɱ khandhesu santesu hoti satto ti sammuti.||<br />
							Dukkham eva hi sambhoti dukkhaɱ tiṭṭhati veti ca,||<br />
							Nāññatra dukkhā sambhoti nāññaɱ dukkhā nirujjhatī" ti.|| ||</p>

					<p class="f4">Atha kho Māro pāpimā jānāti||<br />
					"Maɱ Vajirā bhikkhunī" ti||<br />
					dukkhī dummano tatth'ev'antara-dhāyīti.|| ||</p>

					<p class="ctr">Bhikkhunī Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>