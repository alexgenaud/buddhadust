<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Satti Vagga: Suttas 21-30." />
<title>SN 1.1.21-30: Satti Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					I. Sagātha Vagga<br />
					1. Devatā-Saṃyutta<br />
					III. Satti Vagga</i></h4>

							<p class="ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg13"><span class="f2 g"><b>[13]</b></span></a></p>

					<h4 class="ctr"><a id="sn.1.1.21" href="../../../../backmatter/indexes/sutta/sn/01_sagv/idx_01_devatasamyutta.htm#p21">Sutta 21</a></h4>

					<h1>Satti Suttaṃ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p21.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p21.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					<p class="f4">"Sattiyā viya omaṭṭho ḍayha-mānova matthake,||<br />
					Kāmarāga-p-pahāṇāya sato bhikkhu paribbaje" ti.|| ||</p>

					<p class="f4">(Bhagavā:)|| ||</p>

					<p class="f4">"Sattiyā viya omaṭṭho ḍayha-mānova matthake,||<br />
					Sakkāya-diṭṭhippahāṇāya sato bhikkhu paribbaje" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.22" href="../../../../backmatter/indexes/sutta/sn/01_sagv/idx_01_devatasamyutta.htm#p22">Sutta 22</a></h4>

					<h1>Phusati Suttaṃ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p22.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p22.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					<p class="f4">"Nāphusantaṃ phusati ca phusantaṃ ca tato phuse,||<br />
					Tasmā phusantaṃ phusati appaduṭṭhappadosinan" ti.|| ||</p>

					<p class="f4">(Bhagavā:)|| ||</p>

					<p class="f4">"Yo appaduṭṭhassa narassa dussati,||<br />
					Suddhassa posassa an-aṅgaṇassa,||<br />
					Tam eva bālaṃ pacceti pāpaṃ,||<br />
					Sukhumo rajo paṭivātaṃva khitto" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.23" href="../../../../backmatter/indexes/sutta/sn/01_sagv/idx_01_devatasamyutta.htm#p23">Sutta 23</a></h4>

					<h1>Jaṭā Suttaṃ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p23.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p23.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavantaṃ gāthāya ajjhabhāsi:|| ||</p>

					<p class="f4">"Anto jaṭā bahi jaṭā jaṭāya jaṭitā pajā,||<br />
					Taṃ taṃ Gotama pucchāmi ko imaṃ vijaṭaye jaṭan" ti.|| ||</p>

					<p class="f4">(Bhagavā:)|| ||</p>

					<p class="f4">"Sīle patiṭṭhāya naro sapañño cittaṃ paññañ ca bhāvayaṃ,||<br />
					Ātāpi nipako bhikkhu so imaṃ vijaṭaye jaṭanti.|| ||</p>

					<p class="f4">Yesaṃ rāgo ca doso ca avijjā ca virājitā,||<br />
					Khīṇ'āsavā Arahanto tesaṃ vijaṭitā jaṭā.|| ||</p>

					<p class="f4">Yattha nāmañ ca rūpañ ca asesaṃ uparujjhati,||<br />
					Paṭighaṃ rūpa-saññā ca etthesā chijjate jaṭā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.24" href="../../../../backmatter/indexes/sutta/sn/01_sagv/idx_01_devatasamyutta.htm#p24">Sutta 24</a></h4>

					<h1>Manonivāraṇa Suttaṃ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p24.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p24.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					<p class="f4"><a id="pg14"><span class="f2 g"><b>[14]</b></span></a> "Yato yato mano nivāraye||<br />
					Na dukkhameti naṃ tato tato,||<br />
					Sa sabbato manonivāraye||<br />
					Sa sabbato dukkhā pamuccatī" ti.|| ||</p>

					<p class="f4">(Bhagavā:)|| ||</p>

					<p class="f4">"Na sabbato mano nivāraye||<br />
					Mano yatattamāgataṃ,||<br />
					Yato yato ca pāpakaṃ||<br />
					Tato tato mano nivāraye" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.25" href="../../../../backmatter/indexes/sutta/sn/01_sagv/idx_01_devatasamyutta.htm#p25">Sutta 25</a></h4>

					<h1>Arahanta Suttaṃ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p25.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p25.1">bodh</a>][<a href="../../../../dhamma-vinaya/ati/sn/01_sagv/sn01.01.025.than.ati.htm#p25.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					<p class="f4">"Yo hoti bhikkhu arahaṃ katāvī||<br />
					Khīṇ'āsavo antimadehadhārī||<br />
					Ahaṃ vadāmīti pi so vadeyya||<br />
					Mamaṃ vadantīti pi so vadeyyā" ti.|| ||</p>

					<p class="f4">(Bhagavā:)|| ||</p>

					<p class="f4">"Yo hoti bhikkhu arahaṃ katāvī||<br />
					Khīṇ'āsavo antimadehadhārī,||<br />
					Ahaṃ vadāmīti pi so vadeyya||<br />
					Mamaṃ vadantīti pi so vadeyya||<br />
					Loke samaññaṃ kusalo viditvā,||<br />
					Vohāramattena so vohareyyā" ti.|| ||</p>

					<p class="f4">(Devatā:)</p>

					<p class="f4">"Yo hoti bhikkhu arahaṃ katāvī||<br />
					Khīṇ'āsavo antimadehadhārī,||<br />
					Mānaṃ nu kho so upagamma bhikkhu||<br />
					Ahaṃ vadāmīti pi so vadeyya||<br />
					Mamaṃ vadantīti pi so vadeyyā" ti.|| ||</p>

					<p class="f4">(Bhagavā:)|| ||</p>

					<p class="f4">"Pahīṇamānassa na santi ganthā||<br />
					Vidhūpitā mānaganthassa sabbe,||<br />
					So vītivatto maññanaṃ1 su medho||<br />
					<a id="pg15"><span class="f2 g"><b>[15]</b></span></a> Ahaṃ vadāmīti pi so vadeyya||<br />
					Mamaṃ vadantī ti pi so vadeyya,||<br />
					Loke samaññaṃ kusalo viditvā||<br />
					Vohāramattena so vohareyyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.26" href="../../../../backmatter/indexes/sutta/sn/01_sagv/idx_01_devatasamyutta.htm#p26">Sutta 26</a></h4>

					<h1>Pajjota Suttaṃ</h1>

					<p class="f4"><span class="f3">[<a id="p26.1">26.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p26.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p26.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					<p class="f4">"Kati lokasmiṃ pajjotā yehi loko pakāsati,||<br />
					Bhagavantaṃ puṭṭhumāgamma kathaṃ jānemu taṃ mayaṃ.|| ||</p>

					<p class="f4">Cattāro loke pajjotā pañcamettha na vijjati,||<br />
					Divā tapati ādicco rattiṃ ābhāti candimā,||<br />
					Atha aggi divārattiṃ tattha tattha pakāsati,||<br />
					SamBuddho tapataṃ seṭṭho esā ābhā anuttarā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.27" href="../../../../backmatter/indexes/sutta/sn/01_sagv/idx_01_devatasamyutta.htm#p27">Sutta 27</a></h4>

					<h1>Sara Suttaṃ</h1>

					<p class="f4"><span class="f3">[<a id="p27.1">27.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p27.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p27.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavantaṃ gāthāya ajjhabhāsi.|| ||</p>

					<p class="f4">"Kuto sarā nivattanti kattha vaṭṭaṃ na vattati,||<br />
					Kattha nāmañ ca rūpañ ca asesaṃ uparujjhatī" ti.|| ||</p>

					<p class="f4">(Bhagavā:)|| ||</p>

					<p class="f4">"Yattha āpo ca paṭhavī tejo vāyo na gādhati,||<br />
					Ato sarā nivattanti ettha vaṭṭaṃ na vattati,||<br />
					Ettha nāmañ ca rūpañ ca asesaṃ uparujjhatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.28" href="../../../../backmatter/indexes/sutta/sn/01_sagv/idx_01_devatasamyutta.htm#p28">Sutta 28</a></h4>

					<h1>Mahaddhana Suttaṃ</h1>

					<p class="f4"><span class="f3">[<a id="p28.1">28.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p28.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p28.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavantaṃ gāthāya ajjhabhāsi:|| ||</p>

					<p class="f4">"Mahaddhanā mahā-bhogā raṭṭhavanto pi khattiyā,||<br />
					Aññamaññābhigijjhanti kāmesu analaṅkatā||<br />
					Tesu ussukkajātesu bhavasotānusārisu,||<br />
					Kedha taṇhaṃ pajahiṃsu ke lokasmiṃ anussukā" ti|| ||</p>

					<p class="f4">(Bhagavā:)|| ||</p>

					<p class="f4">"Hitvā agāraṃ pabba-jitā hitvā puttaṃ pasuṃ piyaṃ||<br />
					Hitvā rāgañ ca dosañ ca avijjañ ca virājiya||<br />
					Khīṇ'āsavā Arahanto te lokasmiṃ anussukā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.29" href="../../../../backmatter/indexes/sutta/sn/01_sagv/idx_01_devatasamyutta.htm#p29">Sutta 29</a></h4>

					<h1>Catucakka Suttaṃ</h1>

					<p class="f4"><span class="f3">[<a id="p29.1">29.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p29.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p29.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					<p class="f4"><a id="pg16"><span class="f2 g"><b>[16]</b></span></a> "Catucakkaṃ navadvāraṃ puṇṇaṃ lobhena saṃyutaṃ,||<br />
					Paṅkajātaṃ mahāvīra kathaṃ yātrā bhavissa" ti.|| ||</p>

					<p class="f4">(Bhagavā:)|| ||</p>

					<p class="f4">"Chetvā naddhiṃ varattañ ca icchālobhañ ca pāpakaṃ,||<br />
					Samūlaṃ taṇhaṃ abbuyha evaṃ yātrā bhavissatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.30" href="../../../../backmatter/indexes/sutta/sn/01_sagv/idx_01_devatasamyutta.htm#p30">Sutta 30</a></h4>

					<h1>Eṇijaṅgha Suttaṃ</h1>

					<p class="f4"><span class="f3">[<a id="p30.1">30.1</a>][<a href="../../../../dhamma-vinaya/pts/sn/01_sagv/sn01.01.021-030.rhyc.pts.htm#p30.1">pts</a>][<a href="../../../../dhamma-vinaya/wp/sn/01_sagv/sn01.01.021-030.bodh.wp.htm#p30.1">bodh</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">"Eṇijaṅghaṃ kisaṃ vīraṃ appāhāraṃ alolupaṃ,||<br />
					Sīhaṃ vekacaraṃ nāgaṃ kāmesu anapekkhinaṃ,||<br />
					Upasaṅkamma pucchāma kathaṃ dukkhā pamuccatī" ti.|| ||</p>

					<p class="f4">(Bhagavā:)|| ||</p>

					<p class="f4">"Pañcakāma-guṇā loke manochaṭṭhā paveditā,||<br />
					Ettha chandaṃ virāchetvā evaṃ dukkhā pamuccatī" ti.|| ||</p>

					<p class="ctr">Satti Vagga Tatiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>