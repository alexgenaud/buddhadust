<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Kosala Samyutta, Suttas 11-20" />
<title>SN 1 3 11-20: Kosala Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr">Saṃyutta Nikāya<br />
					I. Sagātha Vagga<br />
					3. Kosala Saṃyutta<br />
					2. Aputtaka Vaggo</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg77"><span class="f2 g"><b>[77]</b></span></a></p>

					<h4 class="ctr"><a id="sn.1.3.11" href="../../../../backmatter/indexes/sutta/sn/01_sagv/idx_03_kosalasamyutta.htm#p11">Sutta 11</a></h4>

					<h1>Satta-Jaṭila Suttaṃ</h1>

					<p class="f4"><span class="f3">[<a id="p11">11.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p11.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Pubbārāme Migāra-mātu pāsāde.|| ||</p>

					<p class="f4">Tena kho pana samayena Bhagavā sāyaṇha-samayaṃ paṭisallāṇā vuṭṭhito bahi-dvāra-koṭṭhake nisinno hoti.|| ||</p>

					<p class="f4">Atha kho rājā Pasenadikosalo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><a id="pg78"><span class="f2 g"><b>[78]</b></span></a> Tena kho pana samayena satta ca jaṭilā||<br />
					satta ca Nigaṇṭhā||<br />
					satta ca acelakā||<br />
					satta ca ekasāṭakā||<br />
					satta ca paribbājakā||<br />
					parūḷhakacchanakhalomā khāri-vidham-ā-dāya Bhagavato avidūre ati-k-kamanti.|| ||</p>

					<p class="f4">Atha kho rājā Pasenadi Kosalo uṭṭhāy āsanā ekaṃsaṃ uttarā-saṅgaṃ karitvā dakkhiṇajāṇumaṇḍalaṃ paṭhaviyaṃ nihantvā yena te satta ca jaṭilā||<br />
					satta ca Nigaṇṭhā||<br />
					satta ca acelakā||<br />
					satta ca ekasāṭakā||<br />
					satta ca paribbājakā||<br />
					ten'añjaliṃ paṇāmetvā ti-k-khattuṃ nāmaṃ sāvesi:||<br />
					"Rājāhaṃ bhante Pasenadi Kosalo,||<br />
					rājāhaṃ bhante Pasenadī Kosalo,||<br />
					rājāhaṃ bhante Pasenadī Kosalo" ti.|| ||</p>

					<p class="f4">Atha kho rājā Pasenadi Kosalo acira-pakkantesu tesu sattasu ca jaṭilesu||<br />
					sattasu ca Nigaṇṭhesu||<br />
					sattasu ca acelakesu||<br />
					sattasu ca ekasāṭakesu||<br />
					sattasu ca paribbājakesu||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho rājā Pasenadi Kosalo Bhagavantaṃ etad avoca:|| ||</p>

					<p class="f4">"Ye te bhante loke Arahanto vā Arahatta Maggaṃ vā samāpannā ete tseṃ aññatarā" ti.|| ||</p>

					<p class="f4">"Dujjānaṃ kho etaṃ mahārāja tayā gihinā kāma-bhoginā putta-sambādha-sayanaṃ ajjhā-vasantena Kāsīka-candanaṃ pacc'anubhontena mālā-gandha-vilepanaṃ dhāra-yantena jāta-rūpa-rajataṃ sādi-yantena ime vā Arahanto ime vā Arahatta Maggaṃ samāpannā.|| ||</p>

					<p class="f4">Saṃvāsena kho maharāja sīlaṃ veditabbaṃ.|| ||</p>

					<p class="f4">Tañ ca kho dīghena addhunā na ittaraṃ.|| ||</p>

					<p class="f4">Manasikarotā no amana-sikarotā.|| ||</p>

					<p class="f4">Paññavatā no duppaññena.|| ||</p>

					<p class="f4">Saṃvohārena kho mahārāja soceyyaṃ veditabbaṃ.|| ||</p>

					<p class="f4">Tañ ca ko dīghena addhunā na ittaraṃ.|| ||</p>

					<p class="f4">Manasikarotā no amana-sikarotā.|| ||</p>

					<p class="f4">Paññavatā no duppaññena.|| ||</p>

					<p class="f4">Āpadāsu kho mahārāja thāmo veditabbo.|| ||</p>

					<p class="f4">So ca kho dīghena addhunā na ittaraṃ.|| ||</p>

					<p class="f4">Manasikarotā na amana-sikarotā.|| ||</p>

					<p class="f4">Paññavatā no duppaññena.|| ||</p>

					<p class="f4"><a id="pg79"><span class="f2 g"><b>[79]</b></span></a> Sākacachāya kho mahārāja paññā veditabbā.|| ||</p>

					<p class="f4">Sā ca kho dīghena addhunā na ittaraṃ1.|| ||</p>

					<p class="f4">Manasikarotā no amana-sikarotā.|| ||</p>

					<p class="f4">Paññavatā no duppaññenā" ti.|| ||</p>

					<p class="ctr c">&#9632;</p>

					<p class="f4">"Acchariyaṃ bhante abbhutaṃ bhante, yāva su-bhāsitamidaṃ bhantena Bhagavatā:|| ||</p>

					<p class="f4">'Dujjānaṃ kho etaṃ mahārāja tayā gihinā kāma-bhoginā putta-sambādha-sayanaṃ ajjhā-vasantena Kāsīka-candanaṃ pacc'anubhontena mālā-gandha-vilepanaṃ dhāra-yantena jāta-rūpa-rajataṃ sādi-yantena||<br />
					'ime vā Arahanto ime vā Arahatta Maggaṃ samāpannā.|| ||</p>

					<p class="f4">Saṃvāsena kho maharāja sīlaṃ veditabbaṃ.|| ||</p>

					<p class="f4">Tañ ca kho dīghena addhunā na ittaraṃ1.|| ||</p>

					<p class="f4">Manasikarotā no amana-sikarotā, paññavatā2 no duppaññena.|| ||</p>

					<p class="f4">Saṃvohārena kho mahārāja soceyyaṃ veditabbaṃ.|| ||</p>

					<p class="f4">Tañ ca kho dīghena addhunā na ittaraṃ1.|| ||</p>

					<p class="f4">Manasikarotā no amana-sikarotā.|| ||</p>

					<p class="f4">Paññavatā no duppaññena.|| ||</p>

					<p class="f4">Āpadāsu kho mahārāja thāmo veditabbo.|| ||</p>

					<p class="f4">So ca kho dīghena addhunā na ittaraṃ.|| ||</p>

					<p class="f4">Manasikarotā no amana-sikarotā.|| ||</p>

					<p class="f4">Paññavatā no duppaññena.|| ||</p>

					<p class="f4">Sākacchāya kho mahārāja paññā veditabbā.|| ||</p>

					<p class="f4">Sā ca kho dīghena addhunā na ittaraṃ1.|| ||</p>

					<p class="f4">Manasikarotā no amana-sikarotā.|| ||</p>

					<p class="f4">Paññavatā no duppaññenā' ti.|| ||</p>

					<p class="f4">Ete bhante mama purisā cārā ocarakā jana-padaṃ ocaritvā āga-c-chanti.|| ||</p>

					<p class="f4">Tehi paṭhamaṃ ociṇnaṃ ahaṃ pacchā oyāyissāmi.|| ||</p>

					<p class="f4">Idāni te bhante rajojallaṃ pavāhetvā sunhātā suvilittā kappita-kesamassū odātavattha-vasanā pañcahi kāma-guṇehi samappitā samaṅgībhūtā paricārayissantī" ti.|| ||</p>

					<p class="f4">Atha kho Bhagavā etam atthaṃ viditvā tāyaṃ velāyaṃ imā gāthāyo abhāsi:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2">Na vaṇṇarūpena naro sujāno||<br />
							Na vissase ittaradassanena,||<br />
							Susaññatānaṃ hi viyañjanena||<br />
							Asaññatā lokam imaṃ caranti.|| ||</p>

							<p class="f4 in2">Patirūpako mattikā kuṇḍaloca||<br />
							Lohaḍḍhamāsova suvaṇṇachanno,||<br />
							Caranti eke parivārachannā||<br />
							Anto asuddhā bahi sobhamānā.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.12" href="../../../../backmatter/indexes/sutta/sn/01_sagv/idx_03_kosalasamyutta.htm#p12">Sutta 12</a></h4>

					<h1>Pañca-Rāja Suttaṃ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p12.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena pañcannaṃ rājūnaṃ Pasenadipamukhānaṃ pañcahi||<br />
					kāma-guṇehi samappitānaṃ samaṅgībhūtānaṃ paricāraya-mānānaṃ ayam antarā kathā udapādi:||<br />
					"Kin nu kho kāmānaṃ aggan" ti?|| ||</p>

					<p class="f4">Tatr'ekacce evam āhaṃsu:||<br />
					"Rūpā kāmānaṃ aggan" ti.|| ||</p>

					<p class="f4">Ekacce evam āhaṃsu:||<br />
					"Saddā kāmānaṃ aggan" ti.|| ||</p>

					<p class="f4">Ekacce evam āhaṃsu:||<br />
					"Gandhā kāmānaṃ aggan" ti.|| ||</p>

					<p class="f4">Ekacce evam āhaṃsu:||<br />
					"Rasā kāmānaṃ aggan" ti.|| ||</p>

					<p class="f4">Ekacce evam <a id="pg80"><span class="f2 g"><b>[80]</b></span></a> āhaṃsu:||<br />
					"Phoṭṭhabbā kāmānaṃ aggan" ti.|| ||</p>

					<p class="f4">Yato kho te rājāno nāsakkhiṃsu añña-maññaṃ saññāpetuṃ.|| ||</p>

					<p class="f4">Atha kho rājā Pasenadi Kosalo te rājāno etad avoca:|| ||</p>

					<p class="f4">"Āyāma mārisā yena Bhagavā ten'upasaṅkamissāma.|| ||</p>

					<p class="f4">Upasaṅkamitvā Bhagavantaṃ etam atthaṃ paṭipucchissāma.|| ||</p>

					<p class="f4">Yathā no Bhagavā vyākarissati tathā naṃ dhāressāmā" ti.|| ||</p>

					<p class="f4">"Evaṃ mārisā" ti kho te rājāno rañño Pasenadissa Kosalassa paccassosuṃ.|| ||</p>

					<p class="f4">Atha kho te pañca rājāno Pasenadippamukhā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho rājā Pasenadi Kosalo Bhagavantaṃ etad avoca:|| ||</p>

					<p class="f4">"Idha bhante amhākaṃ pañcannaṃ rājūnaṃ pañcahi kāma-guṇehi samappitānaṃ samaṅgībhūtānaṃ paricāraya-mānānaṃ ayam antarā kathā udapādi:</p>

					<p class="f4">'Kin nu kho kāmānaṃ aggan' ti?|| ||</p>

					<p class="f4">Ekacce evam āhaṃsu:||<br />
					'Rūpā kāmānaṃ aggan' ti.|| ||</p>

					<p class="f4">Ekacce evam āhaṃsu:||<br />
					'Saddā kāmānaṃ aggan' ti.|| ||</p>

					<p class="f4">Ekacce evam āhaṃsu:||<br />
					'Gandhā kāmānaṃ aggan' ti.|| ||</p>

					<p class="f4">Ekacce evam āhaṃsu:||<br />
					'Rasā kāmānaṃ aggan' ti.|| ||</p>

					<p class="f4">Ekacce evam āhaṃsu:||<br />
					'Phoṭṭhabbā kāmānaṃ aggan' ti.|| ||</p>

					<p class="f4">Kin nu kho bhante kāmānaṃ aggana" ti?|| ||</p>

					<p class="ctr c">&#9632;</p>

					<p class="f4">"Manāpapariyan taṃ khv'āhaṃ mahārāja pañcasu kāma-guṇesu agganti vadāmi.|| ||</p>

					<p class="f4">Te ca mahārāja rūpā ekaccassa manāpā honti.|| ||</p>

					<p class="f4">Te ca rūpā ekaccassa amanāpā honti.|| ||</p>

					<p class="f4">Ye hi ca yo rūpehi atta-mano hoti,||<br />
					paripuṇṇa-saṅkappo,||<br />
					so tehi rūpehi aññaṃ rūpaṃ uttaritaraṃ vā||<br />
					paṇītataraṃ vā na pattheti.|| ||</p>

					<p class="f4">Te tassa rūpā paramā honti.|| ||</p>

					<p class="f4">Te tassa rūpā anuttarā honti.|| ||</p>

					<p class="f4">Te ca mahārāja saddā ekacchassa manāpā honti.|| ||</p>

					<p class="f4">Te ca saddā ekaccassa amanāpā honti.|| ||</p>

					<p class="f4">Ye hi ca yo saddehi atta-mano hoti,||<br />
					paripuṇṇa-saṅkappo,||<br />
					so tehi saddehi aññaṃ saddaṃ uttaritaraṃ vā||<br />
					paṇītataraṃ vā na pattheti,||<br />
					te tassa saddā paramā honti.|| ||</p>

					<p class="f4">Te tassa saddā anuttarā honti.|| ||</p>

					<p class="f4">Te ca mahārāja gandhā ekacchassa manāpā honti.|| ||</p>

					<p class="f4">Te ca gandhā ekaccassa amanāpā honti.|| ||</p>

					<p class="f4">Ye hi ca yo gandhehi atta-mano hoti,||<br />
					paripuṇṇa-saṅkappo,||<br />
					so tehi gandhehi aññaṃ gandhaṃ uttaritaraṃ vā paṇītataraṃ vā na pattheti,||<br />
					te tassa gandhā paramā honti.|| ||</p>

					<p class="f4">Te tassa gandhā anuttarā honti.|| ||</p>

					<p class="f4">Te ca mahārāja rasā ekaccassa manāpā honti.|| ||</p>

					<p class="f4">Te ca rasā ekaccassa amanāpā honti.|| ||</p>

					<p class="f4">Ye hi ca yo rasehi atta-mano hoti,||<br />
					paripuṇṇa-saṅkappo,||<br />
					so tehi rasehi aññaṃ rasaṃ uttaritaraṃ vā paṇītataraṃ vā na pattheti,||<br />
					te tassa rasā paramā honti.|| ||</p>

					<p class="f4">Te tassa rasā anuttarā honti.|| ||</p>

					<p class="f4">Te ca mahārāja phoṭṭhabbā ekaccassa manāpā honti.|| ||</p>

					<p class="f4">Te ca phoṭṭhabbā ekaccassa amanāpā honti.|| ||</p>

					<p class="f4"><a id="pg81"><span class="f2 g"><b>[81]</b></span></a> Ye hi ca yo poṭṭhabbehi atta-mano hoti,||<br />
					paripuṇṇa-saṅkappo,||<br />
					so tehi phoṭṭhabbehi aññaṃ phoṭṭhabbaṃ uttaritaraṃ vā paṇītataraṃ vā na pattheti.|| ||</p>

					<p class="f4">Te tassa phoṭṭhabbā paramā honti.|| ||</p>

					<p class="f4">Te tassa phoṭṭhabbā anuttarā hontī" ti.|| ||</p>

					<p class="f4">Tena kho pana samayena Candanaṅgaliko upāsako tassaṃ parisāyaṃ nisinno hoti.|| ||</p>

					<p class="f4">Atha kho candanaṅgaliko upāsako uṭṭhāy āsanā ekaṃsaṃ uttarā-saṅgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā,||<br />
					paṭibhāti maṃ sugatā" ti.|| ||</p>

					<p class="f4">"Paṭibhātu taṃ Candanaṅgalikā" ti Bhagavā avoca.|| ||</p>

					<p class="f4">Atha kho Candanaṅgaliko upāsako Bhagavato sammukhā tadanurūpāya gāthāya abhitthavi:|| ||</p>

							<p class="f4 in2">"Padumaṃ yathā kokanadaṃ sugandhaṃ||<br />
							Pāto siyā phullam avītagandhaṃ,||<br />
							Aṅgīrasaṃ passa virocamānaṃ||<br />
							Tapannam ādiccam iv'antalikkhe" ti.|| ||</p>

					<p class="f4">Atha kho te pañca rājāno Candanaṅgalikaṃ upāsakaṃ pañcahi uttarāsaṅgehi acchādesuṃ.|| ||</p>

					<p class="f4">Atha kho Candanaṅgaliko upāsako tehi pañcahi uttarāsaṅgehi Bhagavantaṃ acchādesī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.13" href="../../../../backmatter/indexes/sutta/sn/01_sagv/idx_03_kosalasamyutta.htm#p13">Sutta 13</a></h4>

					<h1>Doṇapāka Suttaṃ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p13.1">rhyc</a>][<a href="../../../../dhamma-vinaya/ati/sn/01_sagv/sn01.03.013.olen.ati.htm#p13.1">ati-olen</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena rājā Pasenadi Kosalo doṇapākaṃ sudaṃ paribhuñjati.|| ||</p>

					<p class="f4">Atha kho rājā Pasenadi kosalo bhuttāvī mahassāsī yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Atha kho Bhagavā taṃ rājānaṃ Pasenadiṃ Kosalaṃ bhuttāviṃ mahassāsiṃ viditvā tāyaṃ velāyaṃ imaṃ gāthaṃ abhāsi:|| ||</p>

					      <p class="f4 in2">"Manujassa sadā satīmato||<br />
							mattaṃ jānato laddhabhojane,||<br />
							Tanu tassa bhavanti vedanā||<br />
							sanikaṃ jīrati āyu pālayan" ti.|| ||</p>

					<p class="f4"><a id="pg82"><span class="f2 g"><b>[82]</b></span></a> Tena kho pana samayena sudassano māṇavo rañño Pasenadissa Kosalassa piṭṭhito ṭhito hoti.|| ||</p>

					<p class="f4">Atha kho rājā Pasenadi Kosalo Sudassanaṃ māṇavaṃ āmantesi:|| ||</p>

					<p class="f4">"Ehi tvaṃ tāta Sudassana,||<br />
					Bhagavato santike imaṃ gāthaṃ pariyāpuṇitvā mama bhattābhihāre bhāsa.|| ||</p>

					<p class="f4">Ahañ ca te devasikaṃ kahāpaṇasataṃ niccabhikkhaṃ3 pavattayissāmī" ti.|| ||</p>

					<p class="f4">"Evaṃ devā" ti kho sudassano māṇavo rañño Pasenadissa Kosalassa paṭi-s-sutvā Bhagavato santike imaṃ gāthaṃ pariyāpuṇitvā Pasenadissa Kosalassa bhattābhihāre sudaṃ bhāsati:|| ||</p>

					<p class="f4">"Manujassa sadā satīmato mattaṃ jānato laddhabhojane,||<br />
					Tanu tassa bhavanti vedanā sanikaṃ jīrati āyupālayan" ti.|| ||</p>

					<p class="f4">Atha kho rājā Pasenadi kosalo anupubbena nāḷi-kodana-paramatāya saṇṭhāsi.|| ||</p>

					<p class="f4">Atha kho rājā Pasenadi Kosalo aparena samayena sallikhitagatto pāṇinā gattāni anumajjanto tāyaṃ velāyaṃ imaṃ udānaṃ udānesi:|| ||</p>

					<p class="f4">"Ubhayena vata maṃ so Bhagavā atthena anukampi,||<br />
					diṭṭha-dhammikena c'eva atthena samparāyikena cā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.14" href="../../../../backmatter/indexes/sutta/sn/01_sagv/idx_03_kosalasamyutta.htm#p14">Sutta 14</a></h4>

					<h1>Paṭhama Saṅgāma Suttaṃ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p14.1">rhyc</a>][<a href="../../../../dhamma-vinaya/ati/sn/01_sagv/sn01.03.014.than.ati.htm#p14.1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho rājā Māgadho Ajātasattu Vedehi-putto catur'aṅginiṃ senaṃ sannayhitvā rājānaṃ Pasenadiṃ Kosalaṃ abbhūyyāsi yena Kāsī.|| ||</p>

					<p class="f4">2. Assosi kho rājā Pasenadi Kosalo "Rājā kira Māgadho Ajātasattu Vedehi-putto catur'aṅginiṃ senaṃ sannayhitvā mamaṃ abbhūyyāto yena Kāsī" ti.|| ||</p>

					<p class="f4">3. Atha kho rājā Pasenadi Kosalo catur'aṅginiṃ senaṃ sannayhitvā rājānaṃ Māgadhaṃ Ajātasattuṃ Vedehi-puttaṃ paccuyyāsi yena Kāsī.|| ||</p>

					<p class="f4"><a id="pg83"><span class="f2 g"><b>[83]</b></span></a> 4. Atha kho rājā ca Māgadho Ajātasattu Vedehi-putto rājā ca Pasenadi Kosalo saṅgāmesuṃ.|| ||</p>

					<p class="f4">Tasmiṃ kho pana saṅgāme rājā Māgadho Ajātasattu Vedehi-putto rājānaṃ Pasenadiṃ Kosalaṃ parājesi.|| ||</p>

					<p class="f4">Parājito ca rājā Pasenadi Kosalo sakameva rāja-dhāniṃ Sāvatthiṃ pāyāsi.|| ||</p>

					<p class="f4">5. Atha kho sambahulā bhikkhū pubbaṇha-samayaṃ nivāsetvā patta-cīvaraṃ ādāya Sāvatthiṃ piṇḍāya pavisiṃsu.|| ||</p>

					<p class="f4">Sāvatthiyaṃ piṇḍāya caritvā pacchā-bhattaṃ piṇḍa-pāta-paṭikkantā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhu Bhagavantaṃ etad avocuṃ:|| ||</p>

					<p class="f4">6. Idha bhante rājā Māgadho Ajātasattu Vedehi-putto catur'aṅginiṃ senaṃ sannayhitvā rājānaṃ Pasenadiṃ Kosalaṃ abbhūyyāsi yena Kāsī.|| ||</p>

					<p class="f4">Assosi kho rājā Pasenadi Kosalo "Rājā kira Māgadho Ajātasattu Vedehi-putto catur'aṅginiṃ senaṃ sannayhitvā mamaṃ abbhūyyāto yena Kāsī" ti.|| ||</p>

					<p class="f4">Atha kho bhante rājā Pasenadi Kosalo catur'aṅginiṃ senaṃ sannayhitvā rājānaṃ Māgadhaṃ Ajātasattuṃ Vedehi-puttaṃ paccuyyāsi yena Kāsī.|| ||</p>

					<p class="f4">Atha kho bhante rājā ca Māgadho Ajātasattu Vedehi-putto rājā ca Pasenadi Kosalo saṅgāmesuṃ.|| ||</p>

					<p class="f4">Tasmiṃ kho pana bhante,||<br />
					saṅgāme rājā Māgadho Ajātasattu vedehi putto rājānaṃ Pasenadiṃ Kosalaṃ parājesi.|| ||</p>

					<p class="f4">Parājito ca bhante,||<br />
					rājā Pasenadi Kosalo sakameva rāja-dhāniṃ Sāvatthiṃ pāyāsī" ti.|| ||</p>

					<p class="f4">7. "Rājā bhikkhave, Māgadho Ajātasattu Vedehi-putto pāpa-mitto||<br />
					pāpa-sahāyo||<br />
					pāpa-sampavaṅko.|| ||</p>

					<p class="f4">Rājā ca kho bhikkhave,||<br />
					Pasenadi Kosalo kalyāṇa-mitto||<br />
					kalyāṇa-sahāyo||<br />
					kalyāṇa-sampavaṅko.|| ||</p>

					<p class="f4">Ajjatañ ca bhikkhave rājā Pasenadi Kosalo imaṃ rattiṃ dukkhaṃ sessati parājito" ti.|| ||</p>

							<p class="f4 in2">"Jayaṃ veraṃ pasavati dukkhaṃ seti parājito,||<br />
							Upasanto sukhaṃ seti hitvā jayaparājayan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.15" href="../../../../backmatter/indexes/sutta/sn/01_sagv/idx_03_kosalasamyutta.htm#p15">Sutta 15</a></h4>

					<h1>Dutiya Saṅgāma Suttaṃ</h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p15.1">rhyc</a>][<a href="../../../../dhamma-vinaya/ati/sn/01_sagv/sn01.03.015.than.ati.htm#p15.1">than</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">8. Atha kho rājā Māgadho Ajātasattu Vedehi-putto catur'aṅginiṃ||<br />
					<a id="pg84"><span class="f2 g"><b>[84]</b></span></a> Senaṃ sannayhitvā rājānaṃ Pasenadiṃ Kosalaṃ abbhūyyāsi yena Kāsī.|| ||</p>

					<p class="f4">9. Assosi kho rājā Pasenadi Kosalo "Rājā kira Māgadho Ajātasattu Vedehi-putto catur'aṅginiṃ senaṃ sannayhitvā mamaṃ abbhūyyāto yena Kāsī" ti.|| ||</p>

					<p class="f4">10. Atha kho rājā Pasenadi Kosalo catur'aṅginiṃ senaṃ sannayhitvā rājānaṃ Māgadhaṃ Ajātasattuṃ Vedehi-puttaṃ paccuyyāsi yena Kāsī.|| ||</p>

					<p class="f4">11. Atha kho rājā ca Māgadho Ajātasattu Vedehi-putto rajā ca Pasenadi Kosalo saṅgāmesuṃ.|| ||</p>

					<p class="f4">Tasmiṃ kho pana saṅgāme rājā Pasenadi Kosalo rājānaṃ Māgadhaṃ Ajātasattuṃ Vedehi-puttaṃ parājesi||<br />
					jīvagāhañ ca naṃ aggahesi.|| ||</p>

					<p class="f4">12. Atha kho rañño Pasenadi-Kosalassa etad ahosi:|| ||</p>

					<p class="f4">"Kiñ cāpi kho myāyaṃ rājā Māgadho Ajātasattu Vedehi-putto adubbhantassa dubbhati||<br />
					atha ca pana me bhāgineyyo hoti.|| ||</p>

					<p class="f4">Yaṃ nūn-ā-haṃ rañño Māgadhassa Ajātasattuno Vedehi-puttassa||<br />
					sabbaṃ hatthikāyaṃ pariyādiyitvā||<br />
					sabbaṃ assakāyaṃ pariyādiyitvā||<br />
					sabbaṃ rathakāyaṃ pariyādiyitvā||<br />
					sabbaṃ pattikāyaṃ pariyādiyitvā||<br />
					jivantam eva naṃ ossajjeyyan" ti.|| ||</p>

					<p class="f4">13. Atha kho rājā Pasenadi Kosalo rañño Māgadhassa Ajātasattuno Vedehi-puttassa||<br />
					sabbaṃ hatthikāyaṃ pariyādiyitvā||<br />
					sabbaṃ assakāyaṃ pariyādiyitvā||<br />
					sabbaṃ rathakāyaṃ pariyādiyitvā||<br />
					sabbaṃ pattikāyaṃ pariyādiyitvā||<br />
					jivantam eva naṃ ossajji.|| ||</p>

					<p class="f4">14. Atha kho sambahulā bhikkhū pubbaṇha-samayaṃ nivāsetvā patta-cīvaraṃ ādāya Sāvatthiṃ piṇḍāya pavisiṃsu.|| ||</p>

					<p class="f4">Sāvatthiyaṃ piṇḍāya caritvā pacchā-bhattaṃ piṇḍa-pāta paṭikkantā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4"><a id="pg85"><span class="f2 g"><b>[85]</b></span></a> 15. Idha bhante rājā Māgadho Ajātasattu Vedehi-putto catur'aṅginiṃ senaṃ sannayhitvā rājānaṃ Pasenadiṃ Kosalaṃ abbhūyyāsi yena Kāsī.|| ||</p>

					<p class="f4">Assosi kho bhante rājā Pasenadi Kosalo:|| ||</p>

					<p class="f4">"Rājā kira Māgadho Ajātasattu Vedehi-putto catur'aṅginiṃ senaṃ sannayhitvā mamaṃ abbhūyyāto yena Kāsī" ti.|| ||</p>

					<p class="f4">Atha kho rājā Pasenadi Kosalo catur'aṅginiṃ senaṃ sannayhitvā rājānaṃ Māgadhaṃ Ajātasattuṃ Vedehi-puttaṃ paccuyyāsi.|| ||</p>

					<p class="f4">Atha kho bhante rājā ca Māgadho Ajātasattu Vedehi-putto rājā ca Pasenadi Kosalo saṅgāmesuṃ.|| ||</p>

					<p class="f4">Tasmiṃ kho pana bhante,||<br />
					saṅgāme rājā Pasenadi Kosalo rājānaṃ Māgadhaṃ Ajātasattuṃ Vedehi-puttaṃ parājesi||<br />
					jivagāhañ ca naṃ aggahesi.|| ||</p>

					<p class="f4">Atha kho bhante, rañño Pasenadissa Kosalassa etad ahosi:|| ||</p>

					<p class="f4">'Kiñ cāpi kho myāyaṃ rājā Māgadho Ajātasattu Vedehi-putto adubbhantassa dubbhati||<br />
					atha va pana me bhāgineyyo hoti.|| ||</p>

					<p class="f4">Yaṃ nūn-ā-haṃ rañño Māgadhassa Ajātasattuno Vedehi-puttassa||<br />
					sabbaṃ hatthikāyaṃ pariyādiyitvā||<br />
					sabbaṃ assakāyaṃ pariyādiyitvā||<br />
					sabbaṃ ratha kāyaṃ pariyādiyitvā||<br />
					sabbaṃ pattikāyaṃ pariyādiyitvā||<br />
					jivantam eva naṃ ossajjeyyan' ti.|| ||</p>

					<p class="f4">Atha kho bhante, rājā Pasenadi Kosalo rañño Māgadhassa Ajātasattuno Vedehi-puttassa||<br />
					sabbaṃ hatthikāyaṃ pariyādiyitvā||<br />
					sabbaṃ assakāyaṃ pariyādiyitvā||<br />
					sabbaṃ rathakāyaṃ pariyādiyitvā||<br />
					sabbaṃ pattikāyaṃ pariyādiyitvā||<br />
					jivantam eva naṃ ossajji" ti.|| ||</p>

					<p class="f4">16. Atha kho Bhagavā etam atthaṃ viditvā tāyaṃ velāyaṃ imā gāthāyo abhāsi:|| ||</p>

						<p class="f4 in2">"Vilumpat'eva puriso yāv'assa upakappati,||<br />
						Yadā c'aññe vilumpanti so vilutto viluppati.||<br />
						Ṭhānaṃ hi maññati bālo yāva pāpaṃ na paccati,||<br />
						Yadā ca paccati pāpaṃ atha bālo dukkhaṃ nigacchati.||<br />
						Hantā labhati hantāraṃ jetāraṃ labhate jayaṃ,||<br />
						Akkosako ca akkosaṃ rosetārañca rosako,||<br />
						Atha kammavivaṭṭena so vilutto viluppa" tī.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg86"><span class="f2 g"><b>[86]</b></span></a></p>

					<h4 class="ctr"><a id="sn.1.3.16" href="../../../../backmatter/indexes/sutta/sn/01_sagv/idx_03_kosalasamyutta.htm#p16">Sutta 16</a></h4>

					<h1>Dhītu Suttaṃ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p16.1">rhyc</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho rājā Pasenadi Kosalo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Atha kho aññataro puriso yena rājā Pasenadi Kosalo ten'upasaṅkami.|| ||</p>

					<p class="f4">Upasaṅkamitvā rañño Pasenadissa Kosalassa upakaṇṇake ārocesi:|| ||</p>

					<p class="f4">"Mallikā deva,||<br />
					devī dhītaraṃ vijātā" ti.|| ||</p>

					<p class="f4">Evaṃ vutte rājā Pasenadi Kosalo anatta-mano ahosi.|| ||</p>

					<p class="f4">Atha kho Bhagavā rājānaṃ Pasenadiṃ Kosalaṃ anatta-manaṃ viditvā tāyaṃ velāyaṃ imā gāthāyo abhāsi:|| ||</p>

							<p class="f4 in2">"Itthī pi hi ekacciyā seyyā posa janādhipa,||<br />
							Medhāvinī sīla-vatī sassudevā patibbatā.|| ||</p>

							<p class="f4 in2">Tassā yo jāyatī poso sūro hoti disampati,||<br />
							Tādisā subhagiyā putto rajjampi anusāsatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.17" href="../../../../backmatter/indexes/sutta/sn/01_sagv/idx_03_kosalasamyutta.htm#p17">Sutta 17</a></h4>

					<h1>Appamāda Suttaṃ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p17.1">rhyc</a>][<a href="../../../../dhamma-vinaya/ati/sn/01_sagv/sn01.03.017.than.ati.htm#p17.1">than</a>][<a href="../../../../dhamma-vinaya/bd/sn/01_sagv/sn01.03.017.olds.bd.htm#p17.1">olds</a>]</span>  Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme. —|| ||</p>

					<p class="f4"><span class="f3">[<a id="p17.2">17.2</a>]</span> Atha kho rājā Pasenadi Kosalo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho rājā Pasenadi-Kosalo Bhagavantaṃ etad avoca:|| ||</p>

					<p class="f4">"Atthi nu kho bhante eko dhammo yo ubho atthe samadhi-g-gayha tiṭṭhati,||<br />
					diṭṭha-dhammikaṃ c'eva atthaṃ samparāyikaṃ cā" ti?|| ||</p>

					<p class="f4"><span class="f3">[<a id="p17.3">17.3</a>]</span> "Atthi kho mahārāja eko dhammo yo ubho atthe samadhi-g-gayha tiṭṭhati,||<br />
					diṭṭha-dhammikaṃ c'eva atthaṃ samparāyikaṃ cā" ti.|| ||</p>

					<p class="f4"><span class="f3">[<a id="p17.4">17.4</a>]</span> "Katamo pana bhante eko dhammo yo ubho atthe samadhi-g-gayha tiṭṭhati,||<br />
					diṭṭha-dhammikaṃ c'eva atthaṃ samparāyikaṃ cā" ti?|| ||</p>

					<p class="f4"><span class="f3">[<a id="p17.5">17.5</a>]</span> "Appamādo kho mahārāja eko dhammo ubho atthe samadhi-g-gayha tiṭṭhati||<br />
					diṭṭha-dhammikaṃ c'eva atthaṃ samparāyikaṃ cā.|| ||</p>

					<p class="f4">Seyyathā pi mahārāja yāni kānici jaṅgamānaṃ pāṇānaṃ pada-jātāni sabbāni tāni hatthi-pade samodhānaṃ gacchanti,||<br />
					hatthi-padaṃ tesaṃ aggam akkhāyati yad idaṃ mahantena.|| ||</p>

					<p class="f4">Evam eva kho mahārāja appamādo eko dhammo <a id="pg87"><span class="f2 g"><b>[87]</b></span></a> ubho atthe samadhi-g-gayha tiṭṭhati diṭṭha-dhammikaṃ c'eva atthaṃ samparāyikaṃ cā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

							<p class="f4 in2"><span class="f3">[<a id="p17.6">17.6</a>]</span> Āyuṃ ārogiyaṃ vaṇṇaṃ||<br />
							saggaṃ uccākulīnataṃ,|| ||</p>

							<p class="f4 in2">Ratiyo patthayantena||<br />
							uḷārā aparāparā,|| ||</p>

							<p class="f4 in2">Appamādaṃ pasaṃ-santi||<br />
							puñña-kiriyāsu paṇḍitā|| ||</p>

							<p class="f4 in2">Appamatto ubho atthe||<br />
							adhigaṇhāti paṇḍito,|| ||</p>

							<p class="f4 in2">Diṭṭh'eva-dhamme ca yo attho||<br />
							yo c'attho samparāyiko|| ||</p>

							<p class="f4 in2">Atthābhisamayā dhīro||<br />
							paṇḍitoti pavuccatī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.18" href="../../../../backmatter/indexes/sutta/sn/01_sagv/idx_03_kosalasamyutta.htm#p18">Sutta 18</a></h4>

					<h1>Kalyāṇa-mitta Suttaṃ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p18.1">rhyc</a>]</span> Evam me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ nisinno kho rājā Pasenadi Kosalo Bhagavantaṃ etad avoca:|| ||</p>

					<p class="f4">"Idha mayhaṃ bhante raho-gatassa paṭisallīnassa evaṃ cetaso parivitakko udapādi:|| ||</p>

					<p class="f4">'Svākkhāto Bhagavatā Dhammo'.|| ||</p>

					<p class="f4">So ca kho kalyāṇa-mittassa||<br />
					kalyāṇa-sahāyassa||<br />
					kalyāṇa-sampavaṅkassa||<br />
					no pāpa-mittassa||<br />
					no pāpa-sahāyassa||<br />
					no pāpa-sampavaṅkassā" ti.|| ||</p>

					<p class="ctr c">&#9632;</p>

					<p class="f4">3. "Evam etaṃ mahārāja!||<br />
					evam etaṃ mahārāja!|| ||</p>

					<p class="f4">Svākkhāto mahārāja mayā Dhammo.|| ||</p>

					<p class="f4">So ca kho kalyāṇa-mittassa||<br />
					kalyāṇa-sahāyassa||<br />
					kaḷyāṇa-sampavaṅkassa.|| ||</p>

					<p class="f4">No pāmittassa||<br />
					no pāpa-sahāyassa||<br />
					no pāpa-sampavaṅkassāti.|| ||</p>

					<p class="f4">4. Ekam idāhaṃ, mahārāja,||<br />
					samayaṃ Sakkesu viharāmi nāgarakaṃ nāma Sakkānaṃ nigamo.|| ||</p>

					<p class="f4">5. Atha kho mahārāja Ānando bhikkhu yenāhaṃ ten'upasaṅkami.|| ||</p>

					<p class="f4">Upasaṅkamitvā maṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho mahārāja Ānando bhikkhu maṃ etad avoca:|| ||</p>

					<p class="f4">"upaḍḍhamidaṃ bhante Brahma-cariyassa yad idaṃ||<br />
					kalyāṇa-mittatā kalyāṇa-sahāyatā||<br />
					kalyāṇa-sampavaṅakatā" ti.|| ||</p>

					<p class="f4">6. Evaṃ vuttāhaṃ mahārāja Ānandaṃ bhikkhuṃ etad avocaṃ:|| ||</p>

					<p class="f4">"Mā hevaṃ Ānanda!||<br />
					Mā hevaṃ Ānanda!|| ||</p>

					<p class="f4">Sakalam ev'idaṃ Ānanda Brahma-cariyaṃ yad idaṃ kalyāṇa- <a id="pg88"><span class="f2 g"><b>[88]</b></span></a> mittatā||<br />
					kalyāṇa-sahāyatā||<br />
					kalyāṇa-sampavaṅkatā.|| ||</p>

					<p class="f4">Kalyāṇa-mittass'etaṃ Ānanda bhikkhuno pāṭikaṅkhaṃ kalyāṇa-sahāyassa||<br />
					kalyāṇa-sampavaṅkassa||<br />
					ariyaṃ aṭṭhaṅgikaṃ Maggaṃ bhāvessati ariyaṃ aṭṭhaṅgikaṃ Maggaṃ bahulī-karissatī ti.|| ||</p>

					<p class="f4">7. Kathañ ca Ānanda bhikkhu kalyāṇa-mitto kalyāṇa-sahāyo kalyāṇa-sampavaṅko ariyaṃ aṭṭhaṅgikaṃ Maggaṃ bhāveti ariyaṃ aṭṭhaṅgikaṃ Maggaṃ bahulī-karoti?|| ||</p>

					<p class="f4">8. Idh'Ānanda bhikkhu sammā-diṭṭhiṃ bhāveti viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammā-saṅkappaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammā-vācaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammā-kammantaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammāājivaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammā-vāyāmaṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammā-satiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Sammā-samādhiṃ bhāveti||<br />
					viveka-nissitaṃ||<br />
					virāga-nissitaṃ||<br />
					nirodha-nissitaṃ||<br />
					vossagga-pariṇāmiṃ.|| ||</p>

					<p class="f4">Evaṃ kho Ānanda bhikkhu||<br />
					kalyāṇa-mitto||<br />
					kalyāṇa-sahāyo||<br />
					kalyāṇa-sampavaṅko||<br />
					ariyaṃ aṭṭhaṅgikaṃ Maggaṃ bhāveti,||<br />
					ariyaṃ aṭṭhaṅgikaṃ Maggaṃ bahulī-karoti.|| ||</p>

					<p class="f4">9. Tad aminā p'etaṃ Ānanda pariyāyena veditabbaṃ:||<br />
					yathā sakalamevidaṃ Brahma-cariyaṃ||<br />
					yad idaṃ kalyāṇa-mittatā||<br />
					kalyāṇa-sahāyatā||<br />
					kalyāṇa-sampavaṅkatā" ti.|| ||</p>

					<p class="f4">10. Mamaṃ hi Ānanda kalyāṇa-mittaṃ āgamma||<br />
					jāti-dhammā sattā jātiyā parimuccanti.|| ||</p>

					<p class="f4">Jarā-dhammā sattā jarāya parimuccanti.|| ||</p>

					<p class="f4">Vyādhi-dhammā sattā vyādhinā parimuccanti.|| ||</p>

					<p class="f4">Maraṇa-dhammā sattā maraṇena parimuccanti.|| ||</p>

					<p class="f4">Sokaparideva-dukkha-domanass'upāyāsadhammā sattā||<br />
					soka-parideva-dukkha-domanass'upāyāsehi parimuccanti.|| ||</p>

					<p class="f4">Iminā kho etaṃ Ānanda pariyāyena veditabbaṃ:||<br />
					yathā sakalam evah'idaṃ Brahma-cariyaṃ yad idaṃ||<br />
					kalyāṇa-mittatā kalyāṇa-sahāyatā||<br />
					kalyāṇa-sampavaṅkatā.|| ||</p>

					<p class="f4">11. Tasmātiha te mahārāja evaṃ sikkhitabbaṃ:||<br />
					kalyāṇa-mitto bhavissāmi kalyāṇa-sahāyo kalyāṇa-sampavaṅkoti.|| ||</p>

					<p class="f4">Evaṃ hi te mahārāja sikkhitabbaṃ.|| ||</p>

					<p class="f4">'Kalyāṇa-mittassa te mahārāja kalyāṇa-sahāyassa kalyāṇa-sampavaṅkassa ayaṃ||<br />
					<a id="pg89"><span class="f2 g"><b>[89]</b></span></a> Eko dhammo upanissāya vihātabbo appamādo kusalesu dhammesu.|| ||</p>

					<p class="f4">12. Appamattassa te mahārāja viharato appamādaṃ upanissāya itthāgārassa1 evaṃ bhavissati: rājā kho appamatto viharati appamādaṃ upanissāya.|| ||</p>

					<p class="f4">Handa mayam pi appamattā viharāma appamādaṃ upanissāyā' ti.|| ||</p>

					<p class="f4">Appamattassa te mahārāja viharato appamādaṃ upanissāya khattiyānampi anuyuttānaṃ2 evaṃ bhavissati:||<br />
					rājā kho appamatto viharati appamādaṃ upanissāya.|| ||</p>

					<p class="f4">Handa mayam pi appamattā viharāma appamādaṃ upanissāyāti.|| ||</p>

					<p class="f4">Appamattassa te māhārāja viharato appamādaṃ upanissāya balakāyassapi evaṃ bhavissati: rājā kho appamatto viharati appamādaṃ upanissāya.|| ||</p>

					<p class="f4">Handa mayam pi appamattā viharāma appamādaṃ upanissāyāti.|| ||</p>

					<p class="f4">Appamattassa te māhārāja viharato appamādaṃ upanissāya negamajānapadassāpi evaṃ bhavissati:||<br />
					rājā kho appamatto viharati appamādaṃ upanissāya.|| ||</p>

					<p class="f4">Handa mayam pi appamattā viharāma appamādaṃ upanissāyāti.|| ||</p>

					<p class="f4">Appamattassa te māhārāja viharato appamādaṃ upanissāya attāpi gutto rakkhito bhavissati,||<br />
					itthāgārampi guttaṃ rakkhitaṃ bhavissati,||<br />
					kosakoṭṭhāgārampi guttaṃ rakkhitaṃ bhavissatī ti.|| ||</p>

					<p class="f4">Bhoge patthayamānena uḷāre aparāpare,||<br />
					Appamādaṃ pasaṃ-santi puñña-kiriyāsu paṇḍitā.|| ||</p>

					<p class="f4">Appamatto ubho atthe adhigaṇhāti paṇḍito,||<br />
					Diṭṭh'eva-dhamme ca yo attho yo cattho samparāyiko,||<br />
					Atthābhisamayā dhīro paṇḍitoti pavuccatī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.19" href="../../../../backmatter/indexes/sutta/sn/01_sagv/idx_03_kosalasamyutta.htm#p19">Sutta 19</a></h4>

					<h1>Paṭhamaṃ Aputtaka Suttaṃ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p19.1">rhyc</a>][<a href="../../../../dhamma-vinaya/ati/sn/01_sagv/sn01.03.019.than.ati.htm#p19.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho rājā Pasenadi Kosalo divādivassa yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho rājānaṃ Pasenadiṃ5 Kosalaṃ Bhagavā etad avoca:||<br />
					handa kuto nu tvaṃ mahārāja divādivassāti?|| ||</p>

					<p class="f4">Idha bhante Sāvatthiyaṃ seṭṭhi gahapati kāla-kato.|| ||</p>

					<p class="f4">Taṃ ahaṃ aputtakaṃ sāpateyyaṃ rājantepuraṃ atiharitvā āgacchāmi.|| ||</p>

					<p class="f4">Asīti bhante sata-sahassāni hiraññasseva,||<br />
					ko <a id="pg90"><span class="f2 g"><b>[90]</b></span></a> Pana vādo rūpiyassa.|| ||</p>

					<p class="f4">Tassa kho pana bhante seṭṭhi'ssa gahapatissa eva-rūpo bhatta-bhogo ahosi:kaṇājakaṃ bhūñjati bilaṅga-dutiyaṃ.Evarapo vatthabhogo ahosi.|| ||</p>

					<p class="f4">Sāṇaṃ dhāreti tipakkhavasanaṃ.|| ||</p>

					<p class="f4">Eva-rūpo yānabhogo ahosi:||<br />
					jajjararathakena yāti paṇṇacchattakena dhāriyamānenāti.|| ||</p>

					<p class="f4">Evam etaṃ mahārāja,||<br />
					evam etaṃ mahārāja,||<br />
					a-sappuriso kho mahārāja uḷāre bhoge labhitvā n'eva attāṇaṃ sukheti pīṇeti.|| ||</p>

					<p class="f4">Na mātā-pitaro sukheti pīṇeti.|| ||</p>

					<p class="f4">Na putta-dāraṃ sukheti pīṇeti.|| ||</p>

					<p class="f4">Na dāsakammakaraporise sukheti pīṇeti.|| ||</p>

					<p class="f4">Na mitt-ā-macce sukheti pīṇeti.|| ||</p>

					<p class="f4">Na samaṇa-brāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukha-vipākaṃ sagga-saṃvaṭṭa-nikaṃ.|| ||</p>

					<p class="f4">Tassa te bhoge evaṃ sammā aparibhūñjiyamāne rājāno vā haranti,||<br />
					corā vā haranti.|| ||</p>

					<p class="f4">Aggi vā ḍahati.|| ||</p>

					<p class="f4">Udakaṃ vā vahati.|| ||</p>

					<p class="f4">Appiyā vā dāyādā haranti.|| ||</p>

					<p class="f4">Evaṃ sa te māhārāja bhogā sammā aparibhuñjiyamānā parikkhayaṃ gacchanti no paribhogaṃ.|| ||</p>

					<p class="f4">Seyyathā pi mahārāja,||<br />
					amanussaṭṭhāne pokkharaṇī acchodakā sītodakā sātodakā setakā5 supatitthā ramaṇīyā.|| ||</p>

					<p class="f4">Taṃ jano n'eva hareyya,||<br />
					na piveyya,||<br />
					na nahāyeyya,||<br />
					na yathāppaccayaṃ vā kareyya.|| ||</p>

					<p class="f4">Evaṃ hi taṃ mahārāja udakaṃ sammā aparibhūñjiyamānaṃ parikkhayaṃ gaccheyya no paribhogaṃ.|| ||</p>

					<p class="f4">Evam eva kho mahārāja,||<br />
					a-sappuriso uḷāre bhoge labhitvā n'evattāṇaṃ sukheti pīṇeti na mātā-pitaro sukheti pīṇeti.|| ||</p>

					<p class="f4">Na putta-dāraṃ sukheti pīṇeti.|| ||</p>

					<p class="f4">Na dāsakammakaraporise sukheti pīṇeti.|| ||</p>

					<p class="f4">Na mitt-ā-macce sukheti pīṇeti.|| ||</p>

					<p class="f4">Na samaṇa-brāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukha-vipākaṃ sagga-saṃvaṭṭa-nikaṃ.|| ||</p>

					<p class="f4">Tassa te bhoge evaṃ sammā aparibhūñjiyamāne rājāno vā
					Haranti,||<br />
					corā vā haranti,||<br />
					aggi vā ḍahati,||<br />
					udakaṃ vā vahati,||<br />
					appiyā vā dāyādā haranti.|| ||</p>

					<p class="f4">Evaṃ sa te mahārāja bhogā sammā aparibhuñjiyamānā parikkhayaṃ gacchanti no paribhogaṃ.|| ||</p>

					<p class="f4">Sappuriso ca kho mahārāja uḷāre bhoge labhitvā attāṇaṃ sukheti pīṇeti.|| ||</p>

					<p class="f4">Mātā-pitaro sukheti pīṇeti.|| ||</p>

					<p class="f4">Putta-dāraṃ sukheti pīṇeti.|| ||</p>

					<p class="f4">Dāsa-kamma-kara-porise sukheti pīṇeti.|| ||</p>

					<p class="f4">Mittā-macce sukheti pīṇeti.|| ||</p>

					<p class="f4">Samaṇa-brāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukha-vipākaṃ sagga-saṃvaṭṭa-nikaṃ.|| ||</p>

					<p class="f4">Tassa te bhoge evaṃ sammā paribhūñjiyamāne n'eva rājāno <a id="pg91"><span class="f2 g"><b>[91]</b></span></a> haranti,||<br />
					na corā haranti.|| ||</p>

					<p class="f4">Na aggi ḍahati.|| ||</p>

					<p class="f4">Na udakaṃ vahati.|| ||</p>

					<p class="f4">Na appiyā dāyādā haranti.|| ||</p>

					<p class="f4">Evaṃ sa te māhārāja bhogā sammā paribhuñjiyamānā paribhogaṃ gacchanti no parikkhayaṃ.|| ||</p>

					<p class="f4">Seyyathā pi mahārāja gāmassa vā nigamassa vā avidūre pokkharaṇī acchodakā sītodakā sātodakā setakā supatitthā ramaṇīyā.|| ||</p>

					<p class="f4">Taṃ jano hareyyapi piveyyapi nahāyeyyapi yathāppaccayam pi kareyya.|| ||</p>

					<p class="f4">Evaṃ hi taṃ mahārāja udakaṃ sammā paribhuñjiyamānaṃ paribhogaṃ gaccheyya no parikkhayaṃ evam eva kho mahārāja dhīro sappuriso uḷāre bhoge labhitvā attāṇaṃ sukheti pīṇeti mātā-pitaro sukheti pīṇeti.|| ||</p>

					<p class="f4">Putta-dāraṃ sukheti pīṇeti.|| ||</p>

					<p class="f4">Dāsa-kamma-kara-porise sukheti
					Pīṇeti.|| ||</p>

					<p class="f4">Mittā-macce sukheti pīṇeti.|| ||</p>

					<p class="f4">Samaṇa-brāhmaṇesu uddhaggikaṃ dakkhiṇaṃ patiṭṭhāpeti sovaggikaṃ sukha-vipākaṃ sagga-saṃvaṭṭa-nikaṃ.|| ||</p>

					<p class="f4">Tassa te bhoge evaṃ sammā paribhūñjiyamāne n'eva rājāno haranti,||<br />
					na corā haranti.|| ||</p>

					<p class="f4">Na aggi ḍahati.|| ||</p>

					<p class="f4">Na udakaṃ vahati.|| ||</p>

					<p class="f4">Na appiyā dāyādā haranti.|| ||</p>

					<p class="f4">Evaṃ sa te māhārāja bhogā sammā paribhuñjiyamānā paribhogaṃ gacchanti no parikkhayanti.|| ||</p>

					<p class="f4">Amanussaṭṭhāne udakaṃ va sītaṃ tadapeyyamānaṃ parisosameti,||<br />
					Evaṃ dhanaṃ kāpuriso labhitvā n'evattanā bhuñjati no dadāti.|| ||</p>

					<p class="f4">Dhīro ca viññū adhigamma bhoge yo bhuñjati kiccakaro ca hoti,||<br />
					So ñāti-Saṅghaṃ nisabho bharitvā anindito saggamupeti ṭhānanti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.3.20" href="../../../../backmatter/indexes/sutta/sn/01_sagv/idx_03_kosalasamyutta.htm#p20">Sutta 20</a></h4>

					<h1>Dutiyaṃ Aputtaka Suttaṃ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.03.011-020.rhyc.pts.htm#p20.1">rhyc</a>][<a href="../../../../dhamma-vinaya/ati/sn/01_sagv/sn01.03.020.than.ati.htm#p20.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho rājā Pasenadi Kosalo divādivassa yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho rājānaṃ Pasenadiṃ Kosalaṃ Bhagavā etad avoca:||<br />
					handa kuto nu tvaṃ mahārāja āgacchasi divādivassāti?|| ||</p>

					<p class="f4">Idha bhante Sāvatthiyaṃ seṭṭhi gahapati kāla-kato.|| ||</p>

					<p class="f4">Taṃ ahaṃ aputtakaṃ sāpateyyaṃ rājantepuraṃ atiharitvā āgacchāmi.|| ||</p>

					<p class="f4">Sataṃ bhante sata-sahassānaṃ1 hīraññasseva,||<br />
					ko pana vādo rūpiyassa.|| ||</p>

					<p class="f4">Tassa kho pana bhante seṭṭhi'ssa gahapatissa eva-rūpo bhatta-bhogo ahosi:||<br />
					kaṇājakaṃ bhuñjati bi'aṅgadutiyaṃ.|| ||</p>

					<p class="f4">Eva-rūpo vatthabhogo ahosi:||<br />
					sāṇaṃ dhāreti <a id="pg92"><span class="f2 g"><b>[92]</b></span></a> tipakkhavasanaṃ.|| ||</p>

					<p class="f4">Eva-rūpo yānabhogo ahosi:||<br />
					jajjararathakena yāti paṇṇacchattakena dhāriyamānenāti.|| ||</p>

					<p class="f4">Evam etaṃ mahārāja,||<br />
					evam etaṃ mahārāja,||<br />
					bhūta-pubbaṃ so mahārāja seṭṭhi gahapati tagarasikhiṃ nāma paccekasambuddhaṃ piṇḍa-pātena paṭipādesi.|| ||</p>

					<p class="f4">" Detha samaṇassa piṇḍanti" vatvā uṭṭhāy āsanā pakkāmi.|| ||</p>

					<p class="f4">Datvā ca pana pacchā vippaṭisāri ahosi:||<br />
					"varame taṃ piṇḍa-pātaṃ dāsā vā kamma-karā vā bhūñjeyyunti"||<br />
					bhātūcca pana eka-puttakaṃ sāpateyyassa kāraṇā jīvitā voropesi.|| ||</p>

					<p class="f4">Yaṃ kho so mahārāja seṭṭhi gahapati tagarasikhiṃ paccekasambuddhaṃ piṇḍa-pātena paṭipādesi,||<br />
					tassa kammassa vipākena sattakkhattuṃ sugatiṃ saggaṃ lokaṃ upapajji,||<br />
					tass'eva kammassa vipākāvasesena imissā yeva Sāvatthiyā sattakkhattuṃ seṭṭhittaṃ kāresi.|| ||</p>

					<p class="f4">Yaṃ kho so mahārāja seṭṭhi gahapati datvā pacchā vippavisāri ahosi:||<br />
					"varame taṃ piṇḍa-pātaṃ dāsā vā kamma-karā vā bhūñjeyyunti,||<br />
					"tassa kammassa vipākena nāssuḷārāya bhatta-bhogāya cittaṃ namati.|| ||</p>

					<p class="f4">Nāssuḷārāya vattha-bhogāya cittaṃ namati.|| ||</p>

					<p class="f4">Nāssuḷārāya yāna-bhogāya cittaṃ namati.|| ||</p>

					<p class="f4">Nāssuḷārānaṃ pañcannaṃ kāma-guṇānaṃ bhogāya cittaṃ namati.|| ||</p>

					<p class="f4">Yaṃ kho so mahārāja seṭṭhi gahapati bhātucca pana eka-puttakaṃ sāpateyyassa kāraṇā jīvitā voropesi.|| ||</p>

					<p class="f4">Tassa kammassa vipākena bahūni vassāni bahūni vassa-satāni bahūni vassa-sahassāni bahuni vassa-sata-sahassāni Niraye paccittha.|| ||</p>

					<p class="f4">Tass'eva kammassa vipākāvasesena idaṃ sattamaṃ aputtakaṃ sāpateyyaṃ rājakosaṃ pavaseti.|| ||</p>

					<p class="f4">Tassa kho pana mahārāja seṭṭhi'ssa gahapatissa purāṇañ ca puññaṃ parikkhiṇaṃ,||<br />
					navañ ca puññaṃ anupacitaṃ.|| ||</p>

					<p class="f4">Ajja pana mahārāja seṭṭhi gahapati mahāroruvaNiraye1 paccatī ti.|| ||</p>

					<p class="f4">Evaṃ bhante seṭṭhi gahapati mahāroruvaṃ Nirayaṃ upapannoti?|| ||</p>

					<p class="f4"><a id="pg93"><span class="f2 g"><b>[93]</b></span></a> evaṃ mahārāja seṭṭhi gahapati mahāroruvaṃ Nirayaṃ upapannoti.|| ||</p>

					<p class="f4">Dhaññaṃ dhanaṃ rajataṃ jāta-rūpaṃ||<br />
					pariggahaṃ vā pi yadatthi kiñci,||<br />
					Dāsā kamma-karā pessā ye c'assa anujīvino,||<br />
					Sabbaṃ nādāya gantabbaṃ sabbaṃ nikkhippagāminaṃ.|| ||</p>

					<p class="f4">Yaṇ ca karoti kāyena vācāya uda cetasā,||<br />
					Taṃ hi tassa sakaṃ hoti tañ ca ādāya gacchati,||<br />
					Tañ c'assa anugaṃ hoti chāyāva anapāyīnī.|| ||</p>

					<p class="f4">Tasmā kareyya kalyāṇaṃ nicayaṃ samparāyikaṃ,||<br />
					Puññāni paralokasmiṃ patiṭṭhā honti pāṇinanti.|| ||</p>

					<p class="f4 ctr">Aputtakavaggo dutiyo.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>