<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.7.1-22: Brahmana Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr c">Saṃyutta Nikaya:<br />
					Sagatha Vagga:</h4>

					<h1>Brahmana Saṃyutta</h1>

					<h4 class="ctr">Suttas 1-22</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg160"><span class="f2 g"><b>[160]</b></span></a></p>

					<h4 class="ctr"><a id="sn.1.7.1" href="../../../../backmatter/indexes/sutta/sn/01_sagv/idx_07_brahmanasamyutta.htm#p1">Sutta 1</a></h4>

					<h1>Dhanañjānī Suttaṃ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.07.001.rhyc.pts.htm#p1.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Tena kho pana samayena aññatarassa Bhāradvājagotta-brāhmaṇassa Dhanañjānī nāma brāhmaṇī abhi-p-pasannā hoti Buddhe ca dhamme ca saṇghe ca.|| ||</p>

					<p class="f4">3. Atha kho Dhanañjānī brāhmaṇī Bhāradvājagottassa brāhmaṇassa bhattaṃ upasaṃharantī upakkhalitvā ti-k-khattuṃ udānaṃ udānesi:|| ||</p>

					<p class="f4">"Namo tassa Bhagavato arahato Sammā Sambuddhassa.|| ||</p>

					<p class="f4">Namo tassa Bhagavato arahato Sammā Sambuddhassa.|| ||</p>

					<p class="f4">Namo tassa Bhagavato arahato Sammā Sambuddhassā" ti.|| ||</p>

					<p class="f4">4. Evaṃ vutte Bhāradvājagotto brāhmaṇo Dhanañjāniṃ brāhmaṇiṃ etad avoca:|| ||</p>

					<p class="f4">"Evam eva panāyaṃ vasali yasmiṃ vā tasmiṃ vā tassa muṇḍakassa samaṇassa vaṇṇaṃ bhāsati.|| ||</p>

					<p class="f4">Idāni tyāhaṃ vasali tassa Satthuno vādaṃ āropessāmī" ti.|| ||</p>

					<p class="f4">5. "Na khv'āhaṃ taṃ brāhmaṇa passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sa-devaka-manussāya yo tassa Bhagavato vādaṃ āropeyya arahato Sammā Sambuddhassa.|| ||</p>

					<p class="f4">Api ca tvaṃ brāhmaṇa gaccha.|| ||</p>

					<p class="f4">Gantvā vijānissasī" ti.|| ||</p>

					<p class="f4">6. Atha kho Bhāradvājagotto brāhmaṇo kupito anatta-mano yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4"><a id="pg161"><span class="f2 g"><b>[161]</b></span></a> 7. Eka-m-antaṃ nisinno kho Bhāradvājagotto brāhmaṇo Bhagavantaṃ gāthāya ajjhabhāsi:|| ||</p>

					      <p class="f4 in2">"Kiṃ su chetvā sukhaṃ seti kiṃ su chetvā na socati,||<br />
							Kissa'ssa eka-dhammassa vadhaṃ rocesi Gotamā" ti.|| ||</p>

							<p class="f4 in2">"Kodhaṃ chetvā sukhaṃ seti kodhaṃ chetvā na socati,||<br />
							Kodhassa visamūlassa madhur'aggassa brāhmaṇa,||<br />
							Vadhaṃ ariyā pasaṃ-santi taṃ hi chetvā na socatī" ti.|| ||</p>

					<p class="f4">9. Evaṃ vutte Bhāradvājagotto brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā||<br />
					akkujjeyya paṭi-c-channaṃ vā||<br />
					vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya 'cakkhu-manto rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">10. Alattha kho Bhāradvājagotto brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">11. Acir'ūpasampanno kho pan'āyasmā Bhāradvājo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā" ti abbhaññāsi.|| ||</p>

					<p class="f4">12. Aññataro ca pan'āyasmā Bhāradvājo arahataṃ ahosī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.2" href="../../../../backmatter/indexes/sutta/sn/01_sagv/idx_07_brahmanasamyutta.htm#p2">Sutta 2</a></h4>

					<h1>Akkosa Suttaṃ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.07.002.rhyc.pts.htm#p2.1">pts</a>][<span class="f3"><a href="../../../../dhamma-vinaya/ati/sn/01_sagv/sn01.07.002.than.ati.htm#p2.1">than</a></span>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Assosi kho Akkosaka Bhāradvājo brāhmaṇo "Bhāradvāja-gotto kira brāhmaṇo samaṇassa Gotamassa santike āgārasmā anagāriyaṃ pabba-jito" ti.|| ||</p>

					<p class="f4">3. Kupito anatta-mano yena Bhagavā ten'upasaṇkami.|| ||</p>

					<p class="f4"><a id="pg162"><span class="f2 g"><b>[162]</b></span></a> Upasaṇkamitvā Bhagavantaṃ asabbhāhi pharusāhi vācāhi akkosati paribhāsati.|| ||</p>

					<p class="f4">4. Evaṃ vutte Bhagavā Akkosaka Bhāradvājaṃ brāhmaṇaṃ etad avoca:|| ||</p>

					<p class="f4">"Taṃ kiṃ maññasi brāhmaṇa.|| ||</p>

					<p class="f4">Api nu kho te āga-c-chanti mitt-ā-maccā ñātisā-lohitā atithayo" ti?|| ||</p>

					<p class="f4">5. "App'ekadā me bho Gotama āga-c-chanti mitt-ā-maccā ñātisā-lohitā atithayo" ti.|| ||</p>

					<p class="f4">6. "Taṃ kiṃ maññasi brāhmaṇa.|| ||</p>

					<p class="f4">Api nu tesaṃ anuppadesi khādanīyaṃ vā bhojanīyaṃ sāyanīyaṃ" ti?|| ||</p>

					<p class="f4">7. "App'ekadā nes'āhaṃ bho Gotama anuppademi khādanīyaṃ bhojanīyaṃ sāyanīyaṃ" ti.|| ||</p>

					<p class="f4">8. "Sace kho pana te brāhmaṇa na paṭigaṇhanti kassa taṃ hotī.|| ||</p>

					<p class="f4">9. Sace te bho Gotama na paṭigaṇhanti ambhākam eva taṃ hotī" ti.|| ||</p>

					<p class="f4">10. "Evam eva kho brāhmaṇa yaṃ tvaṃ amhe anakkosante akkosasi,||<br />
					arosente rosesi,||<br />
					abhaṇḍante bhaṇḍasi,||<br />
					taṃ te mayaṃ na paṭiggaṇhāma.|| ||</p>

					<p class="f4">Tav'ev'etaṃ brāhmaṇa hotī" ti.|| ||</p>

					<p class="f4">"Yo kho brāhmaṇa akkosantaṃ paccakkosati,||<br />
					rosentaṃ paṭiroseti,||<br />
					bhaṇḍantaṃ paṭibhaṇḍati,||<br />
					ayaṃ vuccati brāhmaṇa sambhuñjati vītiharati.|| ||</p>

					<p class="f4">Te mayaṃ tayā n'eva sambhuñjāma na vītiharāma.|| ||</p>

					<p class="f4">Tav'ev'etaṃ brāhmaṇa hoti,||<br />
					tav'ev'etaṃ brāhmaṇa hotī" ti.|| ||</p>

					<p class="f4">11. [Brāhmaṇo:]</p>

					<p class="f4">"Bhavantaṃ kho Gotama sarājikā parisā evaṃ jānāti:|| ||</p>

					<p class="f4">'Arahaṃ Samaṇo Gotamo' ti.|| ||</p>

					<p class="f4">Atha ca pana bhavaṃ Gotamo kujjhatī" ti.|| ||</p>

					<p class="f4">[Bhagavā:]</p>

					      <p class="f4 in2">"Akko'dhassa kuto kodho dantassa samajīvino,||<br />
							Samma-d-aññā vimuttassa upasantassa tādino.||<br />
							Tass'eva tena pāpiyo yo kuddhaṃ paṭikujjhati,||<br />
							Kuddhaṃ appaṭikujjhanto saṇgāmaṃ jeti dujjayaṃ.||<br />
							Ubhinnam atthaṃ carati attano ca parassa ca,||<br />
							Paraṃ saṇkupitaṃ ñatvā yo sato upasammati.||<br />
							Ubhinnaṃ tikicchantaṃ attano ca parassa ca,||<br />
							Janā maññanti bālo ti ye Dhammassa akovidā" ti.|| ||</p>

					<p class="f4"><a id="pg163"><span class="f2 g"><b>[163]</b></span></a> 13. Evaṃ vutte Akkosaka Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā||<br />
					akkujjeyya paṭi-c-channaṃ vā||<br />
					vivareyya mūḷhassa vā||<br />
					Maggaṃ ācikkheyya,||<br />
					andha-kāre vā||<br />
					tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena Dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">14. Alattha kho Akkosaka Bhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">15. Acir'ūpasampanno kho pan'āyasmā Akkosaka Bhāradvājo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā' ti abbhaññāsi.|| ||</p>

					<p class="f4">16. Aññataro ca pan'āyasmā Bhāradvājo arahataṃ ahosī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.3" href="../../../../backmatter/indexes/sutta/sn/01_sagv/idx_07_brahmanasamyutta.htm#p3">Sutta 3</a></h4>

					<h1>Asurindaka Suttaṃ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.07.003.rhyc.pts.htm#p3.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Assosi kho Asurindaka Bhāradvājo brāhmaṇo "Bhāradvājagotto kira brāhmaṇo samaṇassa Gotamassa santike agārasmā anagāriyaṃ pabba-jito" ti.|| ||</p>

					<p class="f4">3. Kupito anatta-mano yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ asabbhāhi pharusāhi vācāhi akkosati paribhāsati.|| ||</p>

					<p class="f4">4. Evaṃ vutte Bhagavā tuṇhī ahosi.|| ||</p>

					<p class="f4">5. Atha kho Asurindaka Bhāradvājo brāhmaṇo Bhagavantaṃ etad avoca:</p>

					<p class="f4">"Jito'si samaṇa,||<br />
					jito'si samaṇā" ti.|| ||</p>

					<p class="f4">6. [Bhagavā:]</p>

					      <p class="f4 in2">"Jayaṃ ve maññati bālo vācāya pharusaṃ bhaṇaṃ,||<br />
							Jayañ c'ev'assa taṃ hoti yā titikkhā vijānato.||<br />
							Tass'eva tena pāpiyo yo kuddhaṃ paṭikujjhati,||<br />
							Kuddham appaṭikujjhanto saṇgāmaṃ jeti dujjayaṃ.||<br />
							Ubhinnam atthaṃ carati attano ca parassa ca,||<br />
							Paraṃ saṃkupitaṃ ñatvā yo sato upasammati.||<br />
							Ubhinnaṃ tikicchantaṃ attano ca parassa ca,||<br />
							Janā maññanti bālo ti ye Dhammassa akovidā" ti.|| ||</p>

					<p class="f4"><a id="pg164"><span class="f2 g"><b>[164]</b></span></a> 7. Evaṃ vutte Asurindaka Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho Asurindaka Bhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā Asurindaka Bhāradvājo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā" ti abbhaññāsi.|| ||</p>

					<p class="f4">8. Aññataro ca pan'āyasmā Bhāradvājo arahataṃ ahosī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.4" href="../../../../backmatter/indexes/sutta/sn/01_sagv/idx_07_brahmanasamyutta.htm#p4">Sutta 4</a></h4>

					<h1>Bilaṇgika Suttaṃ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.07.004.rhyc.pts.htm#p4.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Assosi kho BilaṇgikaBhāradvājo brāhmaṇo "Bhāradvājagotto kira brāhmaṇo samaṇassa Gotamassa santike agārasmā anagāriyaṃ pabba-jito" ti.|| ||</p>

					<p class="f4">3. Kupito anatta-mano yena Bhagavā ten'upasaṇkami.|| ||</p>

					<p class="f4">Upasaṇkamitvā tuṇhī-bhūto eka-m-antaṃ aṭṭhāsi.|| ||</p>

					<p class="f4">4. Atha kho Bhagavā bilaṇgikassa Bhāradvājassa brāhmaṇassa cetasā ceto parivitakkam aññāya Bilaṇgikaṃ Bhāradvājaṃ brāhmaṇaṃ gāthāya ajjhabhāsi:|| ||</p>

					      <p class="f4 in2">"Yo appaduṭṭhassa narassa dussati||<br />
							suddhassa posassa an-aṇgaṇassa,||<br />
							Tam eva bālaṃ pacceti pāpaṃ||<br />
							sukhumo rajo paṭivātaṃ va khitto" ti.|| ||</p>

					<p class="f4">5. Evaṃ vutte Bilaṇgika Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho Bilaṇgika Bhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā BilaṇgikaBhāradvājo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyāti abbhaññāsi.|| ||</p>

					<p class="f4">6. Aññataro ca pan'āyasmā Bhāradvājo arahataṃ ahosī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.5" href="../../../../backmatter/indexes/sutta/sn/01_sagv/idx_07_brahmanasamyutta.htm#p5">Sutta 5</a></h4>

					<h1>Ahiṃsaka Suttaṃ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.07.005.rhyc.pts.htm#p5.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">2. Atha kho AhiṃsakaBhāradvājo brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitva Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4"><a id="pg165"><span class="f2 g"><b>[165]</b></span></a> 3. Eka-m-antaṃ nisinno kho AhiṃsakaBhāradvājo brāhmaṇo Bhagavantaṃ etad avoca:</p>

					<p class="f4">"Ahisaṃsakāhaṃ bho Gotama,||<br />
					Ahiṃsakāhaṃ bho gotamā" ti.|| ||</p>

					<p class="f4">4. [Bhagavā:]|| ||</p>

					      <p class="f4 in2">"Yathā nāmaṃ tathā c'assa siyā kho tvaṃ ahiṃsako,||<br />
							Yo ca kāyena vācāya manasā ca na hiṃsati,||<br />
							Sa ce ahiṃsako hoti yo paraṃ na vihiṃsatī" ti.|| ||</p>

					<p class="f4">5. Evaṃ vutte Ahiṃsaka Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya 'cakkhu-manto rupāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho Ahiṃsaka Bhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā AhiṃsakaBhāradvājo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyāti abbhaññāsi.|| ||</p>

					<p class="f4">6. Aññataro ca pan'āyasmā Bhāradvājo arahataṃ ahosī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.6" href="../../../../backmatter/indexes/sutta/sn/01_sagv/idx_07_brahmanasamyutta.htm#p6">Sutta 6</a></h4>

					<h1>Jaṭā Suttaṃ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.07.006.rhyc.pts.htm#p6.1">pts</a>][<a href="../../../../dhamma-vinaya/ati/sn/01_sagv/sn01.07.006.than.ati.htm#p6.1">than</a>][<a href="../../../../dhamma-vinaya/bd/sn/01_sagv/sn01.07.006.olds.bd.htm#p6.1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho JaṭāBhāradvājo brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">3. Eka-m-antaṃ nisinno kho JaṭāBhāradvājo brāhmaṇo Bhagavantaṃ gāthāya ajjhabhāsi:|| ||</p>

					      <p class="f4 in2">"Anto-jaṭā bahi-jaṭā jaṭāya jaṭitā pajā,||<br />
							Taṃ taṃ Gotama pucchāmi ko imaṃ vijaṭaye jaṭan" ti?|| ||</p>

					<p class="f4">[Bhagavā:]|| ||</p>

					      <p class="f4 in2">"Sīle patiṭṭhāya naro sapañño cittaṃ paññañ ca bhāvayaṃ,||<br />
							Ātāpī nipako bhikkhu so imaṃ vijaṭaye jaṭaṃ.|| ||</p>

					      <p class="f4 in2">Yesaṃ rāgo ca doso ca avijjā ca virājitā,||<br />
							Khīṇ'āsavā Arahanto tesaṃ vijaṭitā jaṭā.|| ||</p>

					      <p class="f4 in2">Yattha nāmañ ca rūpañ ca asesaṃ uparujjhati,||<br />
							Paṭighaṃ rūpa-saññā ca etthe sā chijjate jaṭā" ti.|| ||</p>

					<p class="f4">Evaṃ vutte Jaṭā Bhāradvājo brāhmaṇo Bhagavantaṃ etad avoca:|| ||</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyy'āhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho Jaṭā Bhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā Jaṭā Bhāradvājoeko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā' ti abbhaññāsi.|| ||</p>

					<p class="f4">Aññataro ca pan'āyasmā Bhāradvājo arahataṃ ahosī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.7" href="../../../../backmatter/indexes/sutta/sn/01_sagv/idx_07_brahmanasamyutta.htm#p7">Sutta 7</a></h4>

					<h1>Suddhika Suttaṃ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.07.007.rhyc.pts.htm#p7.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ-|| ||</p>

					<p class="f4">2. Atha kho SuddhikaBhāradvājo brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4"><a id="pg166"><span class="f2 g"><b>[166]</b></span></a> 3. Eka-m-antaṃ nisinno kho SuddhikaBhāradvājo brāhmaṇo Bhagavato santike imaṃ gāthaṃ abhāsi:|| ||</p>

					      <p class="f4 in2">"Na brāhmaṇo sujjhati koci loke||<br />
							sīlavā pi tapo karaṃ,||<br />
							vijjā-caraṇa-sampanno so sujjhati||<br />
							na aññā itarā pajā" ti.|| ||</p>

					<p class="f4">4. [Bhagavā:]|| ||</p>

					      <p class="f4 in2">"Bahum pi palapaṃ jappaṃ na jaccā hoti brāhmaṇo,||<br />
							Anto kasambu-saṃkiliṭṭho kuhanaṃ upanissito.||<br />
							Khattiyo brāhmaṇo vesso suddo caṇḍāla-pukkuso,||<br />
							Āraddha-viriyo pahit'atto niccaṃ daḷha-parakkamo,||<br />
							Pappoti paramaṃ suddhiṃ evaṃ jānāhi brāhmaṇā" ti.|| ||</p>

					<p class="f4">5. Evaṃ vutte SuddhikaBhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho SuddhikaBhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā SuddhikaBhāradvājo vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Bhāradvājo arahataṃ ahosī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.8" href="../../../../backmatter/indexes/sutta/sn/01_sagv/idx_07_brahmanasamyutta.htm#p8">Sutta 8</a></h4>

					<h1>Aggika Suttaṃ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.07.008.rhyc.pts.htm#p8.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane kalandaka nivāpe.|| ||</p>

					<p class="f4">2. Tena kho pana samayena AggikaBhāradvājassa brāhmaṇassa sappinā pāyāso sannihito hoti:</p>

					<p class="f4">"Aggiṃ juhissāmi aggihuttaṃ paricarissāmī" ti.|| ||</p>

					<p class="f4">3. Atha kho Bhagavā pubbaṇha-samayaṃ nivāsetvā patta-cīvaram ādāya Rājagahaṃ piṇḍāya pāvisi.|| ||</p>

					<p class="f4">Rāgahe sapadānaṃ piṇḍāya caramāno yena AggikaBhāradvājassa brāhmaṇassa nivesanaṃ ten'upasaṇkami.|| ||</p>

					<p class="f4">Upasaṇkamitvā eka-m-antaṃ aṭṭhāsi.|| ||</p>

					<p class="f4">4. Addasā kho AggikaBhāradvājo brāhmaṇo Bhagavantaṃ piṇḍāya carantaṃ.|| ||</p>

					<p class="f4">Disvāna Bhagavantaṃ gāthāya ajjhabhāsi:</p>

					      <p class="f4 in2">"Tīhi vijjāhi sampanno jātimā Sutavā bahu,||<br />
							vijjā-caraṇa-sampanno so'maṃ bhuñjeyya pāyasan" ti.|| ||</p>

					<p class="f4">5. [Bhagavā:]|| ||</p>

					      <p class="f4 in2">"Bahum pi palapaṃ jappaṃ na jaccā hoti brāhmaṇo,||<br />
							Anto kasambusaṃkiliṭṭho kuhanā parivārito.||<br />
							<a id="pg167"><span class="f2 g"><b>[167]</b></span></a> pubbe-nivāsaṃ yo vedī saggāpāyañ ca passati,||<br />
							Atho jātikkhayaṃ patto abhiññā vosito muni.||<br />
							Etāhi tīhi vijjāhi tevijjo hoti brāhmaṇo,||<br />
							vijjā-caraṇa-sampanno so maṃ bhuñjeyya pāyasan" ti.|| ||</p>

					<p class="f4">6. [Brāhmaṇo:]|| ||</p>

					      <p class="f4 in2">"Bhuñjatu bhavaṃ bho Gotamo||<br />
							Brāhmaṇo bhavan" ti.|| ||</p>

					<p class="f4">7. [Bhagavā:]|| ||</p>

					      <p class="f4 in2">"Gāthābhigītaṃ me abhojaneyyaṃ||<br />
							sampassataṃ brāhmaṇa n'esa dhammo,||<br />
							Gāthābhigītaṃ panudanti buddhā||<br />
							dhamme sati brāhmaṇa vutti-r-esā.||<br />
							Aññena ce kevalinaṃ mahesiṃ||<br />
							khīṇ'āsavaṃ kukkuccavūpasantaṃ,||<br />
							Annena pānena upaṭṭhahassu||<br />
							khettaṃ hi taṃ puññapekkhassa hotī" ti.|| ||</p>

					<p class="f4">8. Evaṃ vutte AggikaBhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho AggikaBhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā AggikaBhāradvājo vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Bhāradvājo arahataṃ ahosī ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.9" href="../../../../backmatter/indexes/sutta/sn/01_sagv/idx_07_brahmanasamyutta.htm#p9">Sutta 9</a></h4>

					<h1>Sundarika Suttaṃ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.07.009.rhyc.pts.htm#p9.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu viharati Sundarikāya nadiyā tīre.|| ||</p>

					<p class="f4">2. Tena kho pana samayena Sundarika Bhāradvājo brāhmaṇo Sundarikāya nadiyā tīre aggiṃ juhati aggihuttaṃ paricarati.|| ||</p>

					<p class="f4">3. Atha kho Sundarika Bhāradvājo brāhmaṇo aggiṃ juhitvā aggihuttaṃ paricaritvā uṭṭhāy'āsanā samantā catu-d-disā anuvilokesi:|| ||</p>

					<p class="f4">"Ko nu kho imaṃ havyasesaṃ bhuñjeyyāsī" ti?|| ||</p>

					<p class="f4">4. Addasā kho Sundarika Bhāradvājo brāhmaṇo Bhagavantaṃ aññatarasmiṃ rukkha-mūle sasīsaṃ pārutaṃ nisinnaṃ.|| ||</p>

					<p class="f4">Disvāna vāmena hatthena havyasesaṃ gahetvā dakkhiṇa hatthena kamaṇḍaluṃ gahetvā yena Bhagavā ten'upasaṇkami.|| ||</p>

					<p class="f4">5. Atha kho Bhagavā Sundarika Bhāradvājassa brāhmaṇassa padasaddena sīsaṃ vivari.|| ||</p>

					<p class="f4">6. Atha kho Sundarika Bhāradvājo brāhmaṇo muṇḍo <a id="pg168"><span class="f2 g"><b>[168]</b></span></a> "Ayaṃ bhavaṃ muṇḍako ayaṃ bhavan" ti tato ca puna nivattitukāmo ahosi.|| ||</p>

					<p class="f4">7. Atha kho Sundarika Bhāradvājassa brāhmaṇassa etad ahosi:|| ||</p>

					<p class="f4">"Muṇḍā pi hi idh'ekacce brāhmaṇā bhavanti.|| ||</p>

					<p class="f4">Yam nūn-ā-haṃ upasaṇkamitvā jātiṃ puccheyyan" ti.|| ||</p>

					<p class="f4">8. Atha kho Sundarika Bhāradvājo brāhmaṇo yena Bhagavā ten'upasṇakami.|| ||</p>

					<p class="f4">Upasaṇkamitvā Bhagavantaṃ etad avoca:|| ||</p>

					<p class="f4">"Kiṃ jacco bhavan" ti.|| ||</p>

					<p class="f4">9. [Bhagavā:]|| ||</p>

					      <p class="f4 in2">"Mā jātiṃ puccha caraṇañ ca puccha||<br />
							kaṭṭhā have jāyati jātavedo,||<br />
							Nīcā kulīno pi munī dhitīmā||<br />
							ājāniyo hoti hirīnisedho.|| ||</p>

							<p class="f4 in2">Saccena danto damasā upeto||<br />
							vedantagū vusitabrahma-cariyo,||<br />
							Yaññūpanīto tam upavhayetha||<br />
							kālena so juhati dakkhiṇeyyo" ti.|| ||</p>

					<p class="f4">10. [Brāhmaṇo:]|| ||</p>

					      <p class="f4 in2">"Addhā suyiṭṭhaṃ suhutaṃ mama-y-idaṃ||<br />
							yaṃ tādisaṃ vedagum addasāmi,||<br />
							Tumhādisānaṃ hi adassanena||<br />
							añño jano bhuñjati havyasesan" ti.|| ||</p>

					<p class="f4">Bhuñjatu bhavaṃ Gotamo.|| ||</p>

					<p class="f4">Brāhmaṇo bhavan" ti.|| ||</p>

					<p class="f4">11. [Bhagavā:)|| ||</p>

					      <p class="f4 in2">"Gāthābhigītaṃ me abhojaneyyaṃ||<br />
							sampassataṃ brāhmaṇa n'esadhammo,||<br />
							Gāthābhigītaṃ panudanti Buddhā||<br />
							Dhamme sati brāhmaṇa vutti-r-esā.|| ||</p>

							<p class="f4 in2">Aññena ca kevalinaṃ mahesiṃ||<br />
							khīṇ'āsavaṃ kukkuccavūpasantaṃ,||<br />
							Annena pānena upaṭṭhahassu||<br />
							khettaṃ hi taṃ puññapekkhassa hotī" ti.|| ||</p>

					<p class="f4">[Brāhmaṇo:]|| ||</p>

					<p class="f4">12. "Atha kassa c'āhaṃ bho Gotama imaṃ havyasesaṃ dammī" ti.|| ||</p>

					<p class="f4">13. [Bhagavā:]|| ||</p>

					<p class="f4">"Na khv'āhaṃ brāhmaṇa passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya yass'eso havyaseso bhutto sammā pariṇāmaṃ <a id="pg169"><span class="f2 g"><b>[169]</b></span></a> gaccheyya aññatra brāhmaṇa Tathāgatassa vā Tathāgata-sāvakassa vā.|| ||</p>

					<p class="f4">Tena hi tvaṃ brāhmaṇa taṃ havyasesaṃ appaharite vā chaḍḍehi appāṇake vā udeka opilāpehī" ti.|| ||</p>

					<p class="f4">14. Atha kho Sundarika Bhāradvājo brāhamaṇo taṃ havyasesaṃ1 appāṇake udake opilāpesi.|| ||</p>

					<p class="f4">15. Atha kho so havyaseso udake pakkhitto cicciṭāyati,||<br />
					ciṭiciṭāyati,||<br />
					sandhūpāyati,||<br />
					sampadhūpāyati.|| ||</p>

					<p class="f4">Seyyathā pi nāma phālo divasa1santatto udake pakkhitto cicciṭāyati,||<br />
					ciṭiciṭāyati,||<br />
					sandhūpāyati,||<br />
					sampadhūpāyati,||<br />
					evam eva so havyaseso udake pakkhitto cicciṭāyati,||<br />
					ciṭiciṭāyati,||<br />
					sandhūpāyati,||<br />
					sampadhūpāyati.|| ||</p>

					<p class="f4">16. Atha kho Sundarika Bhāradvājo brāhmaṇo saṃviggo loma-haṭṭha-jāto yena Bhagavā ten'upasaṇkami.|| ||</p>

					<p class="f4">Upasaṇkamitvā eka-m-antaṃ aṭṭhāsi.|| ||</p>

					<p class="f4">17. Eka-m-antaṃ ṭhitaṃ kho Sundarika Bhāradvājaṃ brāhmaṇaṃ Bhagavā gāthāhi ajjhabhāsi:|| ||</p>

					      <p class="f4 in2">"Mā brāhmaṇa dāru samādahāno||<br />
							suddhiṃ amaññi bahiddhā hi etaṃ,||<br />
							Na hi tena suddhiṃ kusalā vadanti||<br />
							yo bāhirena parisuddhim icche.|| ||</p>

					      <p class="f4 in2">Hitvā ahaṃ brāhmaṇa dārudāhaṃ||<br />
							ajjhattam eva jalayāmi jotiṃ,||<br />
							Niccaggini niccasamāhitatto||<br />
							arahaṃ ahaṃ Brahma-cariyaṃ carāmi.|| ||</p>

					      <p class="f4 in2">Māno hi te brāhmaṇa khāribhāro||<br />
							kodho dhūmo bhasmani mosavajjaṃ,||<br />
							jivhā sujā hadayaṃ jotiṭṭhānaṃ||<br />
							attā sudanto purisassa joti.|| ||</p>

					      <p class="f4 in2">Dhammo rahado brāhmaṇa sīlatittho||<br />
							anāvilo sabbhi sataṃ pasattho,||<br />
							Yattha have vedaguno sinātā||<br />
							anallīnagattā va taranti pāraṃ.|| ||</p>

					      <p class="f4 in2">Saccaṃ dhammo saṃyamo Brahma-cariyaṃ||<br />
							majjhesitā brāhmaṇa brahmapatti,||<br />
							<a id="pg170"><span class="f2 g"><b>[170]</b></span></a> satujju-bhūtesu namo karohi||<br />
							tam ahaṃ naraṃ dhammasārīti brūmī" ti.|| ||</p>

					<p class="f4">18. Evaṃ vutte Sundarika Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">"Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho Sundarika Bhāradvājo brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā Sundarika Bhāradvājo vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Bhāradvājo arahataṃ ahosī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.10" href="../../../../backmatter/indexes/sutta/sn/01_sagv/idx_07_brahmanasamyutta.htm#p10">Sutta 10</a></h4>

					<h1>Bahudhītu Suttaṃ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.07.010.rhyc.pts.htm#p10.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu viharati aññatarasmiṃ vana-saṇḍe.|| ||</p>

					<p class="f4">3. Tena kho pana samayena aññatarassa Bhāradvājagottassa brāhmaṇassa catuddasa balivaddā naṭṭhā honti.|| ||</p>

					<p class="f4">3. Atha kho Bhāradvājagottā brāhmaṇo te balivadde gavesanto yena so vana-saṇḍo ten'upasaṇkami.|| ||</p>

					<p class="f4">Upasaṇkamitvā addasa Bhagavantaṃ tasmiṃ vana-saṇḍe nisinnaṃ pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">4. Disvāna yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavato santike imā gāthāyo abhāsi:|| ||</p>

					      <p class="f4 in2">"Na hi nūn'imassa samaṇassa balivaddā catuddasa,||<br />
							Ajja saṭṭhiṃ na dissanti ten'āyaṃ samaṇo sukhī.|| ||</p>

							<p class="f4 in2">Na hi nūn'imassa samaṇassa tilā khettasmiṃ pāpakā,||<br />
							Ekapaṇṇā dvipaṇṇā ca ten'āyaṃ samaṇo sukhī.|| ||</p>

							<p class="f4 in2">Na hi nūn'imassa samaṇassa tucachakoṭṭhasmiṃ mūsikā,||<br />
							Ussoḷhikāya naccanti ten'āyaṃ samaṇo sukhī.|| ||</p>

							<p class="f4 in2">Na hi nūn'imassa samaṇassa santhāro sattamāsiko,||<br />
							Uppāṭakehi saṃchanno ten'āyaṃ samaṇo sukhī.|| ||</p>

							<p class="f4 in2">Na hi nūn'imassa samaṇassa vidhavā satta dhitaro,||<br />
							Ekaputtā dviputtā ca ten'āyaṃ samaṇo sukhī.|| ||</p>

							<p class="f4 in2">Na hi nūn'imassa samaṇassa piṇgalā tilakā hatā,||<br />
							Sottaṃ pādena bodheti ten'āyaṃ samaṇo sukhī.|| ||</p>

							<p class="f4 in2">Na hi nūn'imassa samaṇassa paccūsamhi iṇāyikā,||<br />
							Detha dethā ti codenti ten'āyaṃ samaṇo sukhī" ti.|| ||</p>

					<p class="f4"><a id="pg171"><span class="f2 g"><b>[171]</b></span></a> 5. [Bhagavā:]|| ||</p>

							<p class="f4 in2">"Na hi mayhaṃ brāhmaṇa balivaddā catuddasa,||<br />
							Ajja saṭṭhi na dissanti tenāhaṃ brāhmaṇā sukhī.|| ||</p>

							<p class="f4 in2">Na hi mayhaṃ brāhmaṇa tilā khettasmim pāpakā||<br />
							Ekapaṇṇā dvipaṇṇā ca tenāhaṃ brāhmaṇā sukhī.|| ||</p>

							<p class="f4 in2">Na hi mayhaṃ brāhmaṇa tucchakoṭṭhasmiṃ mūsikā,||<br />
							Ussoḷahikāya naccanti tenāhaṃ brāhmaṇā sukhī.|| ||</p>

							<p class="f4 in2">Na hi mayhaṃ brāhmaṇa santhāro sattamāsiko,||<br />
							Uppāṭakehi saṃchanno tenāhaṃ brāhmaṇā sukhī.|| ||</p>

							<p class="f4 in2">Na hi mayhaṃ brāhmaṇa vidhavā sattadhītaro,||<br />
							Ekaputtā dviputtā ca tenāhaṃ brāhmaṇā sukhī.|| ||</p>

							<p class="f4 in2">Na hi mayhaṃ brāhmaṇa piṇgalā tilakā hatā,||<br />
							Sottaṃ pādena bodheti tenāhaṃ brāhmaṇā sukhī.|| ||</p>

							<p class="f4 in2">Na hi mayhaṃ brāhmaṇa paccūsamhi iṇāyikā,||<br />
							Detha dethā ti codenti tenāhaṃ brāhmaṇā sukhī" ti.|| ||</p>

					<p class="f4">Evaṃ vutte Bhāradvājagotto brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rupāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan" ti.|| ||</p>

					<p class="f4">Alattha kho Bhāradvājagotto brāhmaṇo Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā Bhāradvājagotto brāhmaṇo vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ.||<br />
					Nāparaṃ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Bhāradvājo arahataṃ ahosī.|| ||</p>

					<p>&nbsp;</p>

					<hr class="demi" />

					<p><a id="pg172"><span class="f2 g"><b>[172]</b></span></a></p>

					<h4>Upāsaka Vagga</i></h4>

					<p>&nbsp;</p>

					<hr class="demi" />

					<p>&nbsp;</p>

					<h4 class="ctr"><a id="sn.1.7.11" href="../../../../backmatter/indexes/sutta/sn/01_sagv/idx_07_brahmanasamyutta.htm#p11">Sutta 11</a></h4>

					<h1>Kasī Suttaṃ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.07.011.rhyc.pts.htm#p11.1">pts</a>][<a href="../../../../dhamma-vinaya/ati/sn/01_sagv/sn01.07.011.than.ati.htm#p11.1">than</a>][<a href="../../../../dhamma-vinaya/ati/sn/01_sagv/sn01.07.011.piya.ati.htm#p11.1">ati-piya</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Magadhesu viharati Dakkhiṇāgirismiṃ Ekanālāyaṃ brāhmaṇa-gāme.|| ||</p>

					<p class="f4">2. Tena kho pana samayena Kasī Bhāradvājassa brāhmaṇassa pañca-mattāni naṇgalasatāni payuttāni honti vappakāle.|| ||</p>

					<p class="f4">3. Atha kho Bhagavā pubnhasamayaṃ nivāsetvā patta-cīvaram ādāya yena Kasī Bhāradvājassa brāhmaṇassa kammanto ten'upasaṇkami.|| ||</p>

					<p class="f4">4. Tena kho pana samayena Kasī Bhāradvājassa brāhmaṇassa parivesanā vattati.|| ||</p>

					<p class="f4">5. Atha kho Bhagavā yena parivesanā ten'upasaṇkami.|| ||</p>

					<p class="f4">Upasaṇkamitvā eka-m-antaṃ aṭṭhāsi.|| ||</p>

					<p class="f4">6. Addasā kho Kasī Bhāradvājo brāhmaṇo Bhagavantaṃ piṇḍāya ṭhitaṃ.|| ||</p>

					<p class="f4">Disvāna Bhagavantaṃ etad avoca:|| ||</p>

					<p class="f4">"Ahaṃ kho samaṇa kasāmi ca vapāmi ca.|| ||</p>

					<p class="f4">Kasitvā ca vapitvā ca bhuñjāmi.|| ||</p>

					<p class="f4">Tvam pi samaṇa kasassu ca vapassu ca.|| ||</p>

					<p class="f4">Kasitvā ca vapitvā ca bhuñjassū" ti.|| ||</p>

					<p class="f4">7. [Bhagavā:]</p>

					<p class="f4">"Aham pi kho brāhmaṇa kasāmi ca vapāmi ca.</p>

					<p class="f4">Kasitvā ca vapitvā ca bhūñjāmī" ti.|| ||</p>

					<p class="f4">8. [Brāhmaṇo:]</p>

					<p class="f4">"Na kho mayaṃ passāma bhoto Gotamassa yugaṃ vā naṇgalaṃ vā phālaṃ vā pācanaṃ vā balivadde vā.|| ||</p>

					<p class="f4">Atha ca pana bhavaṃ Gotamo evam āha:</p>

					<p class="f4">Aham pi kho brāhmaṇa kasāmi ca vapāmi ca kasitvā ca vapitvā ca bhuñjāmī" ti.|| ||</p>

					<p class="f4">9. Atha kho Kasī Bhāradvājo brāhmaṇo Bhagavantaṃ gāthāya ajjhabhāsi:|| ||</p>

					      <p class="f4 in2">"Kassako paṭijānāsi na ca passāmi te kasiṃ,||<br />
							Kassako pucchito brūhi kathaṃ jānemu taṃ kasin" ti?|| ||</p>

					<p class="f4">10. [Bhagavā:]|| ||</p>

					      <p class="f4 in2">"Saddhā bījaṃ tapo vuṭṭhī paññā me yuganaṇgalaṃ,||<br />
							Hiri īsā mano yottaṃ sati me phālapācanaṃ.||<br />
							Kāyagutto vacīgutto āhāre udare yato,||<br />
							Saccaṃ karomi niddānaṃ soraccaṃ me pamocanaṃ.||<br />
							<a id="pg173"><span class="f2 g"><b>[173]</b></span></a> Viriyaṃ me dhuradhorayhaṃ yoga-k-khemādhivāhanaṃ,||<br />
							Gacchati anivattantaṃ yattha gantvā na socati,||<br />
							Evam esā kasī kaṭṭhā sā hoti amatapphalā,||<br />
							Etaṃ kasiṃ kasitvāna sabba-dukkhā pamuccatī" ti.|| ||</p>

					<p class="f4">11. [Brāhmaṇo:]</p>

					<p class="f4">"Bhuñjatu bhavaṃ Gotamo.|| ||</p>

					<p class="f4">Kassako bhavaṃ Gotamo, yañ hi Gotamo amataphalaṃ pi kasiṃ kasatī" ti.|| ||</p>

					<p class="f4">[Bhagavā:]</p>

					      <p class="f4 in2">"Gāthābhigītam me abhojaneyyaṃ||<br />
							sampassataṃ brāhmaṇa n'esa dhammo,||<br />
							Gāthābhigītaṃ panudanti buddhā||<br />
							dhamme sati brāhmaṇa vutti-r-esā.||<br />
							Aññena ce kevalinaṃ mahesiṃ||<br />
							khīṇ'āsavaṃ kukkuccavūpasantaṃ,||<br />
							Annena pānena upaṭṭhahassu||<br />
							khettañ hi taṃ puññapekkhassa hotī" ti.|| ||</p>

					<p class="f4">Evaṃ vutte Kasī Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.12" href="../../../../backmatter/indexes/sutta/sn/01_sagv/idx_07_brahmanasamyutta.htm#p12">Sutta 12</a></h4>

					<h1>Udaya Suttaṃ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.07.012.rhyc.pts.htm#p12.1">pts</a>][<a href="../../../../dhamma-vinaya/ati/sn/01_sagv/sn01.07.012.olen.ati.htm#p12.1">olen</a>][<a href="../../../../dhamma-vinaya/ati/sn/01_sagv/sn01.07.012.than.ati.htm#p12.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ -|| ||</p>

					<p class="f4">2. Atha kho Bhagavā pubbaṇha-samayaṃ nivāsetvā patta-cīvaram ādāya yena Udayassa brāhmaṇassa nivesanaṃ ten'upasaṇkami.|| ||</p>

					<p class="f4">3. Atha kho Udayo brāhmaṇo Bhagavato pattaṃ odanena pūresi.|| ||</p>

					<p class="f4">4. Dutiyam pi kho Bhagavā pubbaṇha-samayaṃ nivāsetvā patta-cīvaram ādāya yena Udayassa brāhmaṇassa nivesanaṃ ten'upasaṇkami.|| ||</p>

					<p class="f4">Dutiyam pi kho Udayo brāhmaṇo Bhagavato pattaṃ odanena pūresi.|| ||</p>

					<p class="f4">5. Tatiyami pi kho Bhagavā pubnhasamayaṃ nivāsetvā patta-cīvaram ādāya yena Udayassa brāhmaṇassa nivesanaṃ ten'upasaṇkami.|| ||</p>

					<p class="f4">Tatiyam pi kho Udayo brāhmaṇo Bhagavato pattaṃ <a id="pg174"><span class="f2 g"><b>[174]</b></span></a> odanena pūretvā Bhagavantaṃ etad avoca:|| ||</p>

					<p class="f4">"Pakaṭṭhako'yaṃ samaṇo Gotamo puna-p-punaṃ āga-c-chatī" ti.|| ||</p>

					<p class="f4">[Bhagavā:]|| ||</p>

					      <p class="f4 in2">"Puna-p-punaṃ c'eva vapanti bījaṃ||<br />
							puna-p-punaṃ vassati devarājā,||<br />
							Puna-p-punaṃ khettaṃ kasanti kassakā||<br />
							puna-p-punaṃ dhaññamupeti raṭṭhaṃ||<br />
							Puna-p-punaṃ yā cakā yā cayanti||<br />
							puna-p-punaṃ dānapatī dadanti,||<br />
							Puna-p-punaṃ dānapatī daditvā||<br />
							puna-p-punaṃ saggamupenti ṭhānaṃ.||<br />
							Puna-p-punaṃ khīranikā duhanti||<br />
							puna-p-punaṃ vaccho upeti mātaraṃ,||<br />
							Puna-p-punaṃ kilamati phandati ca||<br />
							puna-p-punaṃ gabbhamupeti mando.||<br />
							Puna-p-punaṃ jāyati mīyati ca||<br />
							puna-p-punaṃ sīvathikaṃ haranti,||<br />
							Maggañ ca laddhā apuna-b-bhavāya||<br />
							na puna-p-punaṃ jāyati bhūripañño" ti.|| ||</p>

					<p class="f4 in2">Evaṃ vutte Udayo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.13" href="../../../../backmatter/indexes/sutta/sn/01_sagv/idx_07_brahmanasamyutta.htm#p13">Sutta 13</a></h4>

					<h1>Devahita Suttaṃ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.07.013.rhyc.pts.htm#p13.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ-|| ||</p>

					<p class="f4">2. Tena kho pana samayena Bhagavā vātehi ābādhiko hoti.|| ||</p>

					<p class="f4">Āyasmā ca Upavāno Bhagavato upaṭṭhāko hoti.|| ||</p>

					<p class="f4">3. Atha kho Bhagavā āyasmantaṃ Upavānaṃ āmantesi:|| ||</p>

					<p class="f4">"Iṇgha me tvaṃ Upavāna uṇhodakaṃ jānāhī" ti.|| ||</p>

					<p class="f4">4. "Evaṃ bhante" ti kho āyasmā Upavāno Bhagavato paṭi-s-sutvā nivāsetvā patta-cīvaram ādāya yena Devahitassa brāhmaṇassa nivesanaṃ ten'upasaṇkami.|| ||</p>

					<p class="f4">Upasaṇkamitvā tuṇhī-bhūto eka-m-antaṃ aṭṭhāsi.|| ||</p>

					<p class="f4">5. Addasā kho Devahito brāhmaṇo āyasmantaṃ Upavānaṃ tuṇhī-bhūtaṃ eka-m-antaṃ ṭhitaṃ.|| ||</p>

					<p class="f4">Disvāna āyasmantaṃ Upavānaṃ gāthāya ajjhabhāsi:|| ||</p>

							<p class="f4 in2"><a id="pg175"><span class="f2 g"><b>[175]</b></span></a> "Tuṇhībhuto bhavaṃ tiṭṭhaṃ muṇḍo saṇghāṭipāruto,||<br />
							Kiṃ patthayāno kiṃ esaṃ kiṃ nu yācitum āgato" ti?.|| ||</p>

					<p class="f4">6. [Upavāno:]|| ||</p>

					      <p class="f4 in2">"Arahaṃ Sugato loke vāteh'ābādhiko muni,||<br />
							Sace uṇhodakaṃ atthi munino dehi brāhmaṇa.||<br />
							Pūjito pūjaneyyānaṃ sakkareyyāna sakkato,||<br />
							Apacito apaceyyānaṃ tassa icchāmi hātave" ti.|| ||</p>

					<p class="f4">7. Atha kho Devahito brāhmaṇo uṇhodakassa kājaṃ purisena gāhāpetvā phāṇitassa ca puṭaṃ āyasmato Upavānassa pādāsi.|| ||</p>

					<p class="f4">8. Atha kho āyasmā Upavāno yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ uṇhodakena nahāpetvā uṇhodakena phāṇitaṃ āloḷetvā Bhagavato pādāsi.|| ||</p>

					<p class="f4">9. Atha kho Bhagavato so ābādho paṭippassambhi.|| ||</p>

					<p class="f4">10. Atha kho Devahito brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">11. Eka-m-antaṃ nisinno kho Devahito brāhmaṇo Bhagavantaṃ gāthāya ajjhabhāsi.|| ||</p>

					      <p class="f4 in2">"Kattha dajjā deyya-dhammaṃ kattha dinnaṃ maha-p-phalaṃ,||<br />
							Kathaṃ hi yajamānassa katthaṃ ijjhati dakkhiṇā" ti?|| ||</p>

					<p class="f4">12. [Bhagavā:]|| ||</p>

					      <p class="f4 in2">"Pubbe-nivāsaṃ yo vedī saggāpāyañ ca passati,||<br />
							Atho jātikkhayaṃ patto abhiññāvosito muni.||<br />
							Ettha dajjā deyya-dhammaṃ ettha dinnaṃ maha-p-phalaṃ,||<br />
							Evaṃ hi yajamānassa evaṃ ijjhati dakkhiṇā" ti.|| ||</p>

					<p class="f4">13. Evaṃ vutte Devahito brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.14" href="../../../../backmatter/indexes/sutta/sn/01_sagv/idx_07_brahmanasamyutta.htm#p14">Sutta 14</a></h4>

					<h1>Mahāsāḷa Suttaṃ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.07.014.rhyc.pts.htm#p14.1">pts</a>][<a href="../../../../dhamma-vinaya/ati/sn/01_sagv/sn01.07.014.than.ati.htm#p14.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ -|| ||</p>

					<p class="f4">2. Atha kho aññataro brāhmaṇa-mahāsāḷo lūkho lūkhapā- <a id="pg176"><span class="f2 g"><b>[176]</b></span></a> puraṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">3. Eka-m-antaṃ nisinnaṃ kho taṃ brāhmaṇa-mahāsāḷaṃ Bhagavā etad avoca.|| ||</p>

					<p class="f4">"Kin nu tvaṃ brāhmaṇa lūkho lūkhapāpuraṇo" ti?|| ||</p>

					<p class="f4">4. [Brāhmaṇo:]|| ||</p>

					<p class="f4">"Idha me bho Gotama cattāro puttā.|| ||</p>

					<p class="f4">Te maṃ dārehi sampuccha gharā nikkhāmentī" ti.|| ||</p>

					<p class="f4">5. [Bhagavā:]|| ||</p>

					<p class="f4">"Tena hi tvaṃ brāhmaṇa imā gāthāyo pariyāpuṇitvā sabhāyaṃ mahā-jana-kāye sanni-patite puttesu ca sanni-sinnesu bhāsassu:</p>

					      <p class="f4 in2">'Ye hi jātehi nandissaṃ yesañ ca bhavam icchisaṃ,||<br />
							Te maṃ dārehi sampuccha sā va vārenti sūkaraṃ.||<br />
							Asantā kira maṃ jammā tāta tātā ti bhāsare,||<br />
							Rakkhasā puttarūpena te jahanti vayogataṃ.<br />
							Asso va jiṇṇo nibbhogo khādanā apanīyati,||<br />
							Bālakānaṃ pitā thero parāgāresu bhikkhati.||<br />
							Daṇḍo va kira me seyyo yañ ce puttā anassavā||<br />
							Caṇḍam pi goṇaṃ vāreti atho caṇḍam pi kukkuraṃ.||<br />
							Andhakāre pure hoti gambhīre gādhaṃ edhati,||<br />
							Daṇḍassa anubhāvena khalitvā paṭitiṭṭhatī' ti.|| ||</p>

					<p class="f4">6. Atha kho so brāhmaṇa mahāsāḷo Bhagavato santike imā gāthāyo pariyāpuṇitvā sabhāyaṃ mahā-jana-kāye sanni-patite puttesu ca sanni-sinnesu abhāsi.|| ||</p>

					      <p class="f4 in2">"Ye hi jātehi nandissaṃ yesañ ca bhavam icchisaṃ,||<br />
							Te maṃ dārehi sampuccha sā va vārenti sūkaraṃ.||<br />
							Asantā kira maṃ jammā tāta tātā ti bhāsare,||<br />
							Rakkhasā puttarūpena TE jahanti vayogataṃ.||<br />
							Asso va jiṇṇo nibbhogo khādanā apanīyati,
							Bālakānaṃ pitā thero parāgāresu bhikkhati.||<br />
							Daṇḍova kira me seyyo yañ ce puttā anassavā,||<br />
							Caṇḍam pi goṇaṃ vāreti atho caṇḍam pi kukkuraṃ.||<br />
							Andhakāre pure hoti gambhīre gādhaṃ edhati,||<br />
							Daṇḍassa anubhāvena khalitvā paṭitiṭṭhatī" ti.|| ||</p>

					<p class="f4"><a id="pg177"><span class="f2 g"><b>[177]</b></span></a> 7. Atha kho naṃ brāhmaṇa-mahāsāḷaṃ puttā gharaṃ netvā nāhāpetvā paccekaṃ dussayugena acchādesuṃ.|| ||</p>

					<p class="f4">8. Atha kho so brāhmaṇa-mahāsāḷo ekaṃ dussayugaṃ ādāya yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">9. Eka-m-antaṃ nisinanno kho so brāhmaṇa-mahāsāḷo Bhagavantaṃ etad avoca:|| ||</p>

					<p class="f4">"Mayaṃ bho Gotama brāhmaṇā nāma ācariyassa ācariyadhanaṃ pariyesāma.|| ||</p>

					<p class="f4">Paṭigaṇhātu me bhavaṃ Gotamo ācariyadhanan" ti.|| ||</p>

					<p class="f4">10. Paṭiggahesi Bhagavā anukampaṃ upādāya.|| ||</p>

					<p class="f4">11. Atha kho brāhmaṇa-mahāsāḷo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī" ti.|| ||</p>

					<p class="f4">Evam evaṃ bhotā Gotamena aneka-pariyāyena Dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.15" href="../../../../backmatter/indexes/sutta/sn/01_sagv/idx_07_brahmanasamyutta.htm#p15">Sutta 15</a></h4>

					<h1>Mānatthaddha Suttaṃ</h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.07.015.rhyc.pts.htm#p15.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ-|| ||</p>

					<p class="f4">2. Tena kho pana samayena Mānatthaddho nāma brāhmaṇo Sāvatthiyaṃ paṭivasati.|| ||</p>

					<p class="f4">So n'eva mātaraṃ abhivādeti||<br />
					na pitaraṃ abhivādeti,||<br />
					na ācariyaṃ abhivādeti,||<br />
					na jeṭṭhabhātaraṃ abhivādeti.|| ||</p>

					<p class="f4">3. Tena kho pana samayena Bhagavā mahatiyā parisāya parivuto dhammaṃ desesi.|| ||</p>

					<p class="f4">4. Atha kho Mānatthaddhassa brāhmaṇassa etad ahosi:|| ||</p>

					<p class="f4">"Ayaṃ kho Samaṇo Gotamo mahatiyā parisāya parivuto dhammaṃ deseti.|| ||</p>

					<p class="f4">Yaṃ nūn-ā-haṃ yena Samaṇo Gotamo ten'upasaṇkameyyaṃ.|| ||</p>

					<p class="f4">Sace maṃ Samaṇo Gotamo ālapissati,||<br />
					aham pi taṃ ālapissāmi.|| ||</p>

					<p class="f4">No ce maṃ Samaṇo Gotamo ālapissati||<br />
					aham pi taṃ n'ālapissasāmī" ti.|| ||</p>

					<p class="f4">5. Atha kho Mānatthaddho brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā tuṇhī-bhūto eka-m-antaṃ aṭṭhāsi.|| ||</p>

					<p class="f4">6. Atha kho Bhagavā taṃ n'ālapi.|| ||</p>

					<p class="f4">7. Atha kho Mānatthaddho brāhmaṇo "nāyaṃ Samaṇo Gotamo kiñci jānātī" ti tato puna nivattitukāmo ahosi.|| ||</p>

					<p class="f4"><a id="pg178"><span class="f2 g"><b>[178]</b></span></a> 8. Atha kho Bhagavā Mānatthaddhassa brāhmaṇassa cetasā ceto-parivitakkam aññāya Mānatthaddhaṃ brāhmaṇaṃ gāthāya ajjhabhāsi:|| ||</p>

					      <p class="f4 in2">"Na mānaṃ brūhmaṇā sādhu atthi kassīdha brāhmaṇā,||<br />
							Yena atthena āgacchi tam evam anubrūhaye" ti.|| ||</p>

					<p class="f4">9. Atha kho Mānatthaddho brāhmaṇo "cittaṃ me Samaṇo Gotamo jānātī" ti tatth'eva Bhagavato pādesu sirasā nipatitvā Bhagavato pādāni mukhena paricumbati,||<br />
					pāṇīhī ca parisambāhati,||<br />
					nāmañ ca sāveti:|| ||</p>

					<p class="f4">"Mānatthaddhohaṃ bho Gotama||<br />
					Mānatthaddhohaṃ bho gotamā" ti.|| ||</p>

					<p class="f4">10. Atha kho sā parisā abbhutacittajātā ahosi.|| ||</p>

					<p class="f4">"Acchariyaṃ vata bho||<br />
					abbhūtaṃ vata bho.|| ||</p>

					<p class="f4">Ayaṃ hi Mānatthaddho brāhmaṇo n'eva mātaraṃ abhivādeti||<br />
					na pitaraṃ abhivādeti||<br />
					na ācariyaṃ abhivādeti||<br />
					na jeṭṭhabhātaraṃ abhivādeti.|| ||</p>

					<p class="f4">Atha ca pana Samaṇe Gotame eva-rūpaṃ paramaṃ nipaccākāraṃ karotī" ti.|| ||</p>

					<p class="f4">11. Atha kho Bhagavā Mānatthaddhaṃ brāhmaṇaṃ etad avoca:|| ||</p>

					<p class="f4">"Alaṃ brāhmaṇa.|| ||</p>

					<p class="f4">Uṭṭhehi sake āsane nisīda,||<br />
					yato te mayi cittaṃ pasannan" ti.|| ||</p>

					<p class="f4">12. Atha kho Mānatthaddhaṃ brāhmaṇo sake āsane nisīditvā Bhagavantaṃ gāthāya ajjhabhāsi:|| ||</p>

					      <p class="f4 in2">"Kesu na mānaṃ kayirātha kesu assa sagāravo,||<br />
							Ky assa apacitā assu ky assa sādhu supūjitā" ti.|| ||</p>

					<p class="f4">[Bhagavā:]|| ||</p>

					      <p class="f4 in2">"Mātari pitari vā pi atho jeṭṭhamhi bhātari,||<br />
							Ācariye catutthaṃhi tesu na mānaṃ kayirātha.||<br />
							Tesu assa sagāravo ty assu apacitā assu||<br />
							ty assu sādhu supūjitā.||<br />
							Arahante sītibhūte katakicce anāsave,||<br />
							Nihacca mānaṃ atthaddho te namassa anuttare" ti.|| ||</p>

					<p class="f4">14. Evaṃ vutte Mānatthaddho brāhamaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg179"><span class="f2 g"><b>[179]</b></span></a></p>

					<h4 class="ctr"><a id="sn.1.7.16" href="../../../../backmatter/indexes/sutta/sn/01_sagv/idx_07_brahmanasamyutta.htm#p16">Sutta 16</a></h4>

					<h1>Paccanīka Suttaṃ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.07.016.rhyc.pts.htm#p16.1">pts</a>][<a href="../../../../dhamma-vinaya/ati/sn/01_sagv/sn01.07.016.than.ati.htm#p16.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena Paccanīkasāto nāma brāhmaṇo Sāvatthiyaṃ paṭivasati.|| ||</p>

					<p class="f4">3. Atha kho Paccanīkasātassa brāhmaṇassa etad ahosi.|| ||</p>

					<p class="f4">"Yaṃ nūn-ā-haṃ yena Samaṇo Gotamo ten'upasaṇkameyyaṃ,||<br />
					yaṃ yad eva Samaṇo Gotamo bhāsissati,||<br />
					taṃ tad ev'assāhaṃ paccanīkāssan" ti.|| ||</p>

					<p class="f4">4. Tena kho pana samayana Bhagavā ajjhokāse caṇkamati.|| ||</p>

					<p class="f4">5. Atha kho Paccanīkasāto brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ caṇkamantaṃ anucaṇkamamāno Bhagavantaṃ etad avoca:|| ||</p>

					<p class="f4">"Bhaṇa samaṇa dhamman" ti.|| ||</p>

					<p class="f4">6. [Bhagavā:]|| ||</p>

					      <p class="f4 in2">"Na Paccanīkasātena suvijānaṃ su-bhāsitaṃ,||<br />
							Upakkiliṭṭhacittena sārambhabahulena ca||<br />
							Yo ca vineyya sārambhaṃ a-p-pasādañ ca cetaso,||<br />
							Āghātaṃ paṭinissajja sa ve jaññā su-bhāsitan" ti.|| ||</p>

					<p class="f4">7. Evaṃ vutte Paccanīkasāto brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.17" href="../../../../backmatter/indexes/sutta/sn/01_sagv/idx_07_brahmanasamyutta.htm#p17">Sutta 17</a></h4>

					<h1>Nava-Kammika Suttaṃ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.07.017.rhyc.pts.htm#p17.1">pts</a>][<a href="../../../../dhamma-vinaya/ati/sn/01_sagv/sn01.07.017.than.ati.htm#p17.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu viharati aññatarasmiṃ vana-saṇḍe.|| ||</p>

					<p class="f4">2. Tena kho pana samayena Navakammika Bhāradvājo brāhmaṇo tasmiṃ vana-saṇḍe kammantaṃ kārāpeti.|| ||</p>

					<p class="f4">3. Addasā kho Navakammika Bhāradvājo brāhmaṇo Bhagavantaṃ aññatarasmiṃ sālarukkha-mūle nisinnaṃ pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">4. Disvān'assa etad ahosi:</p>

					<p class="f4">"Ahaṃ kho pana imasmiṃ vana-saṇḍe kammantaṃ kārāpento ramāmi.|| ||</p>

					<p class="f4">Ayaṃ Samaṇo Gotamo kiṃ kārāpento ramatī" ti?|| ||</p>

					<p class="f4">5. Atha kho Navakammika Bhāradvājo brāhmaṇo yena <a id="pg180"><span class="f2 g"><b>[180]</b></span></a> Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ gāthāya ajjhabhāsi.|| ||</p>

					      <p class="f4 in2">"Ke nu kammantā kayiranti bhikkhu sālavane tava,||<br />
							Yad ekako araññasmiṃ ratiṃ vindati Gotamā" ti?|| ||</p>

					<p class="f4">6. [Bhagavā:]|| ||</p>

					      <p class="f4 in2">"Na me vanasmiṃ karaṇīyam atthi ucchinna-mūlaṃ me vanaṃ visūkaṃ,||<br />
							So'haṃ vane nibbanatho visallo||<br />
							eko rame aratiṃ vippahāyā" ti.|| ||</p>

					<p class="f4">7. Evaṃ vutte Navakammika Bhāradvājo brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.18" href="../../../../backmatter/indexes/sutta/sn/01_sagv/idx_07_brahmanasamyutta.htm#p18">Sutta 18</a></h4>

					<h1>Kaṭṭhahāra Suttaṃ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.07.018.rhyc.pts.htm#p18.1">pts</a>][<a href="../../../../dhamma-vinaya/ati/sn/01_sagv/sn01.07.018.than.ati.htm#p18.1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu viharati aññatarasmiṃ vana-saṇḍe.|| ||</p>

					<p class="f4">2. Tena kho pana samayena aññatarasmiṃ Bhāradvājagottassa brāhmaṇassa sambahulā antevāsikā kaṭṭhahārakā māṇavakā yena so vana-saṇḍo ten'upasaṇkamiṃsu.|| ||</p>

					<p class="f4">3. Upasaṇkamitvā addasaṃsu Bhagavantaṃ tasmiṃ vana-saṇḍe nisinnaṃ pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">Disvāna yena Bhāradvājagotto brāhmaṇo ten'upasaṇkamiṃsu.|| ||</p>

					<p class="f4">4. Upasaṇkamitvā Bhāradvājagottaṃ brāhmaṇaṃ etad avocuṃ:|| ||</p>

					<p class="f4">"Yagghe bhavaṃ jāneyya asukasmiṃ vana-saṇḍe samaṇo nisinno pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā" ti.|| ||</p>

					<p class="f4">5. Atha kho Bhāradvājagotto brāhmaṇo tehi māṇavakehi saddhiṃ yena so vana-saṇḍo ten'upasaṇkami.|| ||</p>

					<p class="f4">Upasaṇkamitvā addasā kho Bhagavantaṃ tasmiṃ vana-saṇḍe nisinnaṃ pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">Disvāna yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ gāthāhi ajjhabhāsi:|| ||</p>

					      <p class="f4 in2">"Gamhīrarūpe bahubherave vane||<br />
							suññaṃ araññaṃ vijanaṃ vigāhiya,||<br />
							<a id="pg181"><span class="f2 g"><b>[181]</b></span></a> aniñjamānena ṭhitena vaggunā||<br />
							sucārurūpaṃ vata bhikkhu jhāyasi.|| ||</p>

							<p class="f4 in2">Na yattha gītā na pi yattha vāditaṃ||<br />
							eko araññe vanamassito muni,||<br />
							accherarūpaṃ paṭibhāti maṃ idaṃ||<br />
							yad ekako pītimano vane vase.|| ||</p>

							<p class="f4 in2">Maññā mahaṃ lokādhipatī saha-vyataṃ||<br />
							ākaṇkha-māno tidivaṃ anuttaraṃ,||<br />
							kasmā bhavaṃ vijanam araññam assito||<br />
							tapo idha kubbasi brahmapattiyā" ti.|| ||</p>

					<p class="f4">6. [Bhagavā:]|| ||</p>

					      <p class="f4 in2">"Yā kāci kaṇkhā abhinandanā vā||<br />
							aneka-dhātusu puthū sadā sitā,||<br />
							aññāṇamūlappabhavā pajappitā||<br />
							sabbā mayā byantikatā samūlikā.|| ||</p>

							<p class="f4">So'haṃ akaṇkho apiho anūpayo||<br />
							sabbesu dhammesu visuddhadassano,||<br />
							Pappuyya sambodhim anuttaraṃ sivaṃ||<br />
							jhāyām'ahaṃ brāhmaṇa raho vīsārado" ti.|| ||</p>

					<p class="f4">Evaṃ vutte Bhāradvājagotto brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.19" href="../../../../backmatter/indexes/sutta/sn/01_sagv/idx_07_brahmanasamyutta.htm#p19">Sutta 19</a></h4>

					<h1>Mātu-Posaka Suttaṃ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/pts/sn/01_sagv/sn01.07.019.rhyc.pts.htm#p19.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ -|| ||</p>

					<p class="f4">2. Atha kho Mātu-posako brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodinīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">3. Eka-m-antaṃ nisinno kho Mātu-posako brāhmaṇo Bhagavantaṃ etad avoca:|| ||</p>

					<p class="f4">"Ahaṃ hi bho Gotama dhammena bhikkhaṃ pariyesāmi.|| ||</p>

					<p class="f4">Dhammena bhikkhaṃ pariyesitvā mātā-pitaro posemi.|| ||</p>

					<p class="f4">Kacc'āhaṃ bho Gotama evaṃ-kārī kicca-kārī homī" ti?|| ||</p>

					<p class="f4">4. "Taggha tvaṃ brāhmaṇa evaṃ-kārī kicca-kārī hosi.|| ||</p>

					<p class="f4">Yo kho brāhmaṇa dhammena bhikkhaṃ pariyesati||<br />
					dhammena <a id="pg182"><span class="f2 g"><b>[182]</b></span></a> bhikkhaṃ pariyesitvā mātā-pitaro poseti||<br />
					bahuṃ so puññaṃ pasavatī" ti.|| ||</p>

					<p class="f4">[Bhagavā:]|| ||</p>

					      <p class="f4 in2">"Yo mātaraṃ vā pitaraṃ vā macco dhammena posati,||<br />
							Tāya naṃ pāricariyāya mātā-pitusu paṇḍitā,||<br />
							Idh'eva naṃ pasaṃ-santi pecca sagge pamodatī" ti.|| ||</p>

					<p class="f4">Evaṃ vutte Mātu-posako brāhmaṇo Bhagavantaṃ etad avoca:</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.20" href="../../../../backmatter/indexes/sutta/sn/01_sagv/idx_07_brahmanasamyutta.htm#p20">Sutta 20</a></h4>

					<h1>Bhikkhaka Suttaṃ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.07.020.rhyc.pts.htm#p20.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ-|| ||</p>

					<p class="f4">2. Atha kho Bhikkhako brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">3. Eka-m-antaṃ nisinno kho Bhikkhako brāhmaṇo Bhagavantaṃ etad avoca:|| ||</p>

					<p class="f4">"Aham pi kho bho Gotama bhikkhako bhavam pi bhikkhako.|| ||</p>

					<p class="f4">Idha no kiṃ nānā-karaṇan" ti?|| ||</p>

					<p class="f4">[Bhagavā:]|| ||</p>

					      <p class="f4 in2">"Na tena bhikkhako hoti yāvatā bhikkhavo pare,||<br />
							Vissaṃ dhammaṃ samādāya bhikkhu hoti na tāvatā.||<br />
							Yo'dha puññañ ca pāpañ ca bāhitvā Brahma-cariyaṃ,||<br />
							Saṇkhāya loke carati sa ve bhikkhū" ti vuccati.|| ||</p>

					<p class="f4">Evaṃ vutte bhikkhako brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.7.21" href="../../../../backmatter/indexes/sutta/sn/01_sagv/idx_07_brahmanasamyutta.htm#p21">Sutta 21</a></h4>

					<h1>Saṇgārava Suttaṃ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.07.021.rhyc.pts.htm#p21.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ-|| ||</p>

					<p class="f4">2. Tena kho pana samayena Saṇgāravo nāma brāhmaṇo Sāvatthiyaṃ paṭivasati.|| ||</p>

					<p class="f4">Udakasuddhiko udakena suddhiṃ pacceti.|| ||</p>

					<p class="f4">Sāyapātaṃ udakorohaṇānuyogam anuyutto viharati.|| ||</p>

					<p class="f4">3. Atha ko āyasmā Ānando pubbaṇha-samayaṃ nivāsetvā patta-cīvaram ādāya Sāvatthiṃ piṇḍāya pāvisi.|| ||</p>

					<p class="f4">Sāvatthiyaṃ piṇḍāya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><a id="pg183"><span class="f2 g"><b>[183]</b></span></a> 4. Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"Idha bhante Saṇgāravo nāma brāhmaṇo Sāvatthiyaṃ paṭivasati,||<br />
					udakasuddhiko udakena suddhiṃ pacceti.|| ||</p>

					<p class="f4">Sāyapātaṃ udakorohaṇānuyogam anuyutto viharati.|| ||</p>

					<p class="f4">Sādhu bhante Bhagavā yena Saṇgāravassa brāhmaṇassa nivesanaṃ ten'upasaṇkamatu anukampaṃ upādāyā" ti.|| ||</p>

					<p class="f4">5. Adhivāsesi Bhagavā tuṇhī-bhāvena.|| ||</p>

					<p class="f4">6. Atha kho Bhagavā pubbaṇha-samayaṃ nivāsetvā patta-cīvaram ādāya yena Saṇgāravassa brāhmaṇassa nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">7. Atha kho Saṇgāravo brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ vīti-sāretvā eka-m-antaṃ nisīdi.|| ||</p>

					<p class="f4">8. Eka-m-antaṃ nisnaṃ kho Saṇgāravaṃ brāhmaṇaṃ Bhagavā etad avoca:|| ||</p>

					<p class="f4">"Saccaṃ kira tvaṃ brāhmaṇa udakasuddhiko udakena suddhiṃ paccesi?|| ||</p>

					<p class="f4">Sāyapātaṃ udakorohaṇānuyogam anuyutto viharasī" ti?|| ||</p>

					<p class="f4">9. "Evaṃ bho Gotamā" ti.|| ||</p>

					<p class="f4">10. "Kam pana tvaṃ brāhmaṇa attha-vasaṃ sampassamāno udakasuddhiko udakasuddhiṃ paccesi.|| ||</p>

					<p class="f4">Sāyapātaṃ udakorohaṇānuyogam anuyutto viharasī" ti?|| ||</p>

					<p class="f4">11. "Idha me bho Gotama ahaṃ yaṃ divā pāpa-kammaṃ kataṃ hoti,||<br />
					taṃ sāya nahānena pavāhemi.|| ||</p>

					<p class="f4">Yaṃ rattiṃ pāpa-kammaṃ kataṃ hoti,||<br />
					taṃ pātaṃ nahānena pavāhemi.|| ||</p>

					<p class="f4">Imaṃ khv'āhaṃ bho Gotama attha-vasaṃ sampassamāno udakasuddhiko udakena suddhiṃ paccemi.|| ||</p>

					<p class="f4">Sāyapātaṃ udakorohaṇānuyogam anuyutto viharāmī" ti.|| ||</p>

					<p class="f4">12. [Bhagavā:]|| ||</p>

					      <p class="f4 in2">"Dhammo rahado brāhmaṇa sīlatittho||<br />
							Anāvilo sabbhi sataṃ pasattho,||<br />
							Yattha have vedaguno sinātā||<br />
							Anallagattā'va taranti pāran" ti.|| ||</p>

					<p class="f4">13. Evaṃ vutte saṇgāravo brāhmaṇo Bhagavantaṃ etad avoca:</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto 'rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg184"><span class="f2 g"><b>[184]</b></span></a></p>

					<h4 class="ctr"><a id="sn.1.7.22" href="../../../../backmatter/indexes/sutta/sn/01_sagv/idx_07_brahmanasamyutta.htm#p22">Sutta 22</a></h4>

					<h1>Khomadussa Suttaṃ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/pts/sn/01_sagv/sn01.07.022.rhyc.pts.htm#p22.1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati Khomadussaṃ nāma Sakkānaṃ nigamo.|| ||</p>

					<p class="f4">2. Atha kho Bhagavā pubbaṇha-samayaṃ nivāsetvā patta-cīvaram ādāya Khomadussaṃ nigamaṃ piṇḍāya pāvisi.|| ||</p>

					<p class="f4">3. Tena kho pana samayena Khomadussakā brāhmaṇa-gahapatikā sabhāyaṃ santipatitā honti kenaci-d-eva karaṇīyena.|| ||</p>

					<p class="f4">Devo ca ekam ekaṃ phusāyati.|| ||</p>

					<p class="f4">4. Atha kho Bhagavā yena sā sabhā ten'upasaṇkami.|| ||</p>

					<p class="f4">5. Addasaṃsu kho Khomadussakā brāhmaṇa-gahapatikā Bhagavantaṃ dūrato va āga-c-chantaṃ.|| ||</p>

					<p class="f4">6. Disvā etad avocuṃ:|| ||</p>

					<p class="f4">"Ke ca muṇḍakā samaṇakā ke ca sabhādhammaṃ jānissantī" ti?|| ||</p>

					<p class="f4">7. Atha kho Bhagavā Khomadussake brāhmaṇa-gahapatike gāthāya ajjhabhāsi|| ||</p>

					      <p class="f4 in2">"N'esā sabhā yattha na santi santo||<br />
							santo na te ye na vadanti dhammaṃ,||<br />
							Rāgañ ca dosañ ca pahāya mohaṃ||<br />
							dhammaṃ vadantā va bhavanti santo" ti.|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya paṭi-c-channaṃ vā vivareyya mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>