<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devaputta Samyutta, Suttas 21-30." />
<title>SN 1 2 21-30: Devaputta Samyutta: Nanatitthiya</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					2. Devaputta Saɱyutta<br />
					3. Nānātitthiya Vagga</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg56"><span class="f2 g"><b>[56]</b></span></a></p>

					<h4 class="ctr"><a id="sn.1.2.21" href="../../../../backmatter/indexes/sutta/sn/01_sagv/idx_02_devaputtasamyutta.htm#p21">Sutta 21</a></h4>

					<h1>Siva Suttaɱ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p21.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Sivo deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sivo deva-putto Bhagavato santike imā gāthāyo abhāsi:|| ||</p>

					      <p class="f4 in2">"Sabbhi'r'eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya seyyo hoti na pāpiyo.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya paññā labbhati nāññato.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya sokamajjhe na socati.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaɱ,||<br />
							<a id="pg57"><span class="f2 g"><b>[57]</b></span></a> Sataɱ Sad'Dhammam aññāya ñātimajjhe virocati.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya sattā gacchanti suggatiɱ.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya sattā tiṭṭhanti sātatan" ti.|| ||</p>

					<p class="f4">3. Atha kho Bhagavā Sivaɱ deva-puttaɱ gāthāya paccabhāsi:|| ||</p>

					      <p class="f4 in2">"Sabbhi'r'eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya sabba-dukkhā pamuccatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.22" href="../../../../backmatter/indexes/sutta/sn/01_sagv/idx_02_devaputtasamyutta.htm#p22">Sutta 22</a></h4>

					<h1>Khema Suttaɱ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p22.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Khemo deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Khemo deva-putto Bhagavato santike imā gāthāyo abhāsi:|| ||</p>

					      <p class="f4 in2">"Caranti bālā dummedhā amitten'eva attanā,||<br />
							Karontā pāpakaɱ kammaɱ yaɱ hoti kaṭukapphalaɱ.|| ||</p>

					      <p class="f4 in2">Na taɱ kammaɱ kataɱ sādhu yaɱ katvā anutappati,||<br />
							Yassa assumukho rodaɱ vipākaɱ paṭisevati.|| ||</p>

					      <p class="f4 in2">Tañ ca kammaɱ kataɱ sādhu yaɱ katvā nānutappati,||<br />
							Yassa patīto sumano vipākaɱ paṭisevatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Paṭigacc'eva taɱ kayirā yaɱ jaññā hitam attano,||<br />
							Na sākaṭikacintāya mantā dhīro parakkame.|| ||</p>

					      <p class="f4 in2">Yathā sākaṭiko patthaɱ samaɱ hitvā mahā-pathaɱ,||<br />
							Visamaɱ Maggam āruyha akkhacchinno va jhāyati.|| ||</p>

					      <p class="f4 in2">Evaɱ dhammā apakkamma adhammam anuvattiya,||<br />
							Mando maccumukhaɱ patto akkhacchinno va jhāyatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.23" href="../../../../backmatter/indexes/sutta/sn/01_sagv/idx_02_devaputtasamyutta.htm#p23">Sutta 23</a></h4>

					<h1>Serī Suttaɱ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p23.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Serī deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Serī deva-putto Bhagavantaɱ gāthāya ajjhabhāsi:|| ||</p>

					      <p class="f4 in2">"Annam evābhinandanti ubhayo devamānusā,||<br />
							Atha ko nāma so yakkho yaɱ annaɱ nābhinandatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Ye naɱ dadanti saddhāya vi-p-pasannena cetasā,||<br />
							Tam eva annaɱ bhajati asmiɱ loke paramhi ca.|| ||</p>

					      <p class="f4 in2">Tasmā vineyya maccheraɱ dajjā dānaɱ malābhibhū,||<br />
							Puññāni paralokasmiɱ patiṭṭhā honti pāṇinan" ti.|| ||</p>

					<p class="f4"><a id="pg58"><span class="f2 g"><b>[58]</b></span></a> 2. "Acchariyaɱ bhante ababhūtaɱ bhante yāva su-bhāsitam idaɱ bhante Bhagavatā:|| ||</p>

					      <p class="f4 in2">'Ye naɱ dadanti saddhāya vi-p-pasannena cetasā,||<br />
							Tam eva annaɱ bhajati asmiɱ loke paramhi ca.|| ||</p>

					      <p class="f4 in2">Tasmā vineyya maccheraɱ dajjā dānaɱ malābhibhū,||<br />
							Puññāni paralokasmiɱ patiṭṭhā honti pāṇinan' ti.|| ||</p>

					<p class="f4">3. Bhūtapubbāhaɱ bhante Serī nāma rājā ahosiɱ dāyako dāna-pati dānassa vaṇṇa-vādī.|| ||</p>

					<p class="f4">Tassa mayhaɱ bhante catusu dvāresu dānaɱ dīyittha samaṇa-brāhmaṇakapaṇ'iddhika-vaṇibbaka-yā cakānaɱ.|| ||</p>

					<p class="f4">4. Atha kho maɱ bhante itthāgaraɱ upasankamitvā etad avoca:|| ||</p>

					<p class="f4">'Devassa kho dānaɱ dīyati.|| ||</p>

					<p class="f4">Amhākaɱ dānaɱ na dīyati.|| ||</p>

					<p class="f4">Sādhu mayam pi devaɱ nissāya dānāni dadeyyāma puññāni kareyyāmā' ti.|| ||</p>

					<p class="f4">5. Tassa mayhaɱ bhante etad ahosi:|| ||</p>

					<p class="f4">'Ahaɱ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaɱ dassāmā' ti 'vadantānaɱ kin' ti 'vadeyyan' ti.|| ||</p>

					<p class="f4">So khvāhaɱ bhante paṭhamaɱ dvāraɱ itthāgarassa adāsiɱ.|| ||</p>

					<p class="f4">Tattha itthāgārassa dānaɱ dīyittha.|| ||</p>

					<p class="f4">Mama dānaɱ paṭikkami.|| ||</p>

					<p class="f4">6. Atha kho maɱ bhante khattiyā anuyuttā upasankamitvā maɱ etad avocuɱ:|| ||</p>

					<p class="f4">'Devassa kho dānaɱ dīyati.|| ||</p>

					<p class="f4">Itthāgārassa dānaɱ dīyati.|| ||</p>

					<p class="f4">Amhākaɱ dānaɱ no dīyati.|| ||</p>

					<p class="f4">Sādhu mayam pi devaɱ nissāya dānāni dadeyyāma,||<br />
					puññāni kareyyāmā' ti.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Ahaɱ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaɱ dassāmā' ti 'vadantānaɱ kin' ti 'vadeyyan' ti.|| ||</p>

					<p class="f4">So khvāhaɱ bhante dutiyaɱ dvāraɱ khattiyānaɱ anuyuttānaɱ adāsiɱ.|| ||</p>

					<p class="f4">Tattha khattiyānaɱ anuyuttānaɱ dānaɱ diyittha.|| ||</p>

					<p class="f4">Mama dānaɱ paṭikkami.|| ||</p>

					<p class="f4">7. Atha kho maɱ bhante balakāyo upasankamitvā maɱ etad avoca:|| ||</p>

					<p class="f4">'Devassa kho dānaɱ dīyati.|| ||</p>

					<p class="f4">Itthāgārassa dānaɱ dīyati.|| ||</p>

					<p class="f4">Khattiyānaɱ anuyuttānaɱ dānaɱ dīyati.|| ||</p>

					<p class="f4">Amhākaɱ dānaɱ na dīyati.|| ||</p>

					<p class="f4">Sādhu mayam pi devaɱ nissāya dānāni dadeyyāma,||<br />
					puññāni kareyyāmā' ti.|| ||</p>

					<p class="f4"><a id="pg59"><span class="f2 g"><b>[59]</b></span></a> Tassa mayhaɱ bhante etad ahosi:|| ||</p>

					<p class="f4">Ahaɱ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaɱ dassāmā' ti 'vadantānaɱ kin' ti 'vadeyyan' ti.|| ||</p>

					<p class="f4">So khvāhaɱ bhante tatiyaɱ dvāraɱ balakāyassa adāsiɱ.|| ||</p>

					<p class="f4">Tattha balakāyassa dānaɱ dīyittha.|| ||</p>

					<p class="f4">Mama dānaɱ paṭikkami.|| ||</p>

					<p class="f4">8. Atha kho maɱ bhante brāhmaṇa-gahapatikā upasankamitvā maɱ etad avocuɱ:|| ||</p>

					<p class="f4">'Devassa kho dānaɱ dīyati.|| ||</p>

					<p class="f4">Itthāgārassa dānaɱ dīyati.|| ||</p>

					<p class="f4">Khattiyānaɱ anuyuttānaɱ dānaɱ dīyati.|| ||</p>

					<p class="f4">Balakāyassa dānaɱ dīyati.|| ||</p>

					<p class="f4">Amhākaɱ dānaɱ na dīyati.|| ||</p>

					<p class="f4">Sādhu mayam pi devaɱ nissāya dānāni dadeyyāma,||<br />
					puññāni kareyyāmā' ti.|| ||</p>

					<p class="f4">Tassa mayhaɱ bhante etad ahosi:|| ||</p>

					<p class="f4">Ahaɱ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaɱ dassāmā' ti 'vadantāna kin' ti 'vadeyyan' ti.|| ||</p>

					<p class="f4">So khvāhaɱ bhante catutthaɱ dvāraɱ brāhmaṇa-gahapatikānaɱ adāsiɱ.|| ||</p>

					<p class="f4">Tattha brāhmaṇa-gahapatikānaɱ dānaɱ dīyittha.|| ||</p>

					<p class="f4">Mama dānaɱ paṭikkami.|| ||</p>

					<p class="f4">9. Atha kho maɱ bhante purisā upasankamitvā etad avocuɱ:|| ||</p>

					<p class="f4">'Na kho dāni devassa koci dānaɱ diyatī' ti.|| ||</p>

					<p class="f4">Evaɱ vutto'haɱ bhante te purise etad avocuɱ:|| ||</p>

					<p class="f4">'Tena hi bhaṇe yo bāhiresu jana-padesu āyo sañjāyati,||<br />
					tato upaḍḍhaɱ antepuraɱ pavesetha.|| ||</p>

					<p class="f4">Upaḍḍhaɱ tatth'eva dānaɱ detha samaṇa-brāhmaṇakapaṇ'iddhika-vaṇibbakayā cakānan' ti.|| ||</p>

					<p class="f4">10. So khvāhaɱ bhante evaɱ dīgha-rattaɱ katānaɱ puññānaɱ evaɱ dīgha-rattaɱ katānaɱ kusalānaɱ pariyantaɱ nādhigacchāmi,||<br />
					'ettakaɱ puññan' ti vā||<br />
					'ettako puñña-vipāko' ti vā||<br />
					'ettakaɱ sagge ṭhātabban' ti vā.|| ||</p>

					<p class="f4">11. Acchariyaɱ bhante,||<br />
					abbhūtaɱ bhante yāva su-bhāsitam idaɱ Bhagavatā.|| ||</p>

					      <p class="f4 in2">'Ye naɱ dadanti saddhāya vi-p-pasannena cetasā,||<br />
							Tam eva annaɱ bhajati asmi loke paramhi ca.|| ||</p>

					      <p class="f4 in2">Tasmā vineyya maccheraɱ dajjā dānaɱ malābhibhū,||<br />
							Puññāni paralokasmiɱ patiṭṭhā honti pāṇinan'" ti.|| ||</p>

					<p>&nbsp;</p>

					<hr class="hrctr" />

					<p><a id="pg60"><span class="f2 g"><b>[60]</b></span></a></p>

					<h4 class="ctr"><a id="sn.1.2.24" href="../../../../backmatter/indexes/sutta/sn/01_sagv/idx_02_devaputtasamyutta.htm#p24">Sutta 24</a></h4>

					<h1>Ghaṭīkāra Suttaɱ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p24.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Ghaṭīkāro deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Ghaṭīkāro deva-putto Bhagavato santike imaɱ gāthaɱ abhāsi:|| ||</p>

					      <p class="f4 in2">"Avibhaɱ upapannāse vimuttā satta bhikkhavo,||<br />
							Rāgadosa-parikkhīṇā tiṇṇā loke visattikan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Ke ca te ataruɱ maccudheyyaɱ suduttaraɱ,||<br />
							Ke hitvā mānusaɱ dehaɱ dibbayogam upaccagun" ti.|| ||</p>

					<p class="f4">(Devaputto:)|| ||</p>

					      <p class="f4 in2">"Upako Palagaṇaḍo ca Pukkusāti ca te tayo,||<br />
							Bhaddiyo Khaṇḍadevo ca Bāhuraggi ca Piŋgiyo,||<br />
							Te hitvā mānusaɱ dehaɱ dibbayogam upaccagun" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Kusalaɱ bhāsasi tesaɱ mārapāsappahāyinaɱ,||<br />
							Kassa te dhammam aññāya acchiduɱ bhavabandhanan" ti.|| ||</p>

					<p class="f4">(Devaputto:)|| ||</p>

					      <p class="f4 in2">"Na aññatra Bhagavatā nāññatra tava sāsanā,||<br />
							Yassa te dhammam aññāya acchiduɱ bhavabandhanaɱ.|| ||</p>

					      <p class="f4 in2">Yattha nāmaɱ ca rūpaɱ ca asesam uparujjhati,||<br />
							Taɱ te dhammaɱ idh'aññāya acchiduɱ bhavabandhanan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Gambhīraɱ bhāsasi vācaɱ dubbijānaɱ sudubbudhaɱ,||<br />
							Kassa tvaɱ dhammam aññāya vācaɱ bhāsasi īdisan" ti.|| ||</p>

					<p class="f4">(Devaputto:)|| ||</p>

					      <p class="f4 in2">"Kumbhakāro pure āsiɱ Vehaliŋge Ghaṭīkaro,||<br />
							Mātāpettibharo āsiɱ Kassapassa upāsako.|| ||</p>

					      <p class="f4 in2">Virato methunā dhammā brahma-cārī nirāmiso,||<br />
							Ahuvā te sagāmeyyo ahuvā te pure sakhā.|| ||</p>

					      <p class="f4 in2">So'haɱ ete pajānāmi vimutte satta bhikkhavo,||<br />
							Rāgadosa-parikkhiṇe tiṇṇe loke visattikan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Evam etaɱ tadā āsi yathā bhāsasi Bhaggava,||<br />
							Kumbhakāro pure āsi Vehaliŋge Ghaṭīkaro,||<br />
							Mātāpettibharo āsi Kassapassa upāsako.|| ||</p>

					      <p class="f4 in2">Virato methunā dhammā brahma-cārī nirāmiso,||<br />
							Ahuvā me sagāmeyyo ahuvā me pure sakhā" ti.|| ||</p>

					<p class="f4">(Therā:)|| ||</p>

					      <p class="f4 in2">"Evam evaɱ purāṇānaɱ sahāyānaɱ ahu saŋgamo,||<br />
							Ubhinnaɱ bhāvit'attānaɱ sarīrantimadhārinan" ti.|| ||</p>

					<p>&nbsp;</p>

					<hr class="hrctr" />

					<p><a id="pg61"><span class="f2 g"><b>[61]</b></span></a></p>

					<h4 class="ctr"><a id="sn.1.2.25" href="../../../../backmatter/indexes/sutta/sn/01_sagv/idx_02_devaputtasamyutta.htm#p25">Sutta 25</a></h4>

					<h1>Jantu [Chantu] Suttaɱ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p25.1">rhyc</a>]</span> Evam me sutaɱ ekaɱ samayaɱ sambahulā bhikkhū Kosalesu viharanti Himavannapasse arañña-kuṭi-kāyaɱ uddhatā unnaḷā capalā mukharā vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">2. Atha kho Jantu deva-putto tadah'uposathe paṇṇarase yena te bhikkhū ten'upasankami.|| ||</p>

					<p class="f4">Upasaŋkamitvā te bhikkhū gāthāhi ajjhabhāsi:|| ||</p>

					      <p class="f4 in2">"Sukhajivino pure āsuɱ bhikkhū Gotama-sāvakā,||<br />
							Anicchā piṇḍam esanā anicchā sayanāsanaɱ,||<br />
							Loke aniccataɱ ñatvā dukkhass'antaɱ akaɱsu te.|| ||</p>

					      <p class="f4 in2">Dupposaɱ katvā attānaɱ gāme gāmaṇikā viya,||<br />
							Bhūtvā bhutvā nipajjanti parāgāresu mucchitā.|| ||</p>

					      <p class="f4 in2">Saŋghassa añjaliɱ katvā idh'ekacce vadām'ahaɱ,||<br />
							Apaviddhā anāthā te yathā petā tath'eva te.|| ||</p>

					      <p class="f4 in2">Ye kho pamattā viharanti te me sandhāya bhāsitaɱ,||<br />
							Ye appamattā viharanti namo tesaɱ karom'ahan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.26" href="../../../../backmatter/indexes/sutta/sn/01_sagv/idx_02_devaputtasamyutta.htm#p26">Sutta 26</a></h4>

					<h1>Rohitassa Suttaɱ</h1>

					<p class="f4"><span class="f3">[<a id="p26.1">26.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p26.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Rohitasso deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">2. Eka-m-antaɱ ṭhito kho Rohitasso deva-putto Bhagavantaɱ etad avoca:|| ||</p>

					<p class="f4">"Yattha nu kho bhante,||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					sakkā nu kho so bhante gamanena lokassa anto ñātuɱ vā daṭṭhuɱ vā pāpuṇituɱ vā" ti.|| ||</p>

					<p class="f4">3. "'Yattha kho āvuso||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					nāhaɱ taɱ gamanena lokassa antaɱ ñāteyyaɱ daṭṭheyyaɱ patteyyan' ti vadāmī" ti.|| ||</p>

					<p class="f4">4. "Acchariyaɱ bhante,||<br />
					abbhutaɱ bhante yāva su-bhāsitam idaɱ bhante,||<br />
					Bhagavatā:|| ||</p>

					<p class="f4">'"Yattha kho āvuso||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					nāhaɱ taɱ gamanena lokassa antaɱ ñāteyyaɱ daṭṭheyyaɱ patteyyan" ti vadāmī' ti.|| ||</p>

					<p class="f4">5. Bhūtapubbāhaɱ bhante, Rohitasso nāma isi ahosiɱ Bhojaputto iddhimā vehāsaŋgamo.|| ||</p>

					<p class="f4">Tassa mayhaɱ bhante.|| ||</p>

					<p class="f4"><a id="pg62"><span class="f2 g"><b>[62]</b></span></a> Eva-rūpo javo ahosi:|| ||</p>

					<p class="f4">Seyyathā pi nāma daḷha-dhammo dhanuggaho sikkhito katahattho katayoggo katūpāsano lahukena asanena appakasiren'eva tiriyaɱ tālacchāyaɱ atipāteyya.|| ||</p>

					<p class="f4">6. Tassa mayhaɱ bhante, eva-rūpo padavītihāro ahosi:|| ||</p>

					<p class="f4">Seyyathā pi puratthimasamuddā pacchimo samuddo.|| ||</p>

					<p class="f4">Tassa mayhaɱ bhante, evarūɱpaɱ icchāgataɱ uppajji:|| ||</p>

					<p class="f4">'Ahaɱ gamanena lokassa antaɱ pāpuṇissāmi' ti.|| ||</p>

					<p class="f4">7. So khvāhaɱ bhante eva-rūpena javena samannāgato eva-rūpena ca padavītihārena aññatr'eva asita-pīta-khāyita-sāyitā aññatra uccāra-passāva-kammā aññatra niddā-kilamatha-paṭivinodanā vassa-satāyuko vassa-satājīvī vassa-sataɱ gantvā appatvā ca lokassa antaɱ antarā va kāla-kato.|| ||</p>

					<p class="f4">8. Acchariyaɱ bhante, abbhutaɱ bhante yāva su-bhāsitam idaɱ bhante, Bhagavatā:|| ||</p>

					<p class="f4">'"Yattha kho āvuso||<br />
					na jāyati,||<br />
					na jīyati,||<br />
					na mīyati,||<br />
					na cavati,||<br />
					na uppajjati||<br />
					nāhaɱ taɱ gamanena lokassa antaɱ ñāteyyaɱ daṭṭheyyaɱ patteyyan" ti vadāmī"'" ti.|| ||</p>

					<p class="f4"><span class="f3">[<a id="p26.9">26.9</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p26.9">rhyc</a>]</span> "Na kho pan'āhaɱ āvuso,||<br />
					appatvā lokassa antaɱ dukkhassa antakiriyaɱ vadāmi.|| ||</p>

					<p class="f4">Api khvāhaɱ āvuso imasmiñ ñeva vyāmamatte kaḷebare sasaññimhi samanake lokaɱ ca paññā-pemi loka-samudayaɱ ca loka-nirodhaɱ ca loka-nirodha-gāminiɱ ca paṭipadan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Gamanena na pattabbo lokass'anto kudācanaɱ,||<br />
							Na ca appatvā lokantaɱ dukkhā atthi pamocanaɱ.|| ||</p>

					      <p class="f4 in2">Tasmā have loka-vidū sumedho||<br />
							lokantagū vusitabrahma-cariyo,||<br />
							Lokassa antaɱ samītāvi ñatvā||<br />
							n'āsiɱsati lokam imaɱ parañ cā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.27" href="../../../../backmatter/indexes/sutta/sn/01_sagv/idx_02_devaputtasamyutta.htm#p27">Sutta 27</a></h4>

					<h1>Nanda Suttaɱ</h1>

					<p class="f4"><span class="f3">[<a id="p27.1">27.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p27.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Nando deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Nando deva-putto Bhagavato santike imaɱ gāthaɱ abhāsi:|| ||</p>

					      <p class="f4 in2">"Accenti kālā tarayanti rattiyo||<br />
							vayoguṇā anupubbaɱ jahanti,||<br />
							<a id="pg63"><span class="f2 g"><b>[63]</b></span></a> Etaɱ bhayaɱ maraṇe pekkhamāno||<br />
							puññāni kayirātha sukhāvahānī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Accenti kālā tarayanti rattiyo||<br />
							vayoguṇā anupubbaɱ jahanti,||<br />
							Etaɱ bhayaɱ maraṇe pekkhamāno||<br />
							lokāmisaɱ pajahe santipekkho" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.28" href="../../../../backmatter/indexes/sutta/sn/01_sagv/idx_02_devaputtasamyutta.htm#p28">Sutta 28</a></h4>

					<h1>Nandivisāla Suttaɱ</h1>

					<p class="f4"><span class="f3">[<a id="p28.1">28.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p28.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Nandivisālo deva-putto abhikkantāya rattiyā abhikkanta-vaṇṇo kelakappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Nandivisālo deva-putto Bhagavantaɱ gāthāya ajjhabhāsī:-|| ||</p>

					      <p class="f4 in2">"Catucakkaɱ navadvāraɱ puṇṇaɱ lobhena saŋyutaɱ,||<br />
							Paŋkajātaɱ mahāvīra kataɱ yātrā bhavissatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Chetvā naddhiɱ varattañ ca icchālobhañ ca pāpakaɱ,||<br />
							Samūlaɱ taṇhaɱ abbuyha evaɱ yātrā bhavissatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.29" href="../../../../backmatter/indexes/sutta/sn/01_sagv/idx_02_devaputtasamyutta.htm#p29">Sutta 29</a></h4>

					<h1>Susīma Suttaɱ</h1>

					<p class="f4"><span class="f3">[<a id="p29.1">29.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p29.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ Bhagavā etad avoca:|| ||</p>

					<p class="f4">"Tuyham pi no Ānanda Sāriputto ruccatī" ti?|| ||</p>

					<p class="f4">3. "Kassa hi nāma bhante, abālassa aduṭṭhassa amūḷhassa avipallatthacittassa āyasmā Sāriputto na rucceyya.|| ||</p>

					<p class="f4">Paṇḍito bhante, āyasmā Sāriputto.|| ||</p>

					<p class="f4">Mahāpañño bhante, āyasmā Sāriputto.|| ||</p>

					<p class="f4">Puthupañño bhante, āyasmā Sāriputto.|| ||</p>

					<p class="f4">Hāsupañño bhante, āyasmā Sāriputto.|| ||</p>

					<p class="f4">Javanapañño bhante, āyasmā Sāriputto.|| ||</p>

					<p class="f4">Tikkhapañño bhante, āyasmā Sāriputto.|| ||</p>

					<p class="f4">Nibbedhikapañño bhante, āyasmā Sāriputto.|| ||</p>

					<p class="f4">Appiccho bhante, āyasmā Sāriputto.|| ||</p>

					<p class="f4">Santuṭṭho bhante, āyasmā Sāriputto.|| ||</p>

					<p class="f4">Pavivitto bhante, āyasmā Sāriputto.|| ||</p>

					<p class="f4">Asaŋsaṭṭho bhante, āyasmā Sāriputto.|| ||</p>

					<p class="f4">Āraddha-viriyo bhante, āyasmā Sāriputto.|| ||</p>

					<p class="f4">Vattā bhante, āyasmā Sāriputto.|| ||</p>

					<p class="f4">Vacanakkhamo bhante, āyasmā Sāriputto.|| ||</p>

					<p class="f4">Codako bhante, āyasmā Sāriputto.|| ||</p>

					<p class="f4">Pāpagarahī bhante, āyasmā Sāriputto.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallattha-cittassa āyasmā Sāriputto na rucceyyā" ti.|| ||</p>

					<p class="f4"><a id="pg64"><span class="f2 g"><b>[64]</b></span></a> "Evam etaɱ Ānanda,||<br />
					evam etaɱ Ānanda.|| ||</p>

					<p class="f4">4. Kassa hi nāma Ānanda,||<br />
					abālassa aduṭṭhassa amūḷhassa avipallattha-cittassa Sāriputto na rucceyya?|| ||</p>

					<p class="f4">Paṇḍito Ānanda Sāriputto,||<br />
					mahā-pañño Ānanda Sāriputto,||<br />
					puthupañño Ānanda Sāriputto,||<br />
					hāsupañño Ānanda Sāriputto,||<br />
					javanapañño Ānanda Sāriputto,||<br />
					tikkhapañño Ānanda Sāriputto,||<br />
					nibbedhika-pañño Ānanda Sāriputto,||<br />
					appiccho Ānanda Sāriputto,||<br />
					santuṭṭho Ānanda Sāriputto,||<br />
					pavivitto Ānanda Sāriputto,||<br />
					asaŋsaṭṭho Ānanda Sāriputto,||<br />
					āraddha-viriyo Ānanda Sāriputto,||<br />
					vattā Ānanda Sāriputto,||<br />
					vacana-k-khamo Ānanda Sāriputto,||<br />
					codako Ānanda Sāriputto,||<br />
					pāpagarahī Ānanda Sāriputto.|| ||</p>

					<p class="f4">Kassa hi nāma Ānanda,||<br />
					ābalassa aduṭṭhassa amūḷhassa avipallattha-cittassa Sāriputto na rucceyyā" ti.|| ||</p>

					<p class="f4">5. Atha kho Susīmo deva-putto āyasmato Sāriputtassa vaṇṇe bhaññamāne mahatiyā deva-puttaparisāya parivuto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">6. Eka-m-antaɱ ṭhito kho Susīmo deva-putto Bhagavantaɱ etad avoca:|| ||</p>

					<p class="f4">"Evam etaɱ Bhagavā||<br />
					evam etaɱ Sugata.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallatthacittassa āyasmā Sāriputto na rucceyya?|| ||</p>

					<p class="f4">Paṇḍito bhante, āyasmā Sāriputto.|| ||</p>

					<p class="f4">Mahāpañño bhante, āyasmā Sāriputto.|| ||</p>

					<p class="f4">Puthupañño bhante, āyasmā Sāriputto.|| ||</p>

					<p class="f4">Hāsupañño bhante, āyasmā Sāriputto.|| ||</p>

					<p class="f4">Javanapañño bhante, āyasmā Sāriputto.|| ||</p>

					<p class="f4">Tikkhapañño bhante, āyasmā Sāriputto.|| ||</p>

					<p class="f4">Nibbedhikapañño bhante, āyasmā Sāriputto.|| ||</p>

					<p class="f4">Appiccho bhante āyasmā Sāriputto.|| ||</p>

					<p class="f4">Santuṭṭho bhante, āyasmā Sāriputto.|| ||</p>

					<p class="f4">Pavivitto bhante, āyasmā Sāriputto.|| ||</p>

					<p class="f4">Asaŋsaṭṭho bhante, āyasmā Sāriputto.|| ||</p>

					<p class="f4">Āraddha-viriyo bhante, āyasmā Sāriputto.|| ||</p>

					<p class="f4">Vattā bhante, āyasmā sāri putto.|| ||</p>

					<p class="f4">Vacanakkhamo bhante, āyasmā Sāriputto.|| ||</p>

					<p class="f4">Codako bhante, āyasmā Sāriputto.|| ||</p>

					<p class="f4">Pāpagarahī bhante, āyasmā Sāriputto.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallatthacittassa āyasmā Sāriputto na rucceyyā?|| ||</p>

					<p class="f4">Aham pi hi bhante, yañ ñad'eva deva-puttaparisaŋ upasankamiɱ etad eva bahulaɱ saddaɱ suṇāmi:|| ||</p>

					<p class="f4">'Paṇḍito bhante āyasmā Sāriputto.|| ||</p>

					<p class="f4">Mahāpañño bhante, āyasmā Sāriputto.|| ||</p>

					<p class="f4">Puthupañño bhante, āyasmā Sāriputto.|| ||</p>

					<p class="f4">Hāsupañño bhante, āyasmā Sāriputto.|| ||</p>

					<p class="f4">Javanapañño bhante, āyasmā Sāriputto.|| ||</p>

					<p class="f4">Tikkhapañño bhante, āyasmā Sāriputto.|| ||</p>

					<p class="f4">Nibbedhikapañño bhante, āyasmā Sāriputto.|| ||</p>

					<p class="f4">Appiccho bhante, āyasmā Sāriputto.|| ||</p>

					<p class="f4">Santuṭṭho bhante, āyasmā Sāriputto.|| ||</p>

					<p class="f4">Pavivitto bhante, āyasmā Sāriputto.|| ||</p>

					<p class="f4">Asaŋsaṭṭho bhante, āyasmā Sāriputto.|| ||</p>

					<p class="f4">Āraddha-viriyo bhante, āyasmā Sāriputto.|| ||</p>

					<p class="f4">Vattā bhante, āyasmā Sāriputto.|| ||</p>

					<p class="f4">Vacanakkhamo bhante, āyasmā Sāriputto.|| ||</p>

					<p class="f4">Codako bhante, āyasmā Sāriputto.|| ||</p>

					<p class="f4">Pāpagarahī bhante, āyasmā Sāriputto.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallatthacittassa āyasmā Sāriputto na rucceyyā' ti" ti?|| ||</p>

					<p class="f4">7. Atha kho Susīmassa deva-puttassa deva-puttaparisā āyasmato Sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaɱ-seti.|| ||</p>

					<p class="f4">8. Seyyathā pi nāma maṇiveḷuriyo subho jātimā aṭṭhaɱso suparikammakato paṇḍukambale nikkhitto bhāsate ca tapate ca virocati ca.|| ||</p>

					<p class="f4">Evam evaɱ Susīmassa deva-puttassa deva-puttaparisā āyasmato Sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaɱ-seti.|| ||</p>

					<p class="f4">9. Seyyathā pi nāma nekkhaɱ jambonadaɱ dakkhakammāraputtena ukkāmukhe sukusala sampahaṭṭhaɱ paṇḍukambale nikkhitto bhāsate ca tapate ca virocati ca.|| ||</p>

					<p class="f4">Evam evaɱ Susīmassa deva-puttassa deva-puttaparisā <a id="pg65"><span class="f2 g"><b>[65]</b></span></a> āyasmato Sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaɱ-seti.|| ||</p>

					<p class="f4">10. Seyyathā pi nāma rattiyā paccūsa-samayaɱ osadhītārakā bhāsate ca tapate ca virocati ca.|| ||</p>

					<p class="f4">Evam evaɱ Susīmassa deva-puttassa deva-puttaparisā āyasmato Sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaɱ-seti.|| ||</p>

					<p class="f4">11. Seyyathā pi nāma sarada-samaye viddhe vigata-valāhake deve ādicco nabhaɱ abbhussu-k-kamāno sabbaɱ akāsagataɱ tamaɱ abhivihacca bhāsate ca tapate ca virocati ca.|| ||</p>

					<p class="f4">Evam evaɱ Susīmassa deva-puttassa deva-puttaparisā āyasmato Sāriputtassa vaṇṇe bhaññamāne attamanā pamuditā pītisomanassajātā uccāvacā vaṇṇanibhā upadaɱ-seti.|| ||</p>

					<p class="f4">12. Atha kho Susimo deva-putto āyasmantaɱ Sāriputtaɱ ārabbha Bhagavato santike imaɱ gāthaɱ abhāsi:|| ||</p>

					      <p class="f4 in2">"'Paṇḍito' ti samaññāto Sāriputto akodhano,||<br />
							Appiccho sorato danto Satthuvaṇṇābhato isī" ti.|| ||</p>

					<p class="f4">13. Atha kho Bhagavā āyasmantaɱ Sāriputtaɱ ārabbha Susimaɱ deva-puttaɱ gāthāya paccabhāsi:|| ||</p>

					      <p class="f4 in2">"'Paṇḍito' ti samaññāto Sāriputto akodhano,||<br />
							Appiccho sorato danto kālaɱ kankhati bhatiko sudanto" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.30" href="../../../../backmatter/indexes/sutta/sn/01_sagv/idx_02_devaputtasamyutta.htm#p30">Sutta 30</a></h4>

					<h1>Nānā-Titthiyasāvaka Suttaɱ</h1>

					<p class="f4"><span class="f3">[<a id="p30.1">30.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p30.1">rhyc</a>]</span> Evam me sutaɱ ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Atha kho sambahulā Nānā-Titthiyasāvakā deva-puttā Asamo ca Sahalī ca Niɱko ca Ākoṭako ca Veṭambarī ca Māṇavagāmiyo ca abhikkantāya rattiyā abhikkanta-vaṇṇā.|| ||</p>

					<p class="f4"><a id="pg66"><span class="f2 g"><b>[66]</b></span></a> Kevalakappaɱ Veḷuvanaɱ obhāsetvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">3. Eka-m-antaɱ ṭhito kho Asamo deva-putto Pūraṇaɱ Kassapaɱ ārabbha Bhagavato santike imaɱ gāthaɱ abhāsi:|| ||</p>

					      <p class="f4 in2">"Idha chinditamārite hatajānīsu Kassapo||<br />
							Pāpaɱ na pan'upassati puññaɱ vā pana attano,||<br />
							Sa ce vissāsam ācikkhi Satthā arahati mānanan" ti.|| ||</p>

					<p class="f4">4. Atha kho Sahalī deva-putto Makkhaliɱ-Gosālaɱ ārabbha Bhagavato santike imaɱ gāthaɱ abhāsi:|| ||</p>

					      <p class="f4 in2">"Tapojigucchāya susaŋvutatto||<br />
							vācaɱ pahāya kalahaɱ janena,||<br />
							Sa mosavajjā virato sacca-vādī||<br />
							na hi nūna tādīsaɱ karoti pāpan" ti.|| ||</p>

					<p class="f4">5. Atha kho Niŋko deva-putto Nigaṇṭhaɱ Nātaputtaɱ ārabbha Bhagavato santike imaɱ gāthaɱ abhāsi:|| ||</p>

					      <p class="f4 in2">"Jegucchi nipako bhikkhu cātuyāmasusaŋvuto,||<br />
							Diṭṭhaɱ sutañ ca ācikkhaɱ na hi nūna kibbisī siyā" ti.|| ||</p>

					<p class="f4">6. Atha kho Ākoṭako deva-putto nānātitthiye ārabbha Bhagavato santike imaɱ gāthaɱ abhāsi:|| ||</p>

					      <p class="f4 in2">"Pakudhako Kātiyāno Nigaṇṭhā||<br />
							ye cā p'ime Makkhalī Puraṇāse,||<br />
							Gaṇassa Satthāro sāmaññappattā||<br />
							na hi nūna te sappurisehi dūre" ti.|| ||</p>

					<p class="f4">7. Atha kho Veṭambarī deva-putto Ākoṭakaɱ deva-puttaɱ gāthāya paccabhāsi:|| ||</p>

					      <p class="f4 in2">"Sagāravenāpi chavo sigālo||<br />
							Na kotthako sīhasamo kadāci,||<br />
							Naggo musā-vādī gaṇassa Satthā||<br />
							Saŋkassarācāro na sataɱ sarikkho" ti.|| ||</p>

					<p class="f4"><a id="pg67"><span class="f2 g"><b>[67]</b></span></a> 8. Atha kho Māro pāpimā Veṭambariɱ deva-puttaɱ anvāvisitvā Bhagavato santike imaɱ gāthaɱ abhāsi:|| ||</p>

					      <p class="f4 in2">"Tapo jigucchāya āyuttā pālayaɱ pavivekiyaɱ,||<br />
							Rūpe ca ye niviṭṭhāse deva-lokābhinandino,||<br />
							Te ve sammā'nusāsanti paralokāya mātiyā" ti.|| ||</p>

					<p class="f4">9. Atha kho Bhagavā Māro ayaɱ pāpimā iti viditvā Māraɱ pāpimantaɱ gāthāya paccabhāsi:|| ||</p>

					      <p class="f4 in2">"Ye keci rūpā idha vā huraɱ vā||<br />
							Ye antalikkhasmiɱ pabhāsavaṇṇā,||<br />
							Sabbe va'ete NamucippaSatthā||<br />
							Āmisaɱ va macchānaɱ vadhāya khittā" ti.|| ||</p>

					<p class="f4">10. Atha kho Māṇavagāmiyo deva-putto Bhagavantaɱ ārabbha Bhagavato santike imā gāthāyo abhāsi:|| ||</p>

					      <p class="f4 in2">"Vipulo Rājagahīyānaɱ giri seṭṭho pavuccati,||<br />
							Seto Himavataɱ seṭṭho ādicco aghagāminaɱ.|| ||</p>

					      <p class="f4 in2">Samuddo udadhinaɱ seṭṭho nakkhattānaɱ va candimā,||<br />
							Sadevakassa lokassa Buddho aggo pavuccatī" ti.|| ||</p>

					<p class="ctr">Nānātitthiya Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>