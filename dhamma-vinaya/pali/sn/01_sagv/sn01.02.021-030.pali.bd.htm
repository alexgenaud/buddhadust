<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devaputta Samyutta, Suttas 21-30." />
<title>SN 1 2 21-30: Devaputta Samyutta: Nanatitthiya</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					I. Sagātha Vagga<br />
					2. Devaputta Saṃyutta<br />
					3. Nānātitthiya Vagga</i></h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg56"><span class="f2 g"><b>[56]</b></span></a></p>

					<h4 class="ctr"><a id="sn.1.2.21" href="../../../../backmatter/indexes/sutta/sn/01_sagv/idx_02_devaputtasamyutta.htm#p21">Sutta 21</a></h4>

					<h1>Siva Suttaṃ</h1>

					<p class="f4"><span class="f3">[<a id="p21.1">21.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p21.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Sivo deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sivo deva-putto Bhagavato santike imā gāthāyo abhāsi:|| ||</p>

					      <p class="f4 in2">"Sabbhi'r'eva samāsetha sabbhi kubbetha santhavaṃ,||<br />
							Sataṃ Sad'Dhammam aññāya seyyo hoti na pāpiyo.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaṃ,||<br />
							Sataṃ Sad'Dhammam aññāya paññā labbhati nāññato.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaṃ,||<br />
							Sataṃ Sad'Dhammam aññāya sokamajjhe na socati.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaṃ,||<br />
							<a id="pg57"><span class="f2 g"><b>[57]</b></span></a> Sataṃ Sad'Dhammam aññāya ñātimajjhe virocati.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaṃ,||<br />
							Sataṃ Sad'Dhammam aññāya sattā gacchanti suggatiṃ.|| ||</p>

					      <p class="f4 in2">Sabbhi'r'eva samāsetha sabbhi kubbetha santhavaṃ,||<br />
							Sataṃ Sad'Dhammam aññāya sattā tiṭṭhanti sātatan" ti.|| ||</p>

					<p class="f4">3. Atha kho Bhagavā Sivaṃ deva-puttaṃ gāthāya paccabhāsi:|| ||</p>

					      <p class="f4 in2">"Sabbhi'r'eva samāsetha sabbhi kubbetha santhavaṃ,||<br />
							Sataṃ Sad'Dhammam aññāya sabba-dukkhā pamuccatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.22" href="../../../../backmatter/indexes/sutta/sn/01_sagv/idx_02_devaputtasamyutta.htm#p22">Sutta 22</a></h4>

					<h1>Khema Suttaṃ</h1>

					<p class="f4"><span class="f3">[<a id="p22.1">22.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p22.1">rhyc</a>][<a href="../../../../dhamma-vinaya/ati/sn/01_sagv/sn01.02.022.than.ati.htm#p22.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Khemo deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Khemo deva-putto Bhagavato santike imā gāthāyo abhāsi:|| ||</p>

					      <p class="f4 in2">"Caranti bālā dummedhā amitten'eva attanā,||<br />
							Karontā pāpakaṃ kammaṃ yaṃ hoti kaṭukapphalaṃ.|| ||</p>

					      <p class="f4 in2">Na taṃ kammaṃ kataṃ sādhu yaṃ katvā anutappati,||<br />
							Yassa assumukho rodaṃ vipākaṃ paṭisevati.|| ||</p>

					      <p class="f4 in2">Tañ ca kammaṃ kataṃ sādhu yaṃ katvā nānutappati,||<br />
							Yassa patīto sumano vipākaṃ paṭisevatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Paṭigacc'eva taṃ kayirā yaṃ jaññā hitam attano,||<br />
							Na sākaṭikacintāya mantā dhīro parakkame.|| ||</p>

					      <p class="f4 in2">Yathā sākaṭiko patthaṃ samaṃ hitvā mahā-pathaṃ,||<br />
							Visamaṃ Maggam āruyha akkhacchinno va jhāyati.|| ||</p>

					      <p class="f4 in2">Evaṃ dhammā apakkamma adhammam anuvattiya,||<br />
							Mando maccumukhaṃ patto akkhacchinno va jhāyatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.23" href="../../../../backmatter/indexes/sutta/sn/01_sagv/idx_02_devaputtasamyutta.htm#p23">Sutta 23</a></h4>

					<h1>Serī Suttaṃ</h1>

					<p class="f4"><span class="f3">[<a id="p23.1">23.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p23.1">rhyc</a>][<a href="../../../../dhamma-vinaya/ati/sn/01_sagv/sn01.02.023.than.ati.htm#p23.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Serī deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Serī deva-putto Bhagavantaṃ gāthāya ajjhabhāsi:|| ||</p>

					      <p class="f4 in2">"Annam evābhinandanti ubhayo devamānusā,||<br />
							Atha ko nāma so yakkho yaṃ annaṃ nābhinandatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Ye naṃ dadanti saddhāya vi-p-pasannena cetasā,||<br />
							Tam eva annaṃ bhajati asmiṃ loke paramhi ca.|| ||</p>

					      <p class="f4 in2">Tasmā vineyya maccheraṃ dajjā dānaṃ malābhibhū,||<br />
							Puññāni paralokasmiṃ patiṭṭhā honti pāṇinan" ti.|| ||</p>

					<p class="f4"><a id="pg58"><span class="f2 g"><b>[58]</b></span></a> 2. "Acchariyaṃ bhante ababhūtaṃ bhante yāva su-bhāsitam idaṃ bhante Bhagavatā:|| ||</p>

					      <p class="f4 in2">'Ye naṃ dadanti saddhāya vi-p-pasannena cetasā,||<br />
							Tam eva annaṃ bhajati asmiṃ loke paramhi ca.|| ||</p>

					      <p class="f4 in2">Tasmā vineyya maccheraṃ dajjā dānaṃ malābhibhū,||<br />
							Puññāni paralokasmiṃ patiṭṭhā honti pāṇinan' ti.|| ||</p>

					<p class="f4">3. Bhūtapubbāhaṃ bhante Serī nāma rājā ahosiṃ dāyako dāna-pati dānassa vaṇṇa-vādī.|| ||</p>

					<p class="f4">Tassa mayhaṃ bhante catusu dvāresu dānaṃ dīyittha samaṇa-brāhmaṇakapaṇ'iddhika-vaṇibbaka-yā cakānaṃ.|| ||</p>

					<p class="f4">4. Atha kho maṃ bhante itthāgaraṃ upasaṇkamitvā etad avoca:|| ||</p>

					<p class="f4">'Devassa kho dānaṃ dīyati.|| ||</p>

					<p class="f4">Amhākaṃ dānaṃ na dīyati.|| ||</p>

					<p class="f4">Sādhu mayam pi devaṃ nissāya dānāni dadeyyāma puññāni kareyyāmā' ti.|| ||</p>

					<p class="f4">5. Tassa mayhaṃ bhante etad ahosi:|| ||</p>

					<p class="f4">'Ahaṃ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaṃ dassāmā' ti 'vadantānaṃ kin' ti 'vadeyyan' ti.|| ||</p>

					<p class="f4">So khv'āhaṃ bhante paṭhamaṃ dvāraṃ itthāgarassa adāsiṃ.|| ||</p>

					<p class="f4">Tattha itthāgārassa dānaṃ dīyittha.|| ||</p>

					<p class="f4">Mama dānaṃ paṭikkami.|| ||</p>

					<p class="f4">6. Atha kho maṃ bhante khattiyā anuyuttā upasaṇkamitvā maṃ etad avocuṃ:|| ||</p>

					<p class="f4">'Devassa kho dānaṃ dīyati.|| ||</p>

					<p class="f4">Itthāgārassa dānaṃ dīyati.|| ||</p>

					<p class="f4">Amhākaṃ dānaṃ no dīyati.|| ||</p>

					<p class="f4">Sādhu mayam pi devaṃ nissāya dānāni dadeyyāma,||<br />
					puññāni kareyyāmā' ti.|| ||</p>

					<p class="f4">Tassa mayhaṃ bhante etad ahosi:|| ||</p>

					<p class="f4">Ahaṃ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaṃ dassāmā' ti 'vadantānaṃ kin' ti 'vadeyyan' ti.|| ||</p>

					<p class="f4">So khv'āhaṃ bhante dutiyaṃ dvāraṃ khattiyānaṃ anuyuttānaṃ adāsiṃ.|| ||</p>

					<p class="f4">Tattha khattiyānaṃ anuyuttānaṃ dānaṃ diyittha.|| ||</p>

					<p class="f4">Mama dānaṃ paṭikkami.|| ||</p>

					<p class="f4">7. Atha kho maṃ bhante balakāyo upasaṇkamitvā maṃ etad avoca:|| ||</p>

					<p class="f4">'Devassa kho dānaṃ dīyati.|| ||</p>

					<p class="f4">Itthāgārassa dānaṃ dīyati.|| ||</p>

					<p class="f4">Khattiyānaṃ anuyuttānaṃ dānaṃ dīyati.|| ||</p>

					<p class="f4">Amhākaṃ dānaṃ na dīyati.|| ||</p>

					<p class="f4">Sādhu mayam pi devaṃ nissāya dānāni dadeyyāma,||<br />
					puññāni kareyyāmā' ti.|| ||</p>

					<p class="f4"><a id="pg59"><span class="f2 g"><b>[59]</b></span></a> Tassa mayhaṃ bhante etad ahosi:|| ||</p>

					<p class="f4">Ahaṃ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaṃ dassāmā' ti 'vadantānaṃ kin' ti 'vadeyyan' ti.|| ||</p>

					<p class="f4">So khv'āhaṃ bhante tatiyaṃ dvāraṃ balakāyassa adāsiṃ.|| ||</p>

					<p class="f4">Tattha balakāyassa dānaṃ dīyittha.|| ||</p>

					<p class="f4">Mama dānaṃ paṭikkami.|| ||</p>

					<p class="f4">8. Atha kho maṃ bhante brāhmaṇa-gahapatikā upasaṇkamitvā maṃ etad avocuṃ:|| ||</p>

					<p class="f4">'Devassa kho dānaṃ dīyati.|| ||</p>

					<p class="f4">Itthāgārassa dānaṃ dīyati.|| ||</p>

					<p class="f4">Khattiyānaṃ anuyuttānaṃ dānaṃ dīyati.|| ||</p>

					<p class="f4">Balakāyassa dānaṃ dīyati.|| ||</p>

					<p class="f4">Amhākaṃ dānaṃ na dīyati.|| ||</p>

					<p class="f4">Sādhu mayam pi devaṃ nissāya dānāni dadeyyāma,||<br />
					puññāni kareyyāmā' ti.|| ||</p>

					<p class="f4">Tassa mayhaṃ bhante etad ahosi:|| ||</p>

					<p class="f4">Ahaṃ kho'smi dāyako dāna-pati dānassa vaṇṇa-vādī.|| ||</p>

					<p class="f4">'Dānaṃ dassāmā' ti 'vadantāna kin' ti 'vadeyyan' ti.|| ||</p>

					<p class="f4">So khv'āhaṃ bhante catutthaṃ dvāraṃ brāhmaṇa-gahapatikānaṃ adāsiṃ.|| ||</p>

					<p class="f4">Tattha brāhmaṇa-gahapatikānaṃ dānaṃ dīyittha.|| ||</p>

					<p class="f4">Mama dānaṃ paṭikkami.|| ||</p>

					<p class="f4">9. Atha kho maṃ bhante purisā upasaṇkamitvā etad avocuṃ:|| ||</p>

					<p class="f4">'Na kho dāni devassa koci dānaṃ diyatī' ti.|| ||</p>

					<p class="f4">Evaṃ vutto'haṃ bhante te purise etad avocuṃ:|| ||</p>

					<p class="f4">'Tena hi bhaṇe yo bāhiresu jana-padesu āyo sañjāyati,||<br />
					tato upaḍḍhaṃ antepuraṃ pavesetha.|| ||</p>

					<p class="f4">Upaḍḍhaṃ tatth'eva dānaṃ detha samaṇa-brāhmaṇakapaṇ'iddhika-vaṇibbakayā cakānan' ti.|| ||</p>

					<p class="f4">10. So khv'āhaṃ bhante evaṃ dīgha-rattaṃ katānaṃ puññānaṃ evaṃ dīgha-rattaṃ katānaṃ kusalānaṃ pariyantaṃ nādhigacchāmi,||<br />
					'ettakaṃ puññan' ti vā||<br />
					'ettako puñña-vipāko' ti vā||<br />
					'ettakaṃ sagge ṭhātabban' ti vā.|| ||</p>

					<p class="f4">11. Acchariyaṃ bhante,||<br />
					abbhūtaṃ bhante yāva su-bhāsitam idaṃ Bhagavatā.|| ||</p>

					      <p class="f4 in2">'Ye naṃ dadanti saddhāya vi-p-pasannena cetasā,||<br />
							Tam eva annaṃ bhajati asmi loke paramhi ca.|| ||</p>

					      <p class="f4 in2">Tasmā vineyya maccheraṃ dajjā dānaṃ malābhibhū,||<br />
							Puññāni paralokasmiṃ patiṭṭhā honti pāṇinan'" ti.|| ||</p>

					<p>&nbsp;</p>

					<hr class="hrctr" />

					<p><a id="pg60"><span class="f2 g"><b>[60]</b></span></a></p>

					<h4 class="ctr"><a id="sn.1.2.24" href="../../../../backmatter/indexes/sutta/sn/01_sagv/idx_02_devaputtasamyutta.htm#p24">Sutta 24</a></h4>

					<h1>Ghaṭīkāra Suttaṃ</h1>

					<p class="f4"><span class="f3">[<a id="p24.1">24.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p24.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Ghaṭīkāro deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Ghaṭīkāro deva-putto Bhagavato santike imaṃ gāthaṃ abhāsi:|| ||</p>

					      <p class="f4 in2">"Avibhaṃ upapannāse vimuttā satta bhikkhavo,||<br />
							Rāgadosa-parikkhīṇā tiṇṇā loke visattikan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Ke ca te ataruṃ maccudheyyaṃ suduttaraṃ,||<br />
							Ke hitvā mānusaṃ dehaṃ dibbayogam upaccagun" ti.|| ||</p>

					<p class="f4">(Devaputto:)|| ||</p>

					      <p class="f4 in2">"Upako Palagaṇaḍo ca Pukkusāti ca te tayo,||<br />
							Bhaddiyo Khaṇḍadevo ca Bāhuraggi ca Piṇgiyo,||<br />
							Te hitvā mānusaṃ dehaṃ dibbayogam upaccagun" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Kusalaṃ bhāsasi tesaṃ mārapāsappahāyinaṃ,||<br />
							Kassa te dhammam aññāya acchiduṃ bhavabandhanan" ti.|| ||</p>

					<p class="f4">(Devaputto:)|| ||</p>

					      <p class="f4 in2">"Na aññatra Bhagavatā nāññatra tava sāsanā,||<br />
							Yassa te dhammam aññāya acchiduṃ bhavabandhanaṃ.|| ||</p>

					      <p class="f4 in2">Yattha nāmaṃ ca rūpaṃ ca asesam uparujjhati,||<br />
							Taṃ te dhammaṃ idh'aññāya acchiduṃ bhavabandhanan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Gambhīraṃ bhāsasi vācaṃ dubbijānaṃ sudubbudhaṃ,||<br />
							Kassa tvaṃ dhammam aññāya vācaṃ bhāsasi īdisan" ti.|| ||</p>

					<p class="f4">(Devaputto:)|| ||</p>

					      <p class="f4 in2">"Kumbhakāro pure āsiṃ Vehaliṇge Ghaṭīkaro,||<br />
							Mātāpettibharo āsiṃ Kassapassa upāsako.|| ||</p>

					      <p class="f4 in2">Virato methunā dhammā brahma-cārī nirāmiso,||<br />
							Ahuvā te sagāmeyyo ahuvā te pure sakhā.|| ||</p>

					      <p class="f4 in2">So'haṃ ete pajānāmi vimutte satta bhikkhavo,||<br />
							Rāgadosa-parikkhiṇe tiṇṇe loke visattikan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Evam etaṃ tadā āsi yathā bhāsasi Bhaggava,||<br />
							Kumbhakāro pure āsi Vehaliṇge Ghaṭīkaro,||<br />
							Mātāpettibharo āsi Kassapassa upāsako.|| ||</p>

					      <p class="f4 in2">Virato methunā dhammā brahma-cārī nirāmiso,||<br />
							Ahuvā me sagāmeyyo ahuvā me pure sakhā" ti.|| ||</p>

					<p class="f4">(Therā:)|| ||</p>

					      <p class="f4 in2">"Evam evaṃ purāṇānaṃ sahāyānaṃ ahu saṇgamo,||<br />
							Ubhinnaṃ bhāvit'attāṇaṃ sarīrantimadhārinan" ti.|| ||</p>

					<p>&nbsp;</p>

					<hr class="hrctr" />

					<p><a id="pg61"><span class="f2 g"><b>[61]</b></span></a></p>

					<h4 class="ctr"><a id="sn.1.2.25" href="../../../../backmatter/indexes/sutta/sn/01_sagv/idx_02_devaputtasamyutta.htm#p25">Sutta 25</a></h4>

					<h1>Jantu [Chantu] Suttaṃ</h1>

					<p class="f4"><span class="f3">[<a id="p25.1">25.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p25.1">rhyc</a>][<a href="../../../../dhamma-vinaya/ati/sn/01_sagv/sn01.02.025.than.ati.htm#p25.1">than</a>]</span> Evam me sutaṃ ekaṃ samayaṃ sambahulā bhikkhū Kosalesu viharanti Himavannapasse arañña-kuṭi-kāyaṃ uddhatā unnaḷā capalā mukharā vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">2. Atha kho Jantu deva-putto tadah'uposathe paṇṇarase yena te bhikkhū ten'upasaṇkami.|| ||</p>

					<p class="f4">Upasaṇkamitvā te bhikkhū gāthāhi ajjhabhāsi:|| ||</p>

					      <p class="f4 in2">"Sukhajivino pure āsuṃ bhikkhū Gotama-sāvakā,||<br />
							Anicchā piṇḍam esanā anicchā sayanāsanaṃ,||<br />
							Loke aniccataṃ ñatvā dukkhass'antaṃ akaṃsu te.|| ||</p>

					      <p class="f4 in2">Dupposaṃ katvā attāṇaṃ gāme gāmaṇikā viya,||<br />
							Bhūtvā bhutvā nipajjanti parāgāresu mucchitā.|| ||</p>

					      <p class="f4 in2">Saṇghassa añjaliṃ katvā idh'ekacce vadām'ahaṃ,||<br />
							Apaviddhā anāthā te yathā petā tath'eva te.|| ||</p>

					      <p class="f4 in2">Ye kho pamattā viharanti te me sandhāya bhāsitaṃ,||<br />
							Ye appamattā viharanti namo tesaṃ karom'ahan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.26" href="../../../../backmatter/indexes/sutta/sn/01_sagv/idx_02_devaputtasamyutta.htm#p26">Sutta 26</a></h4>

					<h1>Rohitassa Suttaṃ</h1>

					<p class="f4"><span class="f3">[<a id="p26.1">26.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p26.1">rhyc</a>][<a href="../../../../dhamma-vinaya/ati/sn/01_sagv/sn01.02.026.than.ati.htm#p26.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Rohitasso deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">2. Eka-m-antaṃ ṭhito kho Rohitasso deva-putto Bhagavantaṃ etad avoca:|| ||</p>

					<p class="f4">"Yattha nu kho bhante,||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					sakkā nu kho so bhante gamanena lokassa anto ñātuṃ vā daṭṭhuṃ vā pāpuṇituṃ vā" ti.|| ||</p>

					<p class="f4">3. "'Yattha kho āvuso||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					n-ā-haṃ taṃ gamanena lokassa antaṃ ñāteyyaṃ daṭṭheyyaṃ patteyyan' ti vadāmī" ti.|| ||</p>

					<p class="f4">4. "Acchariyaṃ bhante,||<br />
					abbhutaṃ bhante yāva su-bhāsitam idaṃ bhante,||<br />
					Bhagavatā:|| ||</p>

					<p class="f4">'"Yattha kho āvuso||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					n-ā-haṃ taṃ gamanena lokassa antaṃ ñāteyyaṃ daṭṭheyyaṃ patteyyan" ti vadāmī' ti.|| ||</p>

					<p class="f4">5. Bhūtapubbāhaṃ bhante, Rohitasso nāma isi ahosiṃ Bhojaputto iddhimā vehāsaṇgamo.|| ||</p>

					<p class="f4">Tassa mayhaṃ bhante.|| ||</p>

					<p class="f4"><a id="pg62"><span class="f2 g"><b>[62]</b></span></a> Eva-rūpo javo ahosi:|| ||</p>

					<p class="f4">Seyyathā pi nāma daḷha-dhammo dhanuggaho sikkhito katahattho katayoggo katūpāsano lahukena asanena appakasiren'eva tiriyaṃ tālacchāyaṃ atipāteyya.|| ||</p>

					<p class="f4">6. Tassa mayhaṃ bhante, eva-rūpo padavītihāro ahosi:|| ||</p>

					<p class="f4">Seyyathā pi puratthimasamuddā pacchimo samuddo.|| ||</p>

					<p class="f4">Tassa mayhaṃ bhante, evarūṃpaṃ icchāgataṃ uppajji:|| ||</p>

					<p class="f4">'Ahaṃ gamanena lokassa antaṃ pāpuṇissāmi' ti.|| ||</p>

					<p class="f4">7. So khv'āhaṃ bhante eva-rūpena javena samannāgato eva-rūpena ca padavītihārena aññatr'eva asita-pīta-khāyita-sāyitā aññatra uccāra-passāva-kammā aññatra niddā-kilamatha-paṭivinodanā vassa-satāyuko vassa-satājīvī vassa-sataṃ gantvā appatvā ca lokassa antaṃ antarā va kāla-kato.|| ||</p>

					<p class="f4">8. Acchariyaṃ bhante, abbhutaṃ bhante yāva su-bhāsitam idaṃ bhante, Bhagavatā:|| ||</p>

					<p class="f4">'"Yattha kho āvuso||<br />
					na jāyati,||<br />
					na jīyati,||<br />
					na mīyati,||<br />
					na cavati,||<br />
					na uppajjati||<br />
					n-ā-haṃ taṃ gamanena lokassa antaṃ ñāteyyaṃ daṭṭheyyaṃ patteyyan" ti vadāmī"'" ti.|| ||</p>

					<p class="f4"><span class="f3">[<a id="p26.9">26.9</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p26.9">rhyc</a>]</span> "Na kho panāhaṃ āvuso,||<br />
					appatvā lokassa antaṃ dukkhassa antakiriyaṃ vadāmi.|| ||</p>

					<p class="f4">Api khv'āhaṃ āvuso imasmiñ ñeva vyāmamatte kaḷebare sasaññimhi samanake lokaṃ ca paññā-pemi loka-samudayaṃ ca loka-nirodhaṃ ca loka-nirodha-gāminiṃ ca paṭipadan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					      <p class="f4 in2">Gamanena na pattabbo lokass'anto kudācanaṃ,||<br />
							Na ca appatvā lokantaṃ dukkhā atthi pamocanaṃ.|| ||</p>

					      <p class="f4 in2">Tasmā have loka-vidū sumedho||<br />
							lokantagū vusitabrahma-cariyo,||<br />
							Lokassa antaṃ samītāvi ñatvā||<br />
							n'āsiṃsati lokam imaṃ parañ cā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.27" href="../../../../backmatter/indexes/sutta/sn/01_sagv/idx_02_devaputtasamyutta.htm#p27">Sutta 27</a></h4>

					<h1>Nanda Suttaṃ</h1>

					<p class="f4"><span class="f3">[<a id="p27.1">27.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p27.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Nando deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Nando deva-putto Bhagavato santike imaṃ gāthaṃ abhāsi:|| ||</p>

					      <p class="f4 in2">"Accenti kālā tarayanti rattiyo||<br />
							vayoguṇā anupubbaṃ jahanti,||<br />
							<a id="pg63"><span class="f2 g"><b>[63]</b></span></a> Etaṃ bhayaṃ maraṇe pekkhamāno||<br />
							puññāni kayirātha sukhāvahānī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Accenti kālā tarayanti rattiyo||<br />
							vayoguṇā anupubbaṃ jahanti,||<br />
							Etaṃ bhayaṃ maraṇe pekkhamāno||<br />
							lokāmisaṃ pajahe santipekkho" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.28" href="../../../../backmatter/indexes/sutta/sn/01_sagv/idx_02_devaputtasamyutta.htm#p28">Sutta 28</a></h4>

					<h1>Nandivisāla Suttaṃ</h1>

					<p class="f4"><span class="f3">[<a id="p28.1">28.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p28.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Nandivisālo deva-putto abhikkantāya rattiyā abhikkanta-vaṇṇo keḷakappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Nandivisālo deva-putto Bhagavantaṃ gāthāya ajjhabhāsī:-|| ||</p>

					      <p class="f4 in2">"Catucakkaṃ navadvāraṃ puṇṇaṃ lobhena saṃyutaṃ,||<br />
							Paṇkajātaṃ mahāvīra kataṃ yātrā bhavissatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Chetvā naddhiṃ varattañ ca icchālobhañ ca pāpakaṃ,||<br />
							Samūlaṃ taṇhaṃ abbuyha evaṃ yātrā bhavissatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.29" href="../../../../backmatter/indexes/sutta/sn/01_sagv/idx_02_devaputtasamyutta.htm#p29">Sutta 29</a></h4>

					<h1>Susīma Suttaṃ</h1>

					<p class="f4"><span class="f3">[<a id="p29.1">29.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p29.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho āyasmā Ānando yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Ānandaṃ Bhagavā etad avoca:|| ||</p>

					<p class="f4">"Tuyham pi no Ānanda Sāriputto ruccatī" ti?|| ||</p>

					<p class="f4">3. "Kassa hi nāma bhante, abālassa aduṭṭhassa amūḷhassa avipallatthacittassa āyasmā Sāriputto na rucceyya.|| ||</p>

					<p class="f4">Paṇḍito bhante, āyasmā Sāriputto.|| ||</p>

					<p class="f4">Mahāpañño bhante, āyasmā Sāriputto.|| ||</p>

					<p class="f4">Puthupañño bhante, āyasmā Sāriputto.|| ||</p>

					<p class="f4">Hāsupañño bhante, āyasmā Sāriputto.|| ||</p>

					<p class="f4">Javanapañño bhante, āyasmā Sāriputto.|| ||</p>

					<p class="f4">Tikkhapañño bhante, āyasmā Sāriputto.|| ||</p>

					<p class="f4">Nibbedhikapañño bhante, āyasmā Sāriputto.|| ||</p>

					<p class="f4">Appiccho bhante, āyasmā Sāriputto.|| ||</p>

					<p class="f4">Santuṭṭho bhante, āyasmā Sāriputto.|| ||</p>

					<p class="f4">Pavivitto bhante, āyasmā Sāriputto.|| ||</p>

					<p class="f4">Asaṃsaṭṭho bhante, āyasmā Sāriputto.|| ||</p>

					<p class="f4">Āraddha-viriyo bhante, āyasmā Sāriputto.|| ||</p>

					<p class="f4">Vattā bhante, āyasmā Sāriputto.|| ||</p>

					<p class="f4">Vacanakkhamo bhante, āyasmā Sāriputto.|| ||</p>

					<p class="f4">Codako bhante, āyasmā Sāriputto.|| ||</p>

					<p class="f4">Pāpagarahī bhante, āyasmā Sāriputto.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallattha-cittassa āyasmā Sāriputto na rucceyyā" ti.|| ||</p>

					<p class="f4"><a id="pg64"><span class="f2 g"><b>[64]</b></span></a> "Evam etaṃ Ānanda,||<br />
					evam etaṃ Ānanda.|| ||</p>

					<p class="f4">4. Kassa hi nāma Ānanda,||<br />
					abālassa aduṭṭhassa amūḷhassa avipallattha-cittassa Sāriputto na rucceyya?|| ||</p>

					<p class="f4">Paṇḍito Ānanda Sāriputto,||<br />
					mahā-pañño Ānanda Sāriputto,||<br />
					puthupañño Ānanda Sāriputto,||<br />
					hāsupañño Ānanda Sāriputto,||<br />
					javanapañño Ānanda Sāriputto,||<br />
					tikkhapañño Ānanda Sāriputto,||<br />
					nibbedhika-pañño Ānanda Sāriputto,||<br />
					appiccho Ānanda Sāriputto,||<br />
					santuṭṭho Ānanda Sāriputto,||<br />
					pavivitto Ānanda Sāriputto,||<br />
					asaṃsaṭṭho Ānanda Sāriputto,||<br />
					āraddha-viriyo Ānanda Sāriputto,||<br />
					vattā Ānanda Sāriputto,||<br />
					vacana-k-khamo Ānanda Sāriputto,||<br />
					codako Ānanda Sāriputto,||<br />
					pāpagarahī Ānanda Sāriputto.|| ||</p>

					<p class="f4">Kassa hi nāma Ānanda,||<br />
					ābalassa aduṭṭhassa amūḷhassa avipallattha-cittassa Sāriputto na rucceyyā" ti.|| ||</p>

					<p class="f4">5. Atha kho Susīmo deva-putto āyasmato Sāriputtassa vaṇṇe bhaññamāne mahatiyā deva-puttaparisāya parivuto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">6. Eka-m-antaṃ ṭhito kho Susīmo deva-putto Bhagavantaṃ etad avoca:|| ||</p>

					<p class="f4">"Evam etaṃ Bhagavā||<br />
					evam etaṃ Sugata.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallatthacittassa āyasmā Sāriputto na rucceyya?|| ||</p>

					<p class="f4">Paṇḍito bhante, āyasmā Sāriputto.|| ||</p>

					<p class="f4">Mahāpañño bhante, āyasmā Sāriputto.|| ||</p>

					<p class="f4">Puthupañño bhante, āyasmā Sāriputto.|| ||</p>

					<p class="f4">Hāsupañño bhante, āyasmā Sāriputto.|| ||</p>

					<p class="f4">Javanapañño bhante, āyasmā Sāriputto.|| ||</p>

					<p class="f4">Tikkhapañño bhante, āyasmā Sāriputto.|| ||</p>

					<p class="f4">Nibbedhikapañño bhante, āyasmā Sāriputto.|| ||</p>

					<p class="f4">Appiccho bhante āyasmā Sāriputto.|| ||</p>

					<p class="f4">Santuṭṭho bhante, āyasmā Sāriputto.|| ||</p>

					<p class="f4">Pavivitto bhante, āyasmā Sāriputto.|| ||</p>

					<p class="f4">Asaṃsaṭṭho bhante, āyasmā Sāriputto.|| ||</p>

					<p class="f4">Āraddha-viriyo bhante, āyasmā Sāriputto.|| ||</p>

					<p class="f4">Vattā bhante, āyasmā sāri putto.|| ||</p>

					<p class="f4">Vacanakkhamo bhante, āyasmā Sāriputto.|| ||</p>

					<p class="f4">Codako bhante, āyasmā Sāriputto.|| ||</p>

					<p class="f4">Pāpagarahī bhante, āyasmā Sāriputto.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallatthacittassa āyasmā Sāriputto na rucceyyā?|| ||</p>

					<p class="f4">Aham pi hi bhante, yañ ñad'eva deva-puttaparisaṇ upasaṇkamiṃ etad eva bahulaṃ saddaṃ suṇāmi:|| ||</p>

					<p class="f4">'Paṇḍito bhante āyasmā Sāriputto.|| ||</p>

					<p class="f4">Mahāpañño bhante, āyasmā Sāriputto.|| ||</p>

					<p class="f4">Puthupañño bhante, āyasmā Sāriputto.|| ||</p>

					<p class="f4">Hāsupañño bhante, āyasmā Sāriputto.|| ||</p>

					<p class="f4">Javanapañño bhante, āyasmā Sāriputto.|| ||</p>

					<p class="f4">Tikkhapañño bhante, āyasmā Sāriputto.|| ||</p>

					<p class="f4">Nibbedhikapañño bhante, āyasmā Sāriputto.|| ||</p>

					<p class="f4">Appiccho bhante, āyasmā Sāriputto.|| ||</p>

					<p class="f4">Santuṭṭho bhante, āyasmā Sāriputto.|| ||</p>

					<p class="f4">Pavivitto bhante, āyasmā Sāriputto.|| ||</p>

					<p class="f4">Asaṃsaṭṭho bhante, āyasmā Sāriputto.|| ||</p>

					<p class="f4">Āraddha-viriyo bhante, āyasmā Sāriputto.|| ||</p>

					<p class="f4">Vattā bhante, āyasmā Sāriputto.|| ||</p>

					<p class="f4">Vacanakkhamo bhante, āyasmā Sāriputto.|| ||</p>

					<p class="f4">Codako bhante, āyasmā Sāriputto.|| ||</p>

					<p class="f4">Pāpagarahī bhante, āyasmā Sāriputto.|| ||</p>

					<p class="f4">Kassa hi nāma bhante,||<br />
					abālassa aduṭṭhassa amūḷhassa avipallatthacittassa āyasmā Sāriputto na rucceyyā' ti" ti?|| ||</p>

					<p class="f4">7. Atha kho Susīmassa deva-puttassa deva-puttaparisā āyasmato Sāriputtassa vaṇṇe bhaññamāne atta-manā pamuditā pītisomanassajātā uccāvacā vaṇṇanibhā upadaṃ-seti.|| ||</p>

					<p class="f4">8. Seyyathā pi nāma maṇiveḷuriyo subho jātimā aṭṭhaṃso suparikammakato paṇḍukambale nikkhitto bhāsate ca tapate ca virocati ca.|| ||</p>

					<p class="f4">Evam evaṃ Susīmassa deva-puttassa deva-puttaparisā āyasmato Sāriputtassa vaṇṇe bhaññamāne atta-manā pamuditā pītisomanassajātā uccāvacā vaṇṇanibhā upadaṃ-seti.|| ||</p>

					<p class="f4">9. Seyyathā pi nāma nekkhaṃ jambonadaṃ dakkhakammāraputtena ukkāmukhe sukusala sampahaṭṭhaṃ paṇḍukambale nikkhitto bhāsate ca tapate ca virocati ca.|| ||</p>

					<p class="f4">Evam evaṃ Susīmassa deva-puttassa deva-puttaparisā <a id="pg65"><span class="f2 g"><b>[65]</b></span></a> āyasmato Sāriputtassa vaṇṇe bhaññamāne atta-manā pamuditā pītisomanassajātā uccāvacā vaṇṇanibhā upadaṃ-seti.|| ||</p>

					<p class="f4">10. Seyyathā pi nāma rattiyā paccūsa-samayaṃ osadhītārakā bhāsate ca tapate ca virocati ca.|| ||</p>

					<p class="f4">Evam evaṃ Susīmassa deva-puttassa deva-puttaparisā āyasmato Sāriputtassa vaṇṇe bhaññamāne atta-manā pamuditā pītisomanassajātā uccāvacā vaṇṇanibhā upadaṃ-seti.|| ||</p>

					<p class="f4">11. Seyyathā pi nāma sarada-samaye viddhe vigata-valāhake deve ādicco nabhaṃ abbhussu-k-kamāno sabbaṃ akāsagataṃ tamaṃ abhivihacca bhāsate ca tapate ca virocati ca.|| ||</p>

					<p class="f4">Evam evaṃ Susīmassa deva-puttassa deva-puttaparisā āyasmato Sāriputtassa vaṇṇe bhaññamāne atta-manā pamuditā pītisomanassajātā uccāvacā vaṇṇanibhā upadaṃ-seti.|| ||</p>

					<p class="f4">12. Atha kho Susimo deva-putto āyasmantaṃ Sāriputtaṃ ārabbha Bhagavato santike imaṃ gāthaṃ abhāsi:|| ||</p>

					      <p class="f4 in2">"'Paṇḍito' ti samaññāto Sāriputto akodhano,||<br />
							Appiccho sorato danto Satthuvaṇṇābhato isī" ti.|| ||</p>

					<p class="f4">13. Atha kho Bhagavā āyasmantaṃ Sāriputtaṃ ārabbha Susimaṃ deva-puttaṃ gāthāya paccabhāsi:|| ||</p>

					      <p class="f4 in2">"'Paṇḍito' ti samaññāto Sāriputto akodhano,||<br />
							Appiccho sorato danto kālaṃ kaṇkhati bhatiko sudanto" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.2.30" href="../../../../backmatter/indexes/sutta/sn/01_sagv/idx_02_devaputtasamyutta.htm#p30">Sutta 30</a></h4>

					<h1>Nānā-Titthiyasāvaka Suttaṃ</h1>

					<p class="f4"><span class="f3">[<a id="p30.1">30.1</a>][<a href="../../../../dhamma-vinaya/pts/sn/01_sagv/sn01.02.021-030.rhyc.pts.htm#p30.1">rhyc</a>]</span> Evam me sutaṃ ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Atha kho sambahulā Nānā-Titthiyasāvakā deva-puttā Asamo ca Sahalī ca Niṃko ca Ākoṭako ca Veṭambarī ca Māṇavagāmiyo ca abhikkantāya rattiyā abhikkanta-vaṇṇā.|| ||</p>

					<p class="f4"><a id="pg66"><span class="f2 g"><b>[66]</b></span></a> Kevalakappaṃ Veḷuvanaṃ obhāsetvā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">3. Eka-m-antaṃ ṭhito kho Asamo deva-putto Pūraṇaṃ Kassapaṃ ārabbha Bhagavato santike imaṃ gāthaṃ abhāsi:|| ||</p>

					      <p class="f4 in2">"Idha chinditamārite hatajānīsu Kassapo||<br />
							Pāpaṃ na pan'upassati puññaṃ vā pana attano,||<br />
							Sa ce vissāsam ācikkhi Satthā arahati mānanan" ti.|| ||</p>

					<p class="f4">4. Atha kho Sahalī deva-putto Makkhaliṃ-Gosālaṃ ārabbha Bhagavato santike imaṃ gāthaṃ abhāsi:|| ||</p>

					      <p class="f4 in2">"Tapojigucchāya susaṃvutatto||<br />
							vācaṃ pahāya kalahaṃ janena,||<br />
							Sa mosavajjā virato sacca-vādī||<br />
							na hi nūna tādīsaṃ karoti pāpan" ti.|| ||</p>

					<p class="f4">5. Atha kho Niṇko deva-putto Nigaṇṭhaṃ Nātaputtaṃ ārabbha Bhagavato santike imaṃ gāthaṃ abhāsi:|| ||</p>

					      <p class="f4 in2">"Jegucchi nipako bhikkhu cātuyāmasusaṃvuto,||<br />
							Diṭṭhaṃ sutañ ca ācikkhaṃ na hi nūna kibbisī siyā" ti.|| ||</p>

					<p class="f4">6. Atha kho Ākoṭako deva-putto nānātitthiye ārabbha Bhagavato santike imaṃ gāthaṃ abhāsi:|| ||</p>

					      <p class="f4 in2">"Pakudhako Kātiyāno Nigaṇṭhā||<br />
							ye cā p'ime Makkhalī Puraṇāse,||<br />
							Gaṇassa Satthāro sāmaññappattā||<br />
							na hi nūna te sappurisehi dūre" ti.|| ||</p>

					<p class="f4">7. Atha kho Veṭambarī deva-putto Ākoṭakaṃ deva-puttaṃ gāthāya paccabhāsi:|| ||</p>

					      <p class="f4 in2">"Sagāravenāpi chavo sigālo||<br />
							Na kotthako sīhasamo kadāci,||<br />
							Naggo musā-vādī gaṇassa Satthā||<br />
							Saṇkassarācāro na sataṃ sarikkho" ti.|| ||</p>

					<p class="f4"><a id="pg67"><span class="f2 g"><b>[67]</b></span></a> 8. Atha kho Māro pāpimā Veṭambariṃ deva-puttaṃ anvāvisitvā Bhagavato santike imaṃ gāthaṃ abhāsi:|| ||</p>

					      <p class="f4 in2">"Tapo jigucchāya āyuttā pālayaṃ pavivekiyaṃ,||<br />
							Rūpe ca ye niviṭṭhāse deva-lokābhinandino,||<br />
							Te ve sammā'nusāsanti paralokāya mātiyā" ti.|| ||</p>

					<p class="f4">9. Atha kho Bhagavā Māro ayaṃ pāpimā iti viditvā Māraṃ pāpimantaṃ gāthāya paccabhāsi:|| ||</p>

					      <p class="f4 in2">"Ye keci rūpā idha vā huraṃ vā||<br />
							Ye antalikkhasmiṃ pabhāsavaṇṇā,||<br />
							Sabbe va'ete NamucippaSatthā||<br />
							Āmisaṃ va macchānaṃ vadhāya khittā" ti.|| ||</p>

					<p class="f4">10. Atha kho Māṇavagāmiyo deva-putto Bhagavantaṃ ārabbha Bhagavato santike imā gāthāyo abhāsi:|| ||</p>

					      <p class="f4 in2">"Vipulo Rājagahīyānaṃ giri seṭṭho pavuccati,||<br />
							Seto Himavataṃ seṭṭho ādicco aghagāminaṃ.|| ||</p>

					      <p class="f4 in2">Samuddo udadhinaṃ seṭṭho nakkhattāṇaṃ va candimā,||<br />
							Sadevakassa lokassa Buddho aggo pavuccatī" ti.|| ||</p>

					<p class="ctr">Nānātitthiya Vagga Tatiya</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>