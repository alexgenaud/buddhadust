<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Satullapakayika Vagga: Suttas 31-40." />
<title>SN 1.1.31-40: Satulla-Pakayika Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					1. Devatā-Saɱyutta<br />
					IV. Satulla-Pakāyika Vagga</h4>

							<p class="f1 ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<h4 class="ctr"><a id="sn.1.1.31" href="../../../../backmatter/indexes/sutta/sn/01_sagv/idx_01_devatasamyutta.htm#p31">Sutta 31</a></h4>

					<h1>Sabbhi Suttaɱ</h1>

					<p class="f4"><span class="f3">[<a id="p31.1">31.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p31.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p31.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho sambahulā satullapakāyikā devatāyo abhikkantāya rattiyā abhikkantavaṇnā kevala-kappaɱ Jetavanaɱ obhāsetvā yena Bhagavā ten'upasaṅkamiɱsu,||<br />
					upasaṅkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4"><a id="pg17"><span class="f2 g"><b>[17]</b></span></a> 3. Eka-m-antaɱ ṭhitā kho ekā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Sabbhi-r-eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya seyyo hoti na pāpiyo" ti.|| ||</p>

					<p class="f4">4. Atha kho aparā devatā Bhagavato santike imaɱ gāthaɱ abhāsi:|| ||</p>

							<p class="f4 in2">"Sabhi-r-eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya paññā labbhati1 nāññato" ti.|| ||</p>

					<p class="f4">5. Atha kho aparā devatā Bhagavato santike imaɱ gāthaɱ abhāsi:|| ||</p>

							<p class="f4 in2">"Sabbhi-r-eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya sokamajjhe na socatī" ti.|| ||</p>

					<p class="f4">6. Atha kho aparā devatā Bhagavato santike imaɱ gāthaɱ abhāsi:|| ||</p>

							<p class="f4 in2">"Sabbhi-r-eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya ñātimajjhe virocatī" ti.|| ||</p>

					<p class="f4">7. Atha kho aparā devatā Bhagavato santike imaɱ gāthaɱ abhāsi:|| ||</p>

							<p class="f4 in2">"Sabbhi-r-eva samāsetha sabbhi kubbetha santhavaɱ,||<br />
							Sataɱ Sad'Dhammam aññāya sattā gacchanti suggatin" ti.|| ||</p>

					<p class="f4">8. Atha kho aparā devatā Bhagavato santike imaɱ gāthaɱ abhāsi:|| ||</p>

							<p class="f4">"Sabhi-r-eva samāsetha sabhi kubbetha santhavaɱ,||<br />
							Sataɱ Sad'Dhammam aññāya sattā tiṭṭhanti sātatan" ti.|| ||</p>

					<p class="f4">9. Atha kho aparā devatā Bhagavantaɱ etad avoca: kassa nu kho Bhagavā su-bhāsitanti.|| ||</p>

							<p class="f4 in2">"Sabbāsaɱ vo su-bhāsitaɱ pariyāyena.||<br />
							Api ca mamāɱ pi suṇātha:|| ||</p>

							<p class="f4 in2"><a id="pg18"><span class="f2 g"><b>[18]</b></span></a> Sabhi-r-eva samāsetha sabhi kubbetha santhavaɱ,||<br />
							Sataɱ Sad'Dhammam aññāya sabba-dukkhā pamuccatī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā tā devatāyo Bhagavantaɱ abhivādetvā padakkhiṇaɱ katvā tatth'evantara-dhāyiɱsūti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.32" href="../../../../backmatter/indexes/sutta/sn/01_sagv/idx_01_devatasamyutta.htm#p32">Sutta 32</a></h4>

					<h1>Maccharī Suttaɱ</h1>

					<p class="f4"><span class="f3">[<a id="p32.1">32.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p32.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p32.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho sambahulā satullapakāyikā devatāyo abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">3. Eka-m-antaɱ ṭhitā kho ekā devatā Bhagavato santike imaɱ gāthaɱ abhāsi:|| ||</p>

							<p class="f4 in2">"Maccherā ca pamādā ca evaɱ dānaɱ na diyyati,||<br />
							Puññam ākaṅkha-mānena deyyaɱ hoti vijānatā" ti.|| ||</p>

					<p class="f4">4. Atha kho aparā devatā Bhagavato santike imā gāthāyo abhāsi:|| ||</p>

							<p class="f4 in2">"Yass'eva bhīto na dadāti maccharī tadevādadato bhayaɱ,||<br />
							Jighacchā ca pipāsā ca yassa bhāyati maccharī,||<br />
							Tam eva bālaɱ phusati asmiɱ loke paramhi ca.|| ||</p>

							<p class="f4">Tasmā vineyya maccheraɱ dajjā dāna malābhibhu,||<br />
							Puññāni paralokasmiɱ patiṭṭhā honti pāṇinan" ti.|| ||</p>

					<p class="f4">5. Atha kho aparā devatā Bhagavato santike imā gāthāyo abhāsi:|| ||</p>

							<p class="f4 in2">"Te matesu na mīyanti addhānaɱ va sahabbajaɱ,||<br />
							Appasmiɱ ye pavecchanti esa dhammo sanantano.|| ||</p>

							<p class="f4">Appasmeke pavecchanti bahuneke nadicchare,||<br />
							Appasmā dakkhiṇā dinnā sahassena samaɱ mitā" ti.|| ||</p>

					<p class="f4"><a id="pg19"><span class="f2 g"><b>[19]</b></span></a> 6. Atha kho aparā devatā Bhagavato santike imā gāthāyo abhāsi:|| ||</p>

							<p class="f4 in2">"Duddadaɱ dadamānānaɱ dukkaraɱ kamma kubbataɱ,||<br />
							Asanto nānukubbanti sataɱ dhammo durannayo.|| ||</p>

							<p class="f4">Tasmā satañ ca asatañ ca nānā hoti ito gati,||<br />
							Asanto Nirayaɱ yanti santo saggaparāyaṇā" ti|| ||</p>

					<p class="f4">7. Atha kho aparā devatā Bhagavantaɱ etad avoca:|| ||</p>

					<p class="f4">"Kassa nu kho Bhagavā su-bhāsitan" ti?|| ||</p>

					<p class="f4">"Sabbāsaɱ vo su-bhāsitaɱ pariyāyena.|| ||</p>

					<p class="f4">Api ca mamāɱ pi suṇātha:|| ||</p>

							<p class="f4 in2">Dhammaɱ care yopi samuñchakaɱ caraɱ dārañca posaɱ dadamappakasmiɱ,||<br />
							Sataɱ sahassānaɱ sahassayāginaɱ kalampi nāgghanti tathāvidhassa te" ti.|| ||</p>

					<p class="f4">8. Atha kho aparā devatā Bhagavantaɱ gāthāya ajjhabhāsi:|| ||</p>

							<p class="f4 in2">"Ken'esaɱ yañño vipulo mahaggato
							Samena dinnassa na agghameti,||<br />
							Kathaɱ sataɱ sahassānaɱ sahassayāginaɱ||<br />
							Kalam pi nāgghanti tathāvidhassa te" ti.|| ||</p>

					<p class="f4">9. Atha kho Bhagavā taɱ devataɱ gāthāya ajjhabhāsi:|| ||</p>

							<p class="f4 in2">"Dadanti heke visame niviṭṭhā||<br />
							Chetvā vadhitvā atha socayitvā,||<br />
							Sā dakkhiṇā assumukhā sadaṇḍā||<br />
							Samena dinnassa na aggham eti.||<br />
							Evaɱ sataɱ sahassānaɱ sahassayāginaɱ||<br />
							Kalam pi nāgghanti tathāvidhassa te" ti.|| ||</p>

					<p>&nbsp;</p>

					<hr class="hrctr" />

					<p><a id="pg20"><span class="f2 g"><b>[20]</b></span></a></p>

					<h4 class="ctr"><a id="sn.1.1.33" href="../../../../backmatter/indexes/sutta/sn/01_sagv/idx_01_devatasamyutta.htm#p33">Sutta 33</a></h4>

					<h1>Sādhu Suttaɱ</h1>

					<p class="f4"><span class="f3">[<a id="p33.1">33.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p33.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p33.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho sambahulā satullapakāyikā devatāyo abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">3. Eka-m-antaɱ ṭhitā kho ekā devatā Bhagavato santike imaɱ udānaɱ udānesi:|| ||</p>

							<p class="f4 in2">"Sādhu kho mārisa dānaɱ.||<br />
							Maccherā ca pamādā ca evaɱ dānaɱ na diyyati.||<br />
							Puññam ākaṅkha-mānena deyyaɱ hoti vijānatā" ti.|| ||</p>

					<p class="f4">4. Atha kho aparā devatā Bhagavato santike imaɱ udānaɱ udānesi:|| ||</p>

							<p class="f4 in2">"Sādhu kho mārisa dānaɱ.||<br />
							Api ca appasmimpi sādhu dānaɱ.||<br />
							Appasmeke pavecchanti bahuneke na dicchare,||<br />
							Appasmā dakkhiṇā dinnā sahassena samaɱ mitā" ti.|| ||</p>

					<p class="f4">5. Atha kho aparā devatā Bhagavato santike imaɱ udānaɱ udānesi:|| ||</p>

							<p class="f4 in2">"Sādhu kho mārisa dānaɱ.||<br />
							Appasmim pi sādhu dānaɱ.||<br />
							Api ca saddhāya pi sādhu dānaɱ||<br />
							Dānañ ca yuddhañ ca samānamāhu appā pi santā bahuke jinanti,||<br />
							Appam pi ce saddahāno dadāti ten'eva so hoti sukhī paratthā" ti.|| ||</p>

					<p class="f4">6. Atha kho aparā devatā Bhagavato santike imaɱ udānaɱ udānesi:|| ||</p>

							<p class="f4 in2">"Sādhu kho mārisa dānaɱ.||<br />
							Appasmim pi sādhu dānaɱ.||<br />
							<a id="pg21"><span class="f2 g"><b>[21]</b></span></a> Saddhāya pi sādhu dānaɱ.||<br />
							Api ca dhamma-laddhassa pi sādhu1 dānaɱ.||<br />
							Yo dhamma-laddhassa dadāti dānaɱ||<br />
							uṭṭhāna-viriyā-dhiga-tassa jantu,||<br />
							Atikkamma so Vetaraṇiɱ Yamassa||<br />
							dibbāni ṭhānāni upeti macco" ti.|| ||</p>

					<p class="f4">7. Atha kho aparā devatā Bhagavato santike imaɱ udānaɱ udānesi:|| ||</p>

							<p class="f4 in2">"Sādhu kho mārisa dānaɱ.||<br />
							Appasmim pi sādhu dānaɱ.||<br />
							Saddhāya pi sādhu dānaɱ.||<br />
							Dhamma-laddhassa pi sādhu dānaɱ.||<br />
							Api ca viceyya dānam pi sādhu.||<br />
							Viceyya dānaɱ Sugatappasatthaɱ||<br />
							Ye dakkhiṇeyyā idha jīvaloke,||<br />
							Etesu dinnāni maha-p-phalāni||<br />
							Bījāni vuttāni yathā sukhette" ti.|| ||</p>

					<p class="f4">8. Atha kho aparā devatā Bhagavato santike imaɱ udānaɱ udānesi:|| ||</p>

							<p class="f4 in2">"Sādhu kho mārisa dānaɱ.||<br />
							Appasmim pi sādhu dānaɱ.||<br />
							Saddhāya pi sādhu dānaɱ.||<br />
							Dhamma-laddhassa pi sādhu dānaɱ.||<br />
							Viceyya dānam pi sādhu.||<br />
							Api ca pāṇesu pi sādhu saɱyamo.||<br />
							Yo pāṇabhūtesu aheṭhayaɱ caraɱ||<br />
							parūpavādā na karoti pāpaɱ,||<br />
							Bhīruɱ pasaɱ-santi na hi tattha sūraɱ||<br />
							bhayā hi santo na karonti pāpan" ti.|| ||</p>

					<p class="f4">9. Atha kho aparā devatā Bhagavantaɱ etad avoca:|| ||</p>

					<p class="f4"><a id="pg22"><span class="f2 g"><b>[22]</b></span></a> "Kassa nu kho Bhagavā su-bhāsitan" ti?|| ||</p>

					<p class="f4">"Sabbāsaɱ vo su-bhāsitaɱ pariyāyena.|| ||</p>

					<p class="f4">Api ca mamaɱ pi suṇātha:|| ||</p>

					      <p class="f4 in2">Saddhāhi dānaɱ bahudhā pasatthaɱ||<br />
							Dānā ca kho dhammapadaɱva seyyo.||<br />
							Pubbe ca hi pubbatare va santo||<br />
							Nibbāṇamevajjhagamuɱ sapaññā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.34" href="../../../../backmatter/indexes/sutta/sn/01_sagv/idx_01_devatasamyutta.htm#p34">Sutta 34</a></h4>

					<h1>Nasanti Suttaɱ</h1>

					<p class="f4"><span class="f3">[<a id="p34.1">34.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p34.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p34.1">bodh</a>]</span> Evam me sutaɱ.</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho sambahulā satullapakāyikā devatāyo abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho ekā devatā Bhagavato santike imā gāthāyo abhāsi:|| ||</p>

					      <p class="f4 in2">"Na santi kāmā manujesu niccā santīdha kamanīyāni yesu baddho,||<br />
							Yesu pamatto apunāgamanaɱ||<br />
							anāgantā puriso maccudheyyā" ti.|| ||</p>

					      <p class="f4 in2">"Chandajaɱ aghaɱ chandajaɱ dukkhaɱ||<br />
							chanda-vinayā agha-vinayo, agha-vinayā dukkha vinayo" ti.|| ||</p>

					      <p class="f4 in2">"Na te kāmā yāni citrāni loke||<br />
							saṅkappa-rāgo purisassa kāmo,||<br />
							Tiṭṭhanti citrāni tath'eva loke||<br />
							ath'ettha dhīrā vinayanti chandaɱ.|| ||</p>

					      <p class="f4 in2"><a id="pg23"><span class="f2 g"><b>[23]</b></span></a> Kodhaɱ jahe vippajaheyya mānaɱ||<br />
							saɱyojanaɱ sabbam ati-k-kameyya,||<br />
							Taɱ nāma-rūpasmim asajja-mānaɱ||<br />
							akiñ canaɱ nānupatanti dukkhā.|| ||</p>

					      <p class="f4 in2">Pahāsi saṅkhaɱ na ca vimānam ajjhagā||<br />
							acchecchi taṇhaɱ idha nāma-rūpe,||<br />
							Taɱ chinna-ganthaɱ anīghaɱ nirāsaɱ||<br />
							pariyesamānā na ca ajjhagamuɱ||<br />
							Devā manussā idha vā huraɱ vā||<br />
							saggesu vā sabba-nivesanesū ti.|| ||</p>

					      <p class="f4 in2">Taɱ ce hi nāddakkhuɱ tathā vimuttaɱ||<br />
							&nbsp;&nbsp;(icc āyasmā Mogharājā:)||<br />
							Devā manussā idha vā huraɱ vā.||<br />
							Naruttamaɱ atthavaraɱ narānaɱ||<br />
							ye taɱ namassanti pasaɱsiyā te" ti?|| ||</p>

					      <p class="f4 in2">Pasaɱsiyā te pi bhavanti bhikkhū||<br />
							&nbsp;&nbsp;(Mogharājā ti Bhagavā:)|| ||</p>

							<p class="f4">"Ye taɱ namassanti tathā vimuttaɱ,||<br />
							Aññāya dhammaɱ vici-kicchaɱ pahāya||<br />
							saṅgātigā te pi bhavanti bhikkhū" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.35" href="../../../../backmatter/indexes/sutta/sn/01_sagv/idx_01_devatasamyutta.htm#p35">Sutta 35</a></h4>

					<h1>Ujjhāna-saññi Suttaɱ</h1>

					<p class="f4"><span class="f3">[<a id="p35.1">35.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p35.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p35.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2.Atha kho sambahulā Ujjhāna-saññikā devatāyo abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā vehāsaɱ aṭṭhaɱsu.|| ||</p>

					<p class="f4"><a id="pg24"><span class="f2 g"><b>[24]</b></span></a> 3. Vehāsaɱ ṭhitā kho ekā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Aññathā santamattāṇaɱ aññathā yo pavedaye,||<br />
							Nikacca kitavass'eva bhūttaɱ theyyena tassa taɱ.||<br />
							Yaɱ hi kayirā taɱ hi vade yaɱ na kayirā na taɱ vade,||<br />
							Akarontaɱ bhāsa-mānānaɱ paṭijānanti paṇḍitā" ti.|| ||</p>

					      <p class="f4 in2">"Na-y-idaɱ bhāsita-mattena ekanta-savaṇena vā,||<br />
							Anukkamitave sakkā yā'yaɱ paṭipadā daḷhā,||<br />
							Yāya dhīrā pamuccanti jhāyino Māra bandhanā.|| ||</p>

					      <p class="f4 in2">Na ve dhīrā pakubbanti viditvā loka-pariyāyaɱ,||<br />
							Aññāya nibbutā dhīrā tiṇṇā loke visattikan" ti.|| ||</p>

					<p class="f4">4. Atha kho tā devatāyo paṭhaviyaɱ patiṭṭhahitvā Bhagavato pādesu sirasā nipatitvā Bhagavantaɱ etad avocuɱ.|| ||</p>

					<p class="f4">"Accayo no bhante accagamā.|| ||</p>

					<p class="f4">Yathā-bāla||<br />
					yathā mūḷhaɱ||<br />
					yathā akusala||<br />
					yā mayaɱ||<br />
					Bhagavantaɱ āsādetabbaɱ amaññimhā.|| ||</p>

					<p class="f4">Tāsaɱ no bhante Bhagavā accayaɱ accayato patigaṇhātu āyatiɱ saɱvarāyā" ti.|| ||</p>

					<p class="f4">5. Atha kho Bhagavā sitaɱ pātvākāsi.|| ||</p>

					<p class="f4">6. Atha kho tā devatāyo bhiyyoso-mattāya ujjhāyantiyo vehāsaɱ abbhuggañchuɱ.|| ||</p>

					<p class="f4">7. Ekā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Accayaɱ desayantīnaɱ yo ve na paṭigaṇhati,||<br />
							Kopantaro dosagaru sa veraɱ paṭimuccati" ti.|| ||</p>

					      <p class="f4 in2">"Accayo ce na vijjetha no cidhāpagataɱ siyā,||<br />
							Verāni ca sammeyyuɱ tenīdha kusalo siyā.|| ||</p>

					      <p class="f4 in2">Kass'accayā na vijjanti kassa n'atthi apāgataɱ||<br />
							Ko sammoham āpādi ko ca dhīro sadā sato" ti.|| ||</p>

					      <p class="f4 in2"><a id="pg25"><span class="f2 g"><b>[25]</b></span></a> "Tathāgatassa Buddhassa sabba-bhūtānukampino,||<br />
							Tass'accayā na vijjanti tassa n'atthi apāgataɱ,||<br />
							So na sammoham āpādi so ca dhīro sadā sato" ti.|| ||</p>

					      <p class="f4 in2">"Accayaɱ desayantīnaɱ yo ce na paṭigaṇhati,||<br />
							Kopantaro dosagaru yaɱ veraɱ paṭimuccati,||<br />
							Taɱ veraɱ nābhinandāmi patigaṇhāmi vo'ccayan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.36" href="../../../../backmatter/indexes/sutta/sn/01_sagv/idx_01_devatasamyutta.htm#p36">Sutta 36</a></h4>

					<h1>Saddhā Suttaɱ</h1>

					<p class="f4"><span class="f3">[<a id="p36.1">36.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p36.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p36.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho sambahulā Satulla-pakāyikā devatāyo abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantam abhivādetvā abhivādetvā  aṭṭhaɱsu.|| ||</p>

					<p class="f4">3. Eka-m-antaɱ ṭhitā kho ekā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Saddhā dutiyā purisassa hoti||<br />
							no ce assaddhiyaɱ avatiṭṭhati||<br />
							Yaso ca kittī ca tatv assa hoti||<br />
							Saggañ ca so gacchati sarīraɱ pahāyā" ti.|| ||</p>

					      <p class="f4 in2">"Kodhaɱ jahe vippajaheyya mānaɱ||<br />
							saɱyojanaɱ sabba-mati-k-kameyya,||<br />
							Taɱ nāma-rūpasmim asajja-mānaɱ||<br />
							akiñ canaɱ nānupatanti saṅgā" ti.|| ||</p>

					      <p class="f4 in2">"Pamādam anuyuñjanti bālā dummedhino janā||<br />
							Appamādañ ca medhāvī dhanaɱ seṭṭhaɱ va rakkhati.||<br />
							Mā pamādam anuyuñjetha mā kāma-rati-santhavaɱ||<br />
							Appamatto hi jhāyanto pappoti paramaɱ sukhan" ti.|| ||</p>

					<p>&nbsp;</p>

					<hr class="hrctr" />

					<p><a id="pg26"><span class="f2 g"><b>[26]</b></span></a></p>

					<h4 class="ctr"><a id="sn.1.1.37" href="../../../../backmatter/indexes/sutta/sn/01_sagv/idx_01_devatasamyutta.htm#p37">Sutta 37</a></h4>

					<h1>Samaya Suttaɱ</h1>

					<p class="f4"><span class="f3">[<a id="p37.1">37.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p37.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p37.1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Mahāvane mahatā bhikkhu-saṅghena saddhiɱ pañca-mattehi bhikkhu-satehi sabbeh'eva arahantehi.|| ||</p>

					<p class="f4">Dasahi ca lokadhātūhi devatā yebhuyyena sanni-patitā honti Bhagavantaɱ dassanāya bhikkhu-saṅghañ ca.|| ||</p>

					<p class="f4">2. Atha kho catunnaɱ Suddhāvāsa-kāyikānaɱ devānaɱ etad ahosi.|| ||</p>

					<p class="f4">Ayaɱ kho Bhagavā Sakkesu viharati Kapilavatthusmiɱ Mahāvane mahatā bhikkhu-saṅghena saddhiɱ pañca-mattehi bhikkhu-satehi sabbeh'eva arahantehi.|| ||</p>

					<p class="f4">Dasahi ca loka dhātūhi devatāyo yebhuyyena sanni-patitā honti Bhagavantaɱ dassanāya bhikkhu-saṅghañ ca.|| ||</p>

					<p class="f4">Yaɱ nūna mayam pi yena Bhagavā ten'upasaṅkameyyāma.|| ||</p>

					<p class="f4">Upasaṅkamitvā Bhagavato santike pacceka-gāthaɱ bhāseyyāmā ti.|| ||</p>

					<p class="f4">3. Atha kho tā devatā seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya,||<br />
					evam evaɱ Suddhāvāsesu devesu antara-hitā Bhagavato purato pātu-r-ahesuɱ.|| ||</p>

					<p class="f4">4. Atha kho tā devatā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">Eka-m-antaɱ ṭhitā kho ekā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Mahā-samayo pavanasmiɱ deva-kāyā samāgatā,||<br />
							Āgat'amha imaɱ dhamma-samayaɱ||<br />
							dakkhitāye aparājita-Saṅghan" ti.|| ||</p>

					<p class="f4">5. Atha kho aparā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Tatra bhikkhavo samādahaɱsu||<br />
							cittaɱ attano ujukam akaɱsu,||<br />
							Sārathī va nettāni gahetvā||<br />
							indriyāni rakkhanti paṇḍitā" ti.|| ||</p>

					<p class="f4"><a id="pg27"><span class="f2 g"><b>[27]</b></span></a> 6. Atha kho aparā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Chetvā khilaɱ chetvā palighaɱ||<br />
							Inda-khīlaɱ ohacca-m-anejā,||<br />
							Te caranti suddhā vimalā||<br />
							cakkhu-matā sudantā susunāgā" ti.|| ||</p>

					<p class="f4">7. Atha kho aparā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Ye keci Buddhaɱ saraṇaɱ gatāse||<br />
							na te gamissanti apāya-bhūmiɱ,||<br />
							Pahāya mānusaɱ dehaɱ||<br />
							deva-kāyaɱ paripūressantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.38" href="../../../../backmatter/indexes/sutta/sn/01_sagv/idx_01_devatasamyutta.htm#p38">Sutta 38</a></h4>

					<h1>Sakalika Suttaɱ</h1>

					<p class="f4"><span class="f3">[<a id="p38.1">38.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p38.1">rhyc</a>][<a href="../../../../dhamma-vinaya/ati/sn/01_sagv/sn01.01.038.than.ati.htm#p38.1">than</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p38.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Maddakucchismiɱ Migadāye.|| ||</p>

					<p class="f4">2. Tena kho pana samayena Bhagavato pādo sakalikāya khato hoti.|| ||</p>

					<p class="f4">Bhusā sudaɱ Bhagavato vedanā vattanti sārīrikā vedanā dukkhā tibbā kharā kaṭukā asātā amanāpā.|| ||</p>

					<p class="f4">Tā sudaɱ Bhagavā sato sampajāno adhivāseti avihañña-māno.|| ||</p>

					<p class="f4">3. Atha kho Bhagavā catugguṇaɱ saṅghāṭiɱ paññā-petvā dakkhiṇena passena sīha-seyyaɱ kappesi pāde pādaɱ accādhāya sato sampajāno.|| ||</p>

					<p class="f4">4. Atha kho satta-satā Satullapakāyikā devatāyo abhikkantāya rattiyā abhikkanta-vaṇṇā kevala-kappaɱ Maddakucchiɱ obhāsetvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ aṭṭhaɱsu.|| ||</p>

					<p class="f4">5. Eka-m-antaɱ ṭhitā kho ekā devatā Bhagavato santike imaɱ udānaɱ udānesi:|| ||</p>

					<p class="f4"><a id="pg28"><span class="f2 g"><b>[28]</b></span></a> "Nāgo vata bho Samaṇo Gotamo.|| ||</p>

					<p class="f4">Nāga vatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihañña-māno" ti.|| ||</p>

					<p class="f4">6. Atha kho aparā devatā Bhagavato santike imaɱ udānaɱ udānesi:|| ||</p>

					<p class="f4">"Sīho vata bho Samaṇo Gotamo.|| ||</p>

					<p class="f4">Sīha-vatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihañña-māno" ti.|| ||</p>

					<p class="f4">7. Atha kho aparā devatā Bhagavato santike imaɱ udānaɱ udānesi:|| ||</p>

					<p class="f4">"Ājānīyo vata bho Samaṇo Gotamo.|| ||</p>

					<p class="f4">Ājānīya-vatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihañña-māno" ti.|| ||</p>

					<p class="f4">8. Atha kho aparā devatā Bhagavato santike imaɱ udānaɱ udānesi:|| ||</p>

					<p class="f4">"Nisabho vata bho Samaṇo Gotamo.|| ||</p>

					<p class="f4">Nisabha-vatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihañña-māno" ti.|| ||</p>

					<p class="f4">9. Atha kho aparā devatā Bhagavato santike imaɱ udānaɱ udānesi:|| ||</p>

					<p class="f4">"Dhorayho vata bho Samaṇo Gotamo.|| ||</p>

					<p class="f4">Dhorayha-vatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihañña-māno" ti.|| ||</p>

					<p class="f4">10. Atha kho aparā devatā Bhagavato santike imaɱ udānaɱ udānesi:|| ||</p>

					<p class="f4">"Danto vata bho Samaṇo Gotamo.|| ||</p>

					<p class="f4">Danta-vatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihañña-māno" ti.|| ||</p>

					<p class="f4">11. Atha kho aparā devatā Bhagavato santike imaɱ udānaɱ udānesi:|| ||</p>

					<p class="f4">"Passa samādhi-subhāvitaɱ cittañ ca vimuttaɱ na cābhinataɱ na vāpanataɱ na ca sa-saṅkhāraniggayha cārita-vataɱ.|| ||</p>

					<p class="f4">Yo eva-rūpaɱ purisa-nāgaɱ purisa-sīhaɱ purisājānīyaɱ <a id="pg29"><span class="f2 g"><b>[29]</b></span></a> purisani-sabhaɱ purisa-dhorayhaɱ purisa-dantaɱ ati-k-kamitabbaɱ maññeyya,||<br />
					kim aññatra adassanā" ti.|| ||</p>

					      <p class="f4 in2">"Pañca vedā sataɱ samaɱ||<br />
							Tapassī brāhmaṇā caraɱ,||<br />
							Cittañ ca n'esaɱ na sammā vimuttaɱ||<br />
							Hīnatta-rūpā na pāraɱgamā te.||<br />
							Taṇhādhi-pannā vata sīla-baddhā||<br />
							Lūkhaɱ tapaɱ vassa-sataɱ carantā,||<br />
							Cittañ ca n'esaɱ na sammā vimuttaɱ||<br />
							Hīnatta-rūpā na pāraṅgamā te.||<br />
							Na mānakāmassa damo idh'atthi||<br />
							Na monam atthi asamāhitassa,||<br />
							Eko araññe viharaɱ pamatto||<br />
							Na maccudheyyassa tareyya pāraɱ.||<br />
							Mānaɱ pahāya susamāhitatto||<br />
							Sucetaso sabbadhi vippamutto,||<br />
							Eko araññe viharaɱ appamatto||<br />
							Sa maccudheyyassa tareyya pāran" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.39" href="../../../../backmatter/indexes/sutta/sn/01_sagv/idx_01_devatasamyutta.htm#p39">Sutta 39</a></h4>

					<h1>Pajjunna Dhītu Suttaɱ</h1>

					<p class="f4"><span class="f3">[<a id="p39.1">39.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p39.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p39.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">2. Atha kho Kokanadā Pajjunnassa dhītā abhikkantāya rattiyā abhikkanta-vaṇṇā kevala-kappaɱ Mahāvanaɱ obhāsetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">3. Eka-m-antaɱ ṭhitā kho sa devatā Kokanadā Pajjunnassa dhītā Bhagavato santike imā gāthāyo abhāsi.|| ||</p>

					      <p class="f4 in2">"Vesāliyaɱ vane viharantaɱ||<br />
							Aggaɱ sattassa sambuddhaɱ,||<br />
							<a id="pg30"><span class="f2 g"><b>[30]</b></span></a> Kokanadā'ham'asmiɱ abhivande||<br />
							Kokanadā Pajjunnassa dhītā.|| ||</p>

					      <p class="f4 in2">Sutam eva me pure āsi||<br />
							Dhammo cakkhu-matānubuddho,||<br />
							Sā'haɱ dāni sakkhī jānāmi||<br />
							Munino desayato Sugatassa.|| ||</p>

					      <p class="f4 in2">Ye hi keci ariya-Dhammaɱ||<br />
							Vigarahantā caranti dummedhā,||<br />
							Upenti Roruvaɱ ghoraɱ||<br />
							Cirarattaɱ dukkham anubhavanti|| ||</p>

					      <p class="f4 in2">Ye ca kho ariya-Dhamme||<br />
							Khantiyā upasamena upetā,||<br />
							Pahāya mānusaɱ dehaɱ||<br />
							Devakāyaɱ paripūressantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.40" href="../../../../backmatter/indexes/sutta/sn/01_sagv/idx_01_devatasamyutta.htm#p40">Sutta 40</a></h4>

					<h1>Culla Pajjunna Dhītu Suttaɱ</h1>

					<p class="f4"><span class="f3">[<a id="p40.1">40.1</a>][<a href="../../../../dhamma-vinaya/pts/sn/01_sagv/sn01.01.031-040.rhyc.pts.htm#p40.1">rhyc</a>][<a href="../../../../dhamma-vinaya/wp/sn/01_sagv/sn01.01.031-040.bodh.wp.htm#p40.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">2. Atha kho Culla Kokanadā Pajjunnassa dhītā abhikkantāya rattiyā abhikkanta-vaṇṇā kevala-kappaɱ Mahāvanaɱ obhāsetvā yena Bhagavā ten'upasaṅkami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho Culla Kokanadā Pajjunnassa dhītā Bhagavato santike imā gāthāyo abhāsi:|| ||</p>

					      <p class="f4 in2">"Idh'āgamā vijjupabhāsavaṇṇā||<br />
							Kokanadā Pajjunnassa dhītā,||<br />
							Buddhañca Dhammañ ca namassamānā||<br />
							Gāthā cimā atthavatī abhāsi.|| ||</p>

							<p class="f4 in2"><a id="pg31"><span class="f2 g"><b>[31]</b></span></a> Bahunā pi kho naɱ vibhajeyyaɱ||<br />
							Pariyāyena tādiso dhammo,||<br />
							Saɱkhittamattaɱ lapayissāmi||<br />
							Yāvatā me manasā pariyattaɱ.|| ||</p>

							<p class="f4 in2">Pāpaɱ na kayirā vacasā manasā||<br />
							Kāyena vā kiñ cana sabba-loke,||<br />
							Kāme pahāya satimā sampajāno||<br />
							Dukkhaɱ na sevetha anattha-saɱhitan" ti.|| ||</p>

					<p class="ctr">Satullapakāyika Vagga Catuttha</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>