<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya 1.8.1-12." />
<title>SN 1.8.1-12: Vaṇgisa-Thera-Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr"><i>Saṃyutta Nikāya<br />
					I. Sagātha Vagga<br />
					8. Vaṇgīsa-Thera-saṃyutta</h4>

					<h4 class="ctr">Suttas 1-12</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<h4 class="ctr"><a id="sn.1.8.1" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p1">Sutta 1</a></h4>

					<h1>Nikkhanta Suttaṃ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.08.001.rhyc.pts.htm#p1.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Vaṇgīso Āḷaviyaṃ viharati Aggāḷave cetiye āyasmatā Nigrodha-Kappena upajjhāyena saddhiṃ.|| ||</p>

					<p class="f4">2. Tena kho pana samayen'āyasmā Vaṇgīso navako hoti acira-pabba-jito ohiyyako vihārapālo.|| ||</p>

					<p class="f4">3. Atha kho sambahulā itthiyo samalaṇkaritvā yen'Aggāḷavako ārāmo ten'upasaṇkamiṃsu vihārapekkhikāyo.|| ||</p>

					<p class="f4">4. Atha kho āyasmato Vaṇgīsassa tā itthiyo disvā anabhirati uppajjati,||<br />
					rāgo cittaṃ anuddhaṃseti.|| ||</p>

					<p class="f4">5. Atha kho āyasmato Vaṇgīsassa etad ahosi:|| ||</p>

					<p class="f4">"Alābhā vata me,||<br />
					na vata me lābhā.|| ||</p>

					<p class="f4">Dulladdhaṃ vata me,||<br />
					na vata me su-laddhaṃ.|| ||</p>

					<p class="f4">Yassa me anabhirati uppannā,||<br />
					rāgo cittaṃ anuddhaṃseti.|| ||</p>

					<p class="f4">Taṃ kut'ettha labbhā yam me paro anabhiratiṃ vinodatvā abhiratiṃ uppādeyya.|| ||</p>

					<p class="f4">Yaṃ nūn-ā-haṃ attanā va attano anabhiratiṃ vinodetvā abhiratiṃ uppādeyyan" ti.|| ||</p>

					<p class="f4">6. Atha kho āyasmā Vaṇgīso attanā va attano anabhiratiṃ vinodetvā abhiratiṃ uppādetvā tāyaṃ yelāyaṃ imā gāthāyo abhāsi.|| ||</p>

					      <p class="f4 in2">"Nikkhantaṃ vata maṃ santaṃ agārasmā nagāriyaṃ,||<br />
							Vitakkā upadhāvanti pagabbhā kaṇhato ime.||<br />
							Uggaputtā mahissāsā sikkhitā daḷha-dhammino,||<br />
							Samantā parikireyyuṃ sahassaṃ apalāyinaṃ.||<br />
							Sace pi ettato bhiyyo āgamissanti itthiyo,||<br />
							N'eva maṃ vyādhayissanti dhamme s'amhi pati-ṭ-ṭhito.||<br />
							<a id="pg186"><span class="f2 g"><b>[186]</b></span></a>Sakkhī hi me sutaṃ etaṃ Buddhass'ādiccabandhuno,||<br />
							Nibbāṇa-gamanaṃ Maggaṃ tattha me nirato mano.||<br />
							Evañ ce maṃ viharantaṃ pāpimaṃ upagacchasi,||<br />
							Tathā maccu karissāmi na me Maggam pi dakkhisī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.2" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p2">Sutta 2</a></h4>

					<h1>Arati Suttaṃ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.08.002.rhyc.pts.htm#p1.1">pts</a>]</span> Evaṃ me sutaṃ.|| ||</p>

					<p class="f4">2. Ekaṃ samayaṃ āyasmā Vaṇgīso Āḷaviyaṃ viharati Aggāḷave cetiye āyasmatā Nigrodha-Kappena upajjhāyena saddhiṃ.|| ||</p>

					<p class="f4">3. Tena kho pana samayen'āyasmā Nigrodha-Kappo pacchā-bhattaṃ piṇḍa-pāta-paṭikkanto vihāraṃ pavisati.|| ||</p>

					<p class="f4">Sāyaṃ vā ni-k-khamati aparajju vā kāle.|| ||</p>

					<p class="f4">4. Tena kho pana samayen'āyasmato Vaṇgīsassa anabhirati uppannā hoti,||<br />
					rāgo cittaṃ anuddhaṃseti.|| ||</p>

					<p class="f4">5. Atha kho āyasmato Vaṇgīsassa etad ahosi:|| ||</p>

					<p class="f4">"Alābhā vata me,||<br />
					na vata me lābhā.|| ||</p>

					<p class="f4">Dulladdhaṃ vata me,||<br />
					na vata me su-laddhaṃ.|| ||</p>

					<p class="f4">Yassa me anabharati uppannā,||<br />
					rāgo cittaṃ anuddhaṃseti.|| ||</p>

					<p class="f4">Taṃ kut'ettha labbhā yaṃ me paro anabhiratiṃ vinodetvā abhiratiṃ uppādeyyan.|| ||</p>

					<p class="f4">Yaṃ nūn-ā-haṃ attanā va attano anabhiratiṃ vinodetvā abhiratiṃ uppādeyyan" ti.|| ||</p>

					<p class="f4">6. Atha kho āyasmā Vaṇgīso attanā va attano anabhiratiṃ vinodetvā abhiratiṃ uppādetvā tāyaṃ velāyaṃ imā gāthāyo abhāsi:|| ||</p>

					      <p class="f4 in2">"Aratiñ ca ratiñ ca pahāya||<br />
							sabbaso gehasitañ ca vitakkaṃ,||<br />
							Vanathaṃ na kareyya kuhiñci||<br />
							nibbanatho anato sa hi bhikkhu.||<br />
							Yam idha puthuviñ ca vehāsaṃ||<br />
							rūpa-gatañ ca jagatogadhaṃ,||<br />
							Kiñci parijīyati sabbam aniccaṃ||<br />
							evaṃ samecca caranti mutattā.||<br />
							Upadhīsu janā gadhitā||<br />
							diṭṭhasute paṭighe ca mute ca,||<br />
							Ettha vinodaya chandam anejo||<br />
							yo tattha na limpati taṃ munim āhu.||<br />
							<a id="pg187"><span class="f2 g"><b>[187]</b></span></a>Atha satthikasitā vitakkā||<br />
							puthujanatāya adhammā niviṭṭhā,||<br />
							Na ca vaggagat'assa kuhiñci||<br />
							no pana duṭṭhullabhāṇī sa bhikkhu.||<br />
							Dabbo cirarattasamāhito||<br />
							akuhako nipako apihālu,||<br />
							Santapadaṃ ajjhagamā muni||<br />
							paṭicca parinibbuto kaṇkhati kālan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.3" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p3">Sutta 3</a></h4>

					<h1>Pesalā-Atimaññanā Suttaṃ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.08.003.rhyc.pts.htm#p3.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Vaṇgīso Āḷaviyaṃ viharati Aggāḷave cetiye āyasmatā Nigrodha-Kappena upajjhāyena saddhiṃ.|| ||</p>

					<p class="f4">2. Tena kho pana samayen'āyasmā Vaṇgīso attano paṭibhāṇena aññe pesale bhikkhū atimaññati.|| ||</p>

					<p class="f4">3. Atha kho āyasmato Vaṇgīsassa etad ahosi:|| ||</p>

					<p class="f4">"Alābhā vata me,||<br />
					na vata me lābhā.|| ||</p>

					<p class="f4">Dulladdhaṃ vata me,||<br />
					na vata me su-laddhaṃ.|| ||</p>

					<p class="f4">Yvāhaṃ attano paṭibhāṇena aññe pesale bhikkhū atimaññāmī" ti.|| ||</p>

					<p class="f4">4. Atha kho āyasmā Vaṇgīso attanā va attano vippaṭisāraṃ uppādetvā tāyaṃ velāyaṃ imā gāthāyo abhāsi:|| ||</p>

					      <p class="f4 in2">"Mānaṃ pajahassu Gotama,||<br />
							mānapathañ ca jahassu asesaṃ||<br />
							mānapathasmiṃ samucchito||<br />
							vippaṭisār'ahuvā cirarattaṃ.||<br />
							Makkhena makkhitā pajā||<br />
							mānahatā Nirayaṃ papatanti,||<br />
							Socanti janā cirarattaṃ||<br />
							mānagatā Nirayaṃ upapannā||<br />
							Na hi socati bhikkhu kadāci||<br />
							Maggajino sammā-paṭipanno,||<br />
							Kittiñ ca sukhañ c'anubhoti||<br />
							<a id="pg188"><span class="f2 g"><b>[188]</b></span></a>dhammaarato ti tam āhu tathattaṃ.||<br />
							Tasmā akhilo'dha padhānavā||<br />
							nīvaraṇāni pahāya visuddho,||<br />
							Mānañ ca pahāya asesaṃ||<br />
							vijjāy'antakaro samitāvī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.4" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p4">Sutta 4</a></h4>

					<h1>Ānanda Suttaṃ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.08.004.rhyc.pts.htm#p4.1">pts</a>][<a href="../../../../dhamma-vinaya/ati/sn/01_sagv/sn01.08.004.than.ati.htm#p4.1">than</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Ānando Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho āyasmā Ānando pubbaṇha-samayaṃ nivāsetvā patta-cīvaram ādāya Sāvatthīṃ piṇḍāya pāvisi āyasmatā Vaṇgīsena pacchā-samaṇena.|| ||</p>

					<p class="f4">3. Tena kho pana samayen'āyasmato Vaṇgīsassa anabhirati uppannā hoti,||<br />
					rāgo cittaṃ anuddhaṃseti.|| ||</p>

					<p class="f4">4. Atha kho āyasmā Vaṇgīso āyasmantaṃ Ānandaṃ gāthāya ajjhabhāsi:|| ||</p>

					      <p class="f4 in2">"Kāma-rāgena ḍayhāmi cittaṃ me pariḍayhati,||<br />
							Sādhu nibbāpanaṃ brūhi anukampāya Gotamā" ti.|| ||</p>

					<p class="f4">[Ānando:]|| ||</p>

					      <p class="f4 in2">"Saññāya vipariyesā cittaṃ te pariḍayhati,||<br />
							Nimittaṃ parivajjehi subhaṃ rāgūpasaṃhitaṃ.||<br />
							Saṇkhāre parato passa dukkhato mā ca attato,||<br />
							Nibbāpehi mahārāgaṃ mā ḍayhittho puna-p-punaṃ.||<br />
							Asubhāya cittaṃ bhāvehi ek'aggaṃ susamāhitaṃ,||<br />
							Sati kāyagatā ty atthu nibbidābahulo bhava.||<br />
							Animittaṃ ca bhāvehi mān-ā-nusayam ujjaha,||<br />
							Tato mān-ā-bhisamayā upasanto carissasī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.5" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p5">Sutta 5</a></h4>

					<h1>Subhāsita Suttaṃ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.08.005.rhyc.pts.htm#p5.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti!|| ||</p>

					<p class="f4">3. "Bhadante" ti te bhikkhū Bhagavato paccassosuṃ.|| ||</p>

					<p class="f4">4. Bhagavā etad avoca:|| ||</p>

					<p class="f4">"Catuhi bhikkhave aṇgehi samannāgatā vācā subhā-sitā hoti na dubbhā-sitā anavajjā ca,||<br />
					ananuvajjā ca viññūnaṃ.|| ||</p>

					<p class="f4">Katamehi catūhi?|| ||</p>

					<p class="f4">5. Idha, bhikkhave, bhikkhū su-bhāsitaṃ yeva bhāsati no du-b-bhāsitaṃ.|| ||</p>

					<p class="f4">Dhammaṃ yeva bhāsati no adhammaṃ.|| ||</p>

					<p class="f4"><a id="pg189"><span class="f2 g"><b>[189]</b></span></a> Piyaṃ yeva bhāsati no appiyaṃ.|| ||</p>

					<p class="f4">Saccaṃ yeva bhāsati no alikaṃ.|| ||</p>

					<p class="f4">Imehi kho bhikkhave catūhi aṇgehi samannāgatā vācā subhā-sitā hoti no dubbhā-sitā anavajjā ca ananuvajjā ca viññūnan" ti.|| ||</p>

					<p class="f4">6. Idam avoca Bhagavā.|| ||</p>

					<p class="f4">Idaṃ vatvāna Sugato athāparaṃ etad avoca Satthā:|| ||</p>

					      <p class="f4 in2">"Subhāsitaṃ uttamam āhu santo||<br />
							dhammaṃ bhaṇe nādhammaṃ taṃ dutiyaṃ,||<br />
							Piyaṃ bhaṇe nāppiyaṃ taṃ tatiyaṃ||<br />
							sacchaṃ bhaṇe nālikaṃ taṃ catutthan" ti.|| ||</p>

					<p class="f4">7. Atha kho āyasmā Vaṇgīso uṭṭhāy'āsanā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā paṭibhāti maṃ Sugatā" ti.|| ||</p>

					<p class="f4">8. "Paṭibhātu taṃ Vaṇgīsā" ti Bhagavā avoca.|| ||</p>

					<p class="f4">9. Atha kho āyasmā Vaṇgīso Bhagavantaṃ sammukhā sarūpāhi gāthāhi abhitthavi:|| ||</p>

					      <p class="f4 in2">"Tam eva vācaṃ bhāseyya yāy'attāṇaṃ na tāpaye,||<br />
							Pare ca na vihiṃseyya sā ve vācā subhā-sitā||<br />
							Piyavācaṃ va bhāseyya yā vācā paṭinanditā,||<br />
							Yaṃ anādāya pāpāni paresaṃ bhāsate piyaṃ.||<br />
							Saccaṃ ve amatā vācā esa dhammo sanantano,||<br />
							Sacce atthe ca dhamme ca āhu santo pati-ṭ-ṭhitā.||<br />
							Yaṃ Buddho bhāsate vācaṃ khemaṃ nibbāṇapattiyā,||<br />
							Dukkhass'antakiriyāya sā ve vācānam uttamā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.6" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p6">Sutta 6</a></h4>

					<h1>Sāriputta Suttaṃ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.08.006.rhyc.pts.htm#p6.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā Sāriputto Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayen'āyasmā Sāriputto bhikkhū dhammiyā kathāya sandasseti sam-ā-dapeti samuttejeti sampahaṃseti poriyā vācāya vissaṭṭhāya aneḷa-gaḷāya atthassa viññāpaniyā.|| ||</p>

					<p class="f4">Te ca bhikkhū atthikatvā manasi-katvā sabba-cetaso samannā-haritvā ohita-sotā dhammaṃ suṇanti.|| ||</p>

					<p class="f4">3. Atha kho ayasmato Vaṇgīsassa etad ahosi:|| ||</p>

					<p class="f4">"Ayaṃ <a id="pg190"><span class="f2 g"><b>[190]</b></span></a> kho āyasmā Sāriputto bhikkhū dhammiyā kathāya sandasseti sam-ā-dapeti samuttejeti sampahaṃseti poriyā vācāya visaṭṭhāya aneḷa-gaḷāya atthassa viññāpaniyā.|| ||</p>

					<p class="f4">Te ca bhikkhū atthikatvā manasi-katvā sabba-cetaso samannā-haritvā ohita-sotā dhammaṃ suṇanti.|| ||</p>

					<p class="f4">Yaṃ nūn-ā-haṃ āyasmantaṃ Sāriputtaṃ sammukhā sarūpāhi gāthāhi abhitthaveyyan" ti.|| ||</p>

					<p class="f4">4. Atha kho āyasmā Vaṇgīso uṭṭhāy'āsanā ekaṃsaṃ uttarā-saṇgaṃ karitvā yen'āyasmā Sāriputto ten'añjaliṃ paṇāmetvā āyasmantaṃ Sāriputtaṃ etad avoca:|| ||</p>

					<p class="f4">"Paṭibhāti maṃ āvuso Sāriputta,||<br />
					paṭibhāti maṃ āvuso Sāriputtā" ti.|| ||</p>

					<p class="f4">5. "Paṭibhātu taṃ āvuso Vaṇgīsā" ti.|| ||</p>

					<p class="f4">6. Atha kho āyasmā Vaṇgīso āyasmantaṃ Sāriputtaṃ sammukhā sarūpāhi gāthāhi abhitthavi:|| ||</p>

					      <p class="f4 in2">"Gambhirapañño medhāvī Magg-ā-magga
ssa kovido,||<br />
							Sāriputto mahā-pañño dhammaṃ deseti bhikkhunaṃ.||<br />
							Saṇkhittena pi deseti vitthārena pi bhāsati,||<br />
							Sālikāy'iva nigghoso paṭibhānaṃ udīrayi.||<br />
							Tassa taṃ desayantassa suṇanti madhuraṃ giraṃ,||<br />
							Sarena rajanīyena savaṇīyena vaggunā,||<br />
							Udaggacittā muditā sotaṃ odhenti Bhikkhavo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.7" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p7">Sutta 7</a></h4>

					<h1>Pavāraṇa Suttaṃ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.08.007.rhyc.pts.htm#p7.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Pubbārāme Migāra-mātu pāsāde mahatā bhikkhu-saṇghena saddhiṃ pañca-mattehi bhikkhu-satehi sabbeh'eva Arahantehi.|| ||</p>

					<p class="f4">2. Tena kho pana samayena Bhagavā tadah'uposathe paṇṇarase pavāraṇāya bhikkhu-saṇgharivuto ajjhokāse nisinno hoti.|| ||</p>

					<p class="f4">3. Atha kho Bhagavā tuṇhī-bhūtaṃ bhikkhu-saṇghaṃ anuviloketvā bhikkhū āmantesi:|| ||</p>

					<p class="f4">4. "Handa dāni bhikkhave, pavārayāmi vo na ca me kiñci garahatha kāyikaṃ vā vācasikaṃ vā" ti?|| ||</p>

					<p class="f4">5. Evaṃ vutte āyasmā Sāriputto uṭṭhāy'āsanā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Na kho mayaṃ bhante,||<br />
					Bhagavato kiñci garahāma kāyikaṃ vā vācasikaṃ vā.|| ||</p>

					<p class="f4">Bhagavā <a id="pg191"><span class="f2 g"><b>[191]</b></span></a> hi bhante,||<br />
					anuppannassa Maggassa uppādetā||<br />
					asañjātassa Maggassa sañjanetā,||<br />
					anakkhātassa Maggassa akkhātā||<br />
					Maggaññū||<br />
					Maggavidū||<br />
					Maggakovido||<br />
					maggānugā ca bhante,||<br />
					etarahi sāvakā viharanti pacchā samannāgatā.|| ||</p>

					<p class="f4">Ahaṃ ca kho bhante,||<br />
					Bhagavantaṃ pavāremi||<br />
					na ca me Bhagavā kiñci garahati kāyikaṃ vā vācasikaṃ vā" ti.|| ||</p>

					<p class="f4">6. "Na khv'āhaṃ te Sāriputta kiñci garahāmi kāyikaṃ vā vācasikaṃ vā.|| ||</p>

					<p class="f4">Paṇḍito tvaṃ Sāriputta,||<br />
					mahā-pañño tvaṃ Sāriputta,||<br />
					puthupañño tvaṃ Sāriputta,||<br />
					hāsapañño tvaṃ Sāriputta,||<br />
					javanapañño tvaṃ Sāriputta,||<br />
					tikkhapañño tvaṃ Sāriputta,||<br />
					nibbedhika-pañño tvaṃ Sāriputta.|| ||</p>

					<p class="f4">Seyyathā pi Sāriputta,||<br />
					rañño cakka-vattissa jeṭṭhaputto pitarā pavattitaṃ cakkaṃ samma-d-eva anuppavatteti.|| ||</p>

					<p class="f4">Evam eva kho tvaṃ Sāriputta mayā anuttaraṃ Dhamma-cakkaṃ pavattitaṃ samma-d-eva anuppavattesī" ti.|| ||</p>

					<p class="f4">7. "No ce kira me bhante Bhagavā kiñci garahati kāyikaṃ vā vācasikaṃ vā.|| ||</p>

					<p class="f4">Imesam pana bhante Bhagavā pañcannaṃ bhikkhu-satānaṃ na kiñci garahati kāyikaṃ vā vācasikaṃ vā" ti.|| ||</p>

					<p class="f4">8. "Imesam pi khv'āhaṃ Sāriputta pañcannaṃ bhikkhu-satānaṃ na kiñci garahāmi kāyikaṃ vā vācasikaṃ vā.|| ||</p>

					<p class="f4">Imesaṃ pi Sāriputta pañcannaṃ bhikkhu-satānaṃ saṭṭhi bhikkhū tevijjā,||<br />
					saṭṭhi bhikkhū chaḷabhiññā,||<br />
					saṭṭhi bhikkhū ubhato bhāga-vimuttā||<br />
					atha itare paññā-vimuttā" ti.|| ||</p>

					<p class="f4">9. Atha kho āyasmā Vaṇgīso uṭṭhāy'āsanā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">10. "Paṭibhāti maṃ Bhagavā<br />
					paṭibhāti maṃ Sugatā" ti.|| ||</p>

					<p class="f4">11. "Paṭibhātu taṃ Vaṇgīsā" ti Bhagavā avoca.|| ||</p>

					<p class="f4">12. Atha kho āyasmā Vaṇgīso Bhagavantaṃ sammukhā sarūpāhi gāthāhi abhitthavi:|| ||</p>

					      <p class="f4 in2">"Ajja paṇṇarase visuddhiyā||<br />
							bhikkhū-pañca-satā samāgatā,||<br />
							Saṇyojana-bandhanacchidā||<br />
							anīghā khīṇa-puna-b-bhavā isī.||<br />
							<a id="pg192"><span class="f2 g"><b>[192]</b></span></a> Cakka-vattī yathā rājā amaccaparivārito,||<br />
							Samantā anupariyeti sāgarantaṃ mahiṃ imaṃ.||<br />
							Evaṃ vijita-saṇgāmaṃ satthavāhaṃ anuttaraṃ,||<br />
							Sāvakā payirupāsanti tevijjā maccubhāyino.||<br />
							Sabbe Bhagavato puttā palāp'ettha na vijjati,||<br />
							Taṇhāsallassa hantāraṃ vande ādiccabandhunan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.8" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p8">Sutta 8</a></h4>

					<h1>Parosahassa Suttaṃ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.08.008.rhyc.pts.htm#p8.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme mahatā bhikkhu-saṇghena saddhiṃ aḍḍhatelasehi bhikkhu-satehi.|| ||</p>

					<p class="f4">2. Tena kho pana samayena Bhagavā bhikkhū nibbāṇa-paṭisaṃyuttāya dhammiyā kathāya sandasseti sam-ā-dapeti samuttejeti sampahaṃseti.|| ||</p>

					<p class="f4">Te ca bhikkhū atthikatvā manasi-katvā sabba-cetaso samannā-haritvā ohita-sotā dhammaṃ suṇanti.|| ||</p>

					<p class="f4">3. Atha kho āyasmato Vaṇgīsassa etad ahosi:</p>

					<p class="f4">"Ayaṃ kho Bhagavā bhikkhū nibbāṇa-paṭisaṃyuttāya dhammiyā kathāya sandasseti sam-ā-dapeti samuttejeti sampahaṃseti.|| ||</p>

					<p class="f4">Te ca bhikkhū atthikatvā manasi-katvā sabba-cetaso samannā-haritvā ohita-sotā dhammaṃ suṇanti.|| ||</p>

					<p class="f4">Yaṃ nūn-ā-haṃ Bhagavantaṃ sammukhā sarūpāhi gāthāhi abhitthaveyyan" ti.|| ||</p>

					<p class="f4">4. Atha kho āyasmā Vaṇgīso uṭṭhāy'āsanā ekaṃsaṃ uttarā-saṇgaṃ karitvā yena Bhagavā ten'añjalim paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā,||<br />
					paṭibhāti maṃ Sugatā" ti.|| ||</p>

					<p class="f4">5. "Paṭibhātu taṃ Vaṇgīsā" ti Bhagavā avoca.|| ||</p>

					<p class="f4">6. Atha kho āyasmā Vaṇgīso Bhagavantaṃ sammukhā sarūpāhi gāthāhi abhitthavi:|| ||</p>

					      <p class="f4 in2">"Parosahassaṃ bhikkhūnaṃ Sugataṃ payirupāsati,||<br />
							Desentaṃ virajaṃ dhammaṃ nibbāṇaṃ akutobhayaṃ.||<br />
							Suṇanti dhammaṃ vimalaṃ Sammā-Sambuddha desitaṃ,||<br />
							Sobhati vata sambuddho bhikkhu-saṇghapurakkhato.||<br />
							Nāganāmo'si Bhagavā isīnaṃ isisattamo,||<br />
							Mahāmegho va hutvāna sāvake abhivassati,||<br />
							<a id="pg193"><span class="f2 g"><b>[193]</b></span></a> Divāvihārā ni-k-khamma Satthudassanakamyatā,||<br />
							Sāvako te mahāvīra pāde vandati Vaṇgīso" ti.|| ||</p>

					<p class="f4">7. "Kin nu te Vaṇgīsa imā gāthāyo pubbe parivitakkitā udāhu ṭhānaso va taṃ paṭibhantī" ti?|| ||</p>

					<p class="f4">8. "Na kho me bhante imā gāthāyo pubbe parivitakkitā atha kho ṭhānaso va maṃ paṭibhantī" ti.|| ||</p>

					<p class="f4">9. "Tena hi taṃ Vaṇgīsa bhiyyoso-mattāya pubbe aparivitakkitā gāthāyo paṭibhantū" ti.|| ||</p>

					<p class="f4">10. "Evaṃ bhante" ti kho āyasmā Vaṇgīso Bhagavato paṭi-s-sutvā bhiyyoso-mattāya Bhagavantaṃ pubbe aparivitakkāhi gāthāhi abhitthavi:|| ||</p>

					      <p class="f4 in2">"Ummaggapathaṃ Mārassa Abhibhuyya||<br />
							carasi pabhijja khilāni,||<br />
							Taṃ passatha bandhapamuñcakaraṃ||<br />
							asitaṃ bhāgaso pavibhajjaṃ.||<br />
							Oghassa hi nittharaṇ'-atthaṃ||<br />
							aneka-vihitaṃ Maggaṃ akkhāsi,||<br />
							Tasmiṃ te amate akkhāte||<br />
							dhammaddasā ṭhitā asaṃhīrā.||<br />
							Pajjotakaro ativijjha||<br />
							sabbaṭṭhitīnaṃ ati-k-kamam addasa,||<br />
							ñatvā ca sacchi-katvā ca||<br />
							aggaṃ so desayi dasaṭṭhānaṃ||<br />
							Evaṃ sudesite dhamme||<br />
							ko pamādo vijānataṃ dhammaṃ,||<br />
							Tasmā hi tassa Bhagavato sāsane||<br />
							appamatto sadā namassam anusikkhe" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.9" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p9">Sutta 9</a></h4>

					<h1>Koṇḍañña Suttaṃ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.08.009.rhyc.pts.htm#p9.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane kalaṇḍaka nivāpe.|| ||</p>

					<p class="f4">2. Atha kho āyasmā Aññāsi-Koṇḍañño sucirass'eva yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavato pādesu sirasā nipatitvā Bhagavato pādāni mukhena ca paricumbati.|| ||</p>

					<p class="f4"><a id="pg194"><span class="f2 g"><b>[194]</b></span></a> Pāṇīhi ca parisambāhati.|| ||</p>

					<p class="f4">Nāmañ ca sāveti:|| ||</p>

					<p class="f4">"Koṇḍañño'haṃ Bhagavā||<br />
					Koṇḍañño'haṃ Sugatā" ti.|| ||</p>

					<p class="f4">3. Atha kho āyasmato Vaṇgīsassa etad ahosi:|| ||</p>

					<p class="f4">"Ayaṃ kho āyasmā Aññāsi-Koṇḍañño sucirass'eva yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavato pādesu sirasā nipatitvā Bhagavato pādāni mukhena ca paricumbati.|| ||</p>

					<p class="f4">Pāṇīhi ca parisambāhati.|| ||</p>

					<p class="f4">Nāmañ ca sāveti:|| ||</p>

					<p class="f4">'Koṇḍañño'haṃ Bhagavā||<br />
					koṇḍañño'haṃ sugatā' ti.|| ||</p>

					<p class="f4">Yaṃ nūn-ā-haṃ āyasmantaṃ Aññāsi-Koṇḍaññaṃ Bhagavato sammukhā sarūpāhi gāthāhi abhitthaveyyan" ti.|| ||</p>

					<p class="f4">4. Atha kho āyasmā Vaṇgīso uṭṭhāy'āsanā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā<br />
					paṭibhāti maṃ Sugatā" ti.|| ||</p>

					<p class="f4">5. "Paṭibhātu taṃ Vaṇgīsā" ti Bhagavā āvoca.|| ||</p>

					<p class="f4">6. Atha kho āyasmā Vaṇgīso āyasmantaṃ Aññāsi-Koṇḍaññaṃ Bhagavato sammukhā sarūpāhi gāthāhi abhitthavi:|| ||</p>

					      <p class="f4 in2">"BuddhānuBuddho so thero Koṇḍaññā tibbanikkamo,||<br />
							Lābhī sukha-vihārānaṃ vivekānaṃ abhiṇhaso.||<br />
							Yaṃ sāvakena pattabbaṃ Satth-usāsanakārinā,||<br />
							Sabb'assa taṃ anuppattaṃ appamattassa sikkhato.||<br />
							Mahānubhāvo tevijjo ceto-pariyāyakovido,||<br />
							Koṇḍañño Buddhadāsāvako pāde vandati Satthuno" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.10" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p10">Sutta 10</a></h4>

					<h1>Moggallāna Suttaṃ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.08.010.rhyc.pts.htm#p10.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Isigilipasse Kāḷasilāyaṃ mahatā bhikkhu-saṇghena saddhiṃ pañca-mattehi bhikkhu-satehi sabbeh'eva Arahantehi.|| ||</p>

					<p class="f4">Tesaṃ sudaṃ āyasmā Mahā-Moggallāno cetasā cittaṃ samannesati vimuttaṃ nirupadhiṃ.|| ||</p>

					<p class="f4">2. Atha kho āyasmato Vaṇgīsassa etad ahosi:|| ||</p>

					<p class="f4">"Ayaṃ kho Bhagavā Rājagahe viharati Isigilipasse Kāḷasilāyaṃ mahatā bhikkhu-saṇghena saddhiṃ pañca-mattehi bhikkhu-satehi sabbeh'eva Arahantehi.|| ||</p>

					<p class="f4">Tesaṃ sudaṃ āyasmā Mahā-Moggallāno cetasā cittaṃ samannesati vimuttaṃ nirupadhiṃ.|| ||</p>

					<p class="f4">Yaṃ nūn-ā-haṃ āyasmantaṃ Mahā-Moggallānaṃ Bhagavato sammukhā sarūpāhi gāthāhi abhitthaveyyan" ti.|| ||</p>

					<p class="f4"><a id="pg195"><span class="f2 g"><b>[195]</b></span></a> 3. Atha kho āyasmā Vaṇgīso uṭṭhāy'āsanā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā<br />
					paṭibhāti maṃ Sugatā" ti.|| ||</p>

					<p class="f4">4. "Paṭibhātu taṃ Vaṇgīsā" ti Bhagavā avoca.|| ||</p>

					<p class="f4">5. Atha kho āyasmā Vaṇgīso āyasmantaṃ Mahā-Moggallānaṃ Bhagavato sammukhā sarūpāhi gāthāhi abhitthavi:|| ||</p>

					      <p class="f4 in2">"Nagassa passe āsīnaṃ muniṃ dukkhassa pāraguṃ,||<br />
							Sāvakā payirupāsanti tevijjā maccuhāyino.||<br />
							Te cetasā anupariyeti Moggallāno mahiddhiko,||<br />
							Cittaṃ n'esaṃ samann'esaṃ vimuttaṃ nirūpadhiṃ.||<br />
							Evaṃ sabbaṇgasamnnaṃ muniṃ dukkhassa pāraguṃ,||<br />
							Anekākārasampannaṃ payirupāsanti Gotaman" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.11" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p11">Sutta 11</a></h4>

					<h1>Gaggarā Suttaṃ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.08.011.rhyc.pts.htm#p11.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Campāyaṃ viharati Gaggarāya pokkharaṇiyā tīre mahatā bhikkhu-saṇghena saddhiṃ pañca-mattehi bhikkhu-satehi sattahi ca upāsaka-satehi sattahi ca upāsikāsatehi anekehi ca devatāsahassehi.|| ||</p>

					<p class="f4">Tyāssudaṃ Bhagavā atirocati vaṇṇena c'eva yasasā ca.|| ||</p>

					<p class="f4">2. Atha kho āyasmato Vaṇgīsassa etad ahosi:|| ||</p>

					<p class="f4">"Ayaṃ kho Bhagavā Campāyaṃ viharati Gaggarāya pokkharaṇiyā tīre mahatā bhikkhu-saṇghena saddhiṃ pañca-mattehi bhikkhu-satehi sattahi ca upāsaka-satehi sattahi ca upāsikāsatehi anekehi devatāsahassehi.|| ||</p>

					<p class="f4">Tyāssudaṃ Bhagavā atirocati vaṇṇena c'eva yasasā ca.|| ||</p>

					<p class="f4">Yaṃ nūn-ā-haṃ Bhagavantaṃ sammukhā sarūpāya gāthāya abhitthaveyyan" ti.|| ||</p>

					<p class="f4">3. Atha kho āyasmā Vaṇgīso uṭṭhāy āsanā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā Bhagavantaṃ etad avoca:|| ||</p>

					<p class="f4">"Paṭibhāti maṃ Bhagavā||<br />
					paṭibhāti maṃ sugatā" ti.|| ||</p>

					<p class="f4">4. "Paṭibhātu taṃ Vaṇgīsā" ti Bhagavā avoca.|| ||</p>

					<p class="f4">5. Atha kho āyasmā Vaṇgīso Bhagavato sammukhā sarūpāya gāthāya abhitthavi:|| ||</p>

					      <p class="f4 in2"><a id="pg196"><span class="f2 g"><b>[196]</b></span></a> "Cando yathā vigata-valāhake nabhe||<br />
							Virocati vītamalo va bhāṇumā,||<br />
							Evam pi Aṇgīrasa tvaṃ mahāmuni||<br />
							Atirocasi yasasā sabba-lokan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.8.12" href="../../../../backmatter/indexes/sutta/sn/01_sagv/idx_08_vangisa-thera-samyutta.htm#p12">Sutta 12</a></h4>

					<h1>Vaṇgīsa Suttaṃ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.08.012.rhyc.pts.htm#p12.1">pts</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayen'āyasmā Vaṇgīso acira-Arahattappatto hoti vimutti-sukha-paṭisaṃvedī.|| ||</p>

					<p class="f4">Tāyaṃ velāyaṃ imā gāthāyo abhāsi:|| ||</p>

					      <p class="f4 in2">"Kāveyyamattā vicarimha pubbe gāmā gāmaṃ purā puraṃ,||<br />
							Ath'addasāma sambuddhaṃ saddhā no udapajjatha||<br />
							So me dhammam adesesi khandhe āyatāni dhātuyo ca,||<br />
							Tassāhaṃ dhamamaṃ sutvāna pabbajiṃ anagāriyaṃ.||<br />
							Bahunnaṃ vata atthāya bodhiṃ ajjhagamā muni,||<br />
							Bhikkhūnaṃ bhikkhunīnañ ca ye niyāmagataddasā.||<br />
							Sā-gataṃ vata me āsi mama Buddhassa santike,||<br />
							Tisso vijjā anuppattā kataṃ Buddhassa sāsanan ti.||<br />
							Pubbe-nivāsaṃ jānāmi dibba-cakkhuṃ visodhitaṃ||<br />
							Tevijjo iddhippatto'mhi ceto-pariyāya kovido" ti.|| ||</p>

					<p class="ctr">Vaṇgīsa Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
