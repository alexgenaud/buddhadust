<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Nala Vagga: Suttas 1-10." />
<title>SN 1.1.1-10: Naḷa Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					1. Devatā-Saɱyutta<br />
					I. Naḷa Vagga</h4>
					
					<h4 class="ctr"><a href="../../../../backmatter/indexes/sutta/sn/01_sagv/idx_01_devatasamyutta.htm#p1">Suttas 1-10</a></h4>

							<p class="ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<p class="ctr fp4"><b><i>Namo tassa Bhagavato arahato Sammā-Sam-Buddhassa</i></b></p>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<h4 class="ctr"><a id="sn.1.1.1" href="../../../../backmatter/indexes/sutta/sn/01_sagv/idx_01_devatasamyutta.htm#p1">Sutta 1</a></h4>

					<h1>Ogha Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p1.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p1.1">bodh</a>][<a href="../../../../dhamma-vinaya/ati/sn/01_sagv/sn01.01.001.than.ati.htm#p1.1">than</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p1.1">upal</a>][<a href="../../../../dhamma-vinaya/bd/sn/01_sagv/sn01.01.001.olds.bd.htm#p1.1">olds</a>][<a href="../../../../dhamma-vinaya/spa/alvr/sn/01_sagv/sn01.01.001.spa.alvr.htm#p1.1">alvr</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavantaɱ etad avoca:|| ||</p>

					<p class="f4">Kathaɱ nu tvaɱ mārisa, ogham atarī ti?|| ||</p>

					<p class="f4">Appatiṭṭhaɱ khvāhaɱ āvuso anāyūhaɱ ogham atarin ti.|| ||</p>

					<p class="f4">Yathā kathaɱ pana tvaɱ mārisa appatiṭṭhaɱ anāyūhaɱ ogham atarī ti?|| ||</p>

							<p class="f4 in2">Yadā svāhaɱ āvuso santiṭṭhāmi,||<br />
							tadāssu saŋsīdāmi.||<br />
							Yadā svāhaɱ āvuso āyūhāmi||<br />
							tadāssu nibbuyhāmi.||<br />
							Evaɱ khvāhaɱ āvuso appatiṭṭhaɱ anāyūhaɱ ogham atarin tī.|| ||</p>

							<p class="f4 in2">Cirassaɱ vata passāmi||<br />
							brāhmaṇaɱ parinibbutaɱ,||<br />
							Appatiṭṭhaɱ anāyūhaɱ||<br />
							tiṇṇaɱ loke visattikaɱ ti|| ||</p>

							<p class="f4 in2">Idam avoca sā devatā.||<br />
							Samanuñño Satthā ahosi.|| ||</p>

					<p class="f4">Atha kho sā devatā samanuñño me Satthā' ti Bhagavantaɱ abhivādetvā padakkhiṇaɱ katvā tatth'ev'antara-dhāyī ti.|| ||</p>

					<p>&nbsp;</p>

					<hr class="hrctr" />

					<p><a id="pg2"><span class="f2 g"><b>[2]</b></span></a></p>

					<h4 class="ctr"><a id="sn.1.1.2" href="../../../../backmatter/indexes/sutta/sn/01_sagv/idx_01_devatasamyutta.htm#p2">Sutta 2</a></h4>

					<h1>Nimokkha Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p2.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p2.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p2.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavantaɱ etad avoca:|| ||</p>

							<p class="f4 in2">Jānāsi no tvaɱ mārisa,||<br />
							sattānaɱ nimokkhaɱ pamokkhaɱ vivekan ti?|| ||</p>

							<p class="f4 in2">(Bhagavā:)||<br />
							Jānāmi khvāhaɱ āvuso sattānaɱ nimokkhaɱ pamokkhaɱ vivekan ti.|| ||</p>

							<p class="f4 in2">(Devatā:)||<br />
							Yathā katham pana tvaɱ mārisa jānāsi sattānaɱ nimokkhaɱ pamokkhaɱ vivekan ti?|| ||</p>

							<p class="f4 in2">(Bhagavā:)||<br />
							Nandībhavaparikkhayā saññāviññāṇasaŋkhayā,||<br />
							Vedanānaɱ nirodhā upasamā evaɱ khvāhaɱ āvuso jānāmi.||<br />
							Sattānaɱ nimokkhaɱ pamokkhaɱ vivekan ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.3" href="../../../../backmatter/indexes/sutta/sn/01_sagv/idx_01_devatasamyutta.htm#p3">Sutta 3</a></h4>

					<h1>Upanīyati Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p3.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p3.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p3.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gātham abhāsi:|| ||</p>

							<p class="f4 in2">Upanīyati jīvitam appam āyu||<br />
							jarūpanītassa na santi tāṇā,||<br />
							Etaɱ bhayaɱ maraṇe pekkhamāno||<br />
							puññāni kayirātha sukhāvahānī ti.|| ||</p>

							<p class="f4 in2">(Bhagavā:)||<br />
							Upanīyati jīvitam appam āyu||<br />
							jarūpanītassa na santi tāṇā||<br />
							Etaɱ bhayaɱ maraṇe pekkhamāno||<br />
							lokāmisaɱ pajahe santipekkho ti.|| ||</p>

					<p>&nbsp;</p>

					<hr class="hrctr" />

					<p><a id="pg3"><span class="f2 g"><b>[3]</b></span></a></p>

					<h4 class="ctr"><a id="sn.1.1.4" href="../../../../backmatter/indexes/sutta/sn/01_sagv/idx_01_devatasamyutta.htm#p4">Sutta 4</a></h4>

					<h1>Accenti Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p4.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p4.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p4.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gātham abhāsi:|| ||</p>

							<p class="f4">Accenti kālā tarayanti rattiyo||<br />
							vayoguṇā anupubbaɱ jahanti.||<br />
							Etaɱ bhayaɱ maraṇe pekkhamāno||<br />
							puññāni kayirātha sukhāvahānī ti.|| ||</p>

							<p class="f4">(Bhagavā:)||<br />
							Accenti kālā tarayanti rattiyo||<br />
							vayoguṇā anupubbaɱ jahanti,||<br />
							Etaɱ bhayaɱ maraṇe pekkhamāno||<br />
							lokāmisaɱ pajahe santipekkhoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.5" href="../../../../backmatter/indexes/sutta/sn/01_sagv/idx_01_devatasamyutta.htm#p5">Sutta 5</a></h4>

					<h1>Kati Chinda Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p5.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p5.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p5.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavantaɱ gāthāya ajjhabhāsi:|| ||</p>

							<p class="f4 in2">Kati chinde kati jahe kati cuttari bhāvaye,||<br />
							Kati saŋgātigo 'bhikkhu oghatiṇṇo' ti vuccatī ti:|| ||</p>

							<p class="f4 in2">(Bhagavā:)||<br />
							Pañca chinde pañca jahe pañca vuttari bhāvaye,||<br />
							Pañca saŋgātigo 'bhikkhu oghatiṇṇo' ti vuccatī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.6" href="../../../../backmatter/indexes/sutta/sn/01_sagv/idx_01_devatasamyutta.htm#p6">Sutta 6</a></h4>

					<h1>Jāgara Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p6.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p6.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p6.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

							<p class="f4 in2">Kati jāgarataɱ suttā kati suttesu jāgarā,||<br />
							Katīhi rajam ādeti katīhi parisujjhatī ti.|| ||</p>

							<p class="f4 in2">(Bhagavā:)||<br />
							Pañca jāgarataɱ suttā pañca suttesu jāgarā,||<br />
							Pañcahi rajam ādeti pañcahi parisujjhatī ti.|| ||</p>

					<p>&nbsp;</p>

					<hr class="hrctr" />

					<p><a id="pg4"><span class="f2 g"><b>[4]</b></span></a></p>

					<h4 class="ctr"><a id="sn.1.1.7" href="../../../../backmatter/indexes/sutta/sn/01_sagv/idx_01_devatasamyutta.htm#p7">Sutta 7</a></h4>

					<h1>Appaṭividita Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p7.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p7.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p7.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

							<p class="f4 in2">Yesaɱ dhammā appaṭividitā paravādesu nīyare,||<br />
							Suttā te na ppabujjhanti kālo tesaɱ pabujjhitun ti.|| ||</p>

							<p class="f4 in2">(Bhagavā:)||<br />
							Yesaɱ dhammā suppaṭi-viditā paravādesu na nīyare,
							Te sambuddhā samma'd'aññāya caranti visame saman ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.8" href="../../../../backmatter/indexes/sutta/sn/01_sagv/idx_01_devatasamyutta.htm#p8">Sutta 8</a></h4>

					<h1>Susammuṭṭha Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p8.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p8.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p8.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

							<p class="f4 in2">Yesaɱ dhammā susammuṭṭhā paravādesu nīyare,||<br />
							Suttā te na ppabujjhanti kālo tesaɱ pabujjhitun ti.|| ||</p>

							<p class="f4 in2">(Bhagavā:)||<br />
							Yesaɱ dhammā asammuṭṭhā paravādesu na nīyare,||<br />
							Te sambuddhā samma'd'aññāya caranti visame samaɱ ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.9" href="../../../../backmatter/indexes/sutta/sn/01_sagv/idx_01_devatasamyutta.htm#p9">Sutta 9</a></h4>

					<h1>Namānakāma Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p9.1">pts</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p9.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p9.1">upal</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

							<p class="f4 in2">Na mānakāmassa damo idh'atthi||<br />
							na monam atthi asamāhitassa,||<br />
							Eko araññe viharaɱ pamatto||<br />
							na maccudheyyassa tareyya pāran ti.|| ||</p>

							<p class="f4 in2">(Bhagavā:)||<br />
							Mānaɱ pahāya susamāhitatto||<br />
							sucetaso sabbadhi vippamutto,||<br />
							Eko araññe viharaɱ appamatto||<br />
							sa maccudheyyassa tareyya pāran ti.|| ||</p>

					<p>&nbsp;</p>

					<hr class="hrctr" />

					<p><a id="pg5"><span class="f2 g"><b>[5]</b></span></a></p>

					<h4 class="ctr"><a id="sn.1.1.10" href="../../../../backmatter/indexes/sutta/sn/01_sagv/idx_01_devatasamyutta.htm#p10">Sutta 10</a></h4>

					<h1>Arañña Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.01.001-010.rhyc.pts.htm#p10.1">pts</a>][<a href="../../../../dhamma-vinaya/ati/sn/01_sagv/sn01.01.010.than.ati.htm#p1">than</a>][<a href="../../../../dhamma-vinaya/wp/sn/01_sagv/sn01.01.001-010.bodh.wp.htm#p10.1">bodh</a>][<a href="../../../../dhamma-vinaya/mnl/sn/01_sagv/sn01.01.001-010.upal.mnl.htm#p10.1">upal</a>][<a href="../../../../dhamma-vinaya/spa/alvr/sn/01_sagv/sn01.01.010.spa.alvr.htm#p1">alvr</a>]</span> E<span class="fP2">VAṂ ME SUTAṂ</span>.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā ekam-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā Bhagavantaɱ gāthāya ajjhabhāsi:|| ||</p>

							<p class="f4 in2">Araññe viharantānaɱ santānaɱ brahma-cārinaɱ,||<br />
							Ekabhattaɱ bhuñjamānānaɱ kena vaṇṇo pasīdatī ti.|| ||</p>

							<p class="f4 in2">(Bhagavā:)||<br />
							Atītaɱ nānusocanti na ppajappanti'nāgataɱ,||<br />
							Paccuppannena yāpenti tena vaṇṇo pasīdati.||<br />
							Anāgatappajappāya atītassānusocanā,||<br />
							Etena bālā sussanti na'o va harito luto ti.|| ||</p>

					<p class="f4 ctr">Na'avaggo paṭhamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>