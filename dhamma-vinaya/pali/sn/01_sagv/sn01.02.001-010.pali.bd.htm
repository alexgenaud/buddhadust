<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1 2 1-10: Devaputta Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					2. Devaputtasaŋyutta</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg46"><span class="f2 g"><b>[46]</b></span></a></p>

					<h4 class="ctr"><a id="sn.1.2.1" href="../../../../backmatter/indexes/sutta/sn/01_sagv/idx_02_devaputtasamyutta.htm#p1">Sutta 1</a></h4>

					<h1>Paṭhama Kassapa Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p1.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Kassapo deva-putto abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Kassapo deva-putto Bhagavantaɱ etad avoca:|| ||</p>

					<p class="f4">"Bhikkhuɱ Bhagavā pakāsesi,||<br />
					no ca bhikkhuno anusāsanin" ti.|| ||</p>

					<p class="f4">(Bhagavā:)|| ||</p>

					<p class="f4">"Tena hi Kassapa taɱ yeva ettha paṭibhātū" ti.|| ||</p>

					<p class="f4">(Kassapadeva-putto:)|| ||</p>

					<p class="f4">"Subhāsitassa sikkhetha samaṇūpāsanassa ca,||<br />
					Ekāsanassa ca raho citta-vūpasamassa cā" ti.|| ||</p>

					<p class="f4">Idam avoca Kassapo deva-putto.|| ||</p>

					<p class="f4">Samanuñño Satthā ahosi.</p>

					<p class="f4">"Atha kho Kassapo deva-putto samanuñño me Satthā" ti Bhagavantaɱ||<br />
					Abhivādetvā padakkhiṇaɱ katvā tatth'ev'antara-dhāyī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.2" href="../../../../backmatter/indexes/sutta/sn/01_sagv/idx_02_devaputtasamyutta.htm#p2">Sutta 2</a></h4>

					<h1>Dutiya Kassapa Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p2.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhito kho Kassapo deva-putto Bhagavato santike imaɱ gāthaɱ abhāsi:|| ||</p>

							<p class="f4 in2">"Bhikkhu siyā jhāyī vimutta-citto||<br />
							ākaŋkhe ca hadayassānupattiɱ,||<br />
							okassa ñatvā udayabbayañ ca||<br />
							sucetaso anissito tadānisaɱso" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg47"><span class="f2 g"><b>[47]</b></span></a></p>

					<h4 class="ctr"><a id="sn.1.2.3" href="../../../../backmatter/indexes/sutta/sn/01_sagv/idx_02_devaputtasamyutta.htm#p3">Sutta 3</a></h4>

					<h1>Māgha Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p3.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho māgho deva-putto abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yena Bhagavā ten'upasankami.||<br />
					Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">"Eka-m-antaɱ ṭhito kho māgho deva-putto Bhagavantaɱ gāthāya ajjhabhāsi:|| ||</p>

					<p class="f4">Kiɱ su jhatvā sukhaɱ seti kiɱ su jhatvā na socati,||<br />
					Kissassa ekadhammassa vadhaɱ rocesi Gotamā" ti.|| ||</p>

					<p class="f4">(Bhagavā:)|| ||</p>

					<p class="f4">"Kodhaɱ jhatvā sukhaɱ seti ko'dhaɱ jhatvā na socati,||<br />
					Kodhassa visamūlassa madhuraggassa vatrabhū,||<br />
					Vadhaɱ ariyā pasaɱ-santi taɱ hi jhatvā na socatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.4" href="../../../../backmatter/indexes/sutta/sn/01_sagv/idx_02_devaputtasamyutta.htm#p4">Sutta 4</a></h4>

					<h1>Māgadha Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p4.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhito kho Māgadho deva-putto Bhagavantaɱ gāthāya ajjhabhāsi:|| ||</p>

					<p class="f4">"Kati lokasmiɱ pajjotā yehi loko pakāsa" ti.|| ||</p>

					<p class="f4">Bhagavantaɱ puṭṭhumāgamma kathaɱ jānemu taɱ mayan" ti|| ||</p>

					<p class="f4">(Bhagavā:)|| ||</p>

					<p class="f4">"Cattāro loke pajjotā pañcamettha na vijjati,||<br />
					Divā tapati ādicco rattiɱ ābhāti candimā.|| ||</p>

					<p class="f4">Atha aggi divārattiɱ tattha tattha pakāsati,||<br />
					SamBuddho tapataɱ seṭṭho esā ābhā anuttarā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.5" href="../../../../backmatter/indexes/sutta/sn/01_sagv/idx_02_devaputtasamyutta.htm#p5">Sutta 5</a></h4>

					<h1>Dāmali Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p5.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Dāmali deva-putto abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho dāmali deva-putto Bhagavato santike imaɱ gāthaɱ abhāsi.|| ||</p>

							<p class="f4 in2">"Karaṇīyame taɱ brāhmaṇena padhānam akilāsunā,||<br />
							Kāmānaɱ vippahāṇena na tenāsiɱsate bhavan" ti.|| ||</p>

							<p class="f4 in2">"N'atthi kiccaɱ brāhmaṇassa||<br />
							(Dāmalī ti Bhagavā)||<br />
							katakicco hi brāhmaṇo.||<br />
							Yāva na gādhaɱ labhati||<br />
							<a id="pg48"><span class="f2 g"><b>[48]</b></span></a> Nadīsu āyūhati sabba-gattehi jantu||<br />
							Gādhañ ca laddhāna thale ṭhito so||<br />
							n'āyūhati pāragato hi so" ti.|| ||</p>

							<p class="f4 in2">"Esūpamā Dāmali brāhmaṇassa khīṇ'āsavassa nipakassa jhāyino,||<br />
							Pappuyya jāti-maraṇassa antaɱ||<br />
							n'āyūhati pāragato hi so" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.6" href="../../../../backmatter/indexes/sutta/sn/01_sagv/idx_02_devaputtasamyutta.htm#p6">Sutta 6</a></h4>

					<h1>Kāmada Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p6.1">rhyc</a>][<a href="../../../../dhamma-vinaya/ati/sn/01_sagv/sn01.02.006.olen.ati.htm#p6.1">olen</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhito kho Kāmado deva-putto Bhagavantaɱ etad avoca:|| ||</p>

					<p class="f4">"Dukkaraɱ Bhagavā sudukkaraɱ Bhagavā" ti.|| ||</p>

					<p class="f4">"Dukkaraɱ vā pi karonti||<br />
					(Kāmadā ti Bhagavā)||<br />
					Sekhā sīlasamāhitā ṭhitattā||<br />
					anagāriy'upetassa||<br />
					Tuṭṭhi hoti sukhāvahā" ti.|| ||</p>

					<p class="f4">"Dullabhā Bhagavā yad idaɱ tuṭṭhī" ti.|| ||</p>

					<p class="f4">"Dullabhaɱ vā pi labhanti||<br />
					(Kāmadā ti Bhagavā)||<br />
					Citta-vūpasame ratā,||<br />
					Yesaɱ divā ca ratto ca||<br />
					Bhāvanāya rato mano" ti.|| ||</p>

					<p class="f4">"Dussamādahaɱ Bhagavā yad idaɱ cittan" ti.|| ||</p>

					<p class="f4">"Dussamādahaɱ vā pi samādahanti||<br />
					(Kāmadāti Bhagavā)||<br />
					Indriyūpasame ratā,||<br />
					Te chetvā maccuno jālaɱ||<br />
					Ariyā gacchanti Kāmadā" ti.|| ||</p>

					<p class="f4">"Duggamo Bhagavā visamo Maggo" ti|| ||</p>

					<p class="f4">(Bhagavā:)|| ||</p>

					<p class="f4">"Duggame visame vā pi||<br />
					Ariyā gacchanti Kāmada,||<br />
					Anariyā visame magge||<br />
					Papatanti avaɱsirā,||<br />
					Ariyānaɱ samo Maggo||<br />
					Ariyā hi visame samā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.7" href="../../../../backmatter/indexes/sutta/sn/01_sagv/idx_02_devaputtasamyutta.htm#p7">Sutta 7</a></h4>

					<h1>Pañcālacaṇḍa Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p7.1">rhyc</a>][<a href="../../../../dhamma-vinaya/ati/sn/01_sagv/sn01.02.007.than.ati.htm#p7.1">than</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhito ko pañcālacaṇḍo deva-putto Bhagavato santike imaɱ gāthaɱ abhāsi:|| ||</p>

					<p class="f4">"Sambādhe vata okāsaɱ avindi bhūrimedhaso,||<br />
					Yo jhānambudhā Buddho patilīnanisabho munī" ti.|| ||</p>

					<p class="f4">"Sambādhe vā pi vindanti||<br />
					(pañcālacaṇḍāti Bhagavā)||<br />
					dhammaɱ nibbāṇapattiyā,||<br />
					Ye satiɱ pacca-latthuɱ su sammā te susamāhitā" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg49"><span class="f2 g"><b>[49]</b></span></a></p>

					<h4 class="ctr"><a id="sn.1.2.8" href="../../../../backmatter/indexes/sutta/sn/01_sagv/idx_02_devaputtasamyutta.htm#p8">Sutta 8</a></h4>

					<h1>Tāyana Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p8.1">rhyc</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho tāyano deva-putto purāṇatitthakaro abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yena Bhagavā ten'upasankami,||<br />
					upasankamitvā Bhagavantaɱ abhivādatvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho tāyano deva-putto Bhagavato santike imā gāthāyo abhāsi:|| ||</p>

					<p class="f4">"Chinda sotaɱ parakkamma kāme panuda brāhmaṇa,||<br />
					Na-p-pahāya munī kāme nekattamuppajja" ti.|| ||</p>

					<p class="f4">"Kayirā ce kayirāthenaɱ daḷhamenaɱ parakkame,||<br />
					Sithilohi paribbājo bhiyyo ākirate rajaɱ.|| ||</p>

					<p class="f4">Akataɱ dukkataɱ seyyo pacchā tapati dukkataɱ,||<br />
					Katañ ca sukataɱ seyyo yaɱ katvā nānutappati.|| ||</p>

					<p class="f4">Kuso yathā duggahito hatthamevānukantati,||<br />
					Sāmaññaɱ dupparāmaṭṭhaɱ Nirayāyūpakaḍḍhati.|| ||</p>

					<p class="f4">Yaɱ kiñci sithilaɱ kammaɱ saɱkiliṭṭhañca yaɱ vataɱ,||<br />
					Saɱkassaraɱ Brahma-cariyaɱ na taɱ hoti maha-p-phalan" ti.|| ||</p>

					<p class="f4">Idam avoca Tāyano deva-putto.|| ||</p>

					<p class="f4">"Idaɱ vatvā Bhagavantaɱ abhivādetvā padakkhiṇaɱ katvā tatth'ev'antara-dhāyā" ti.|| ||</p>

					<p class="f4">Atha kho Bhagavā tassā rattiyā accayena bhikkhū āmantesi:|| ||</p>

					<p class="f4">"Imaɱ bhikkhave rattiɱ tāyano nāma deva-putto purāṇatitthakaro abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yen'āhaɱ ten'upasankami.||<br />
					Upasaŋkamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito bhikkhave tāyano deva-putto mama santike imā gāthāyo abhāsi:|| ||</p>

					<p class="f4">'Chinda sotaɱ parakkamma kāme panuda4 brāhmaṇa,||<br />
					Na-p-pahāya muni kāme n'ekattam uppajjati.|| ||</p>

					<p class="f4">Kayirā ce kayirāth'enaɱ daḷham enaɱ parakkame,||<br />
					<a id="pg50"><span class="f2 g"><b>[50]</b></span></a> Sithilo hi paribbājo bhiyyo ākirate rajam.|| ||</p>

					<p class="f4">Akataɱ dukkataɱ seyyo pacchā tapati dukkataɱ,||<br />
					Katañ ca sukataɱ seyyo yaɱ katvā nānutappati.|| ||</p>

					<p class="f4">Kuso yathā duggahito hatthamevānukantati,||<br />
					Sāmaññaɱ dupparāmaṭṭhaɱ Nirayāyūpakaḍḍhati.|| ||</p>

					<p class="f4">Yaɱ kiñci sithilaɱ kammaɱ||<br />
					saɱkiliṭṭhañ ca yaɱ vataɱ,||<br />
					Saŋkassaraɱ Brahma-cariyaɱ||<br />
					na taɱ hoti maha-p-phalan' ti.|| ||</p>

					<p class="f4">Idam avoca Tāyano deva-putto.|| ||</p>

					<p class="f4">Idaɱ vatvā maɱ abhivādetvā padakkhiṇaɱ katvā tatth'evantara-dhāyi.|| ||</p>

					<p class="f4">Uggaṇhātha bhikkhave,||<br />
					Tāyanagāthā,||<br />
					pariyāpuṇātha bhikkhave,||<br />
					Tāyanagāthā.|| ||</p>

					<p class="f4">Dhāretha bhikkhave,||<br />
					Tāyanagāthā.|| ||</p>

					<p class="f4">Attha-saɱhitā bhikkhave,||<br />
					tāyanagāthā||<br />
					Ādibrahma-cariyikā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.9" href="../../../../backmatter/indexes/sutta/sn/01_sagv/idx_02_devaputtasamyutta.htm#p9">Sutta 9</a></h4>

					<h1>Candima Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p9.1">rhyc</a>][<a href="../../../../dhamma-vinaya/ati/sn/01_sagv/sn01.02.009.piya.ati.htm#p9.1">piya</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena candimā deva-putto rāhunā asurindena gahito hoti.|| ||</p>

					<p class="f4">Atha kho candimā deva-putto Bhagavantaɱ anussara-māno tāyaɱ velāyaɱ imaɱ gāthaɱ abhāsi:|| ||</p>

					<p class="f4">"Namo te Buddhavīratthu vippamuttosi sabbadhi,||<br />
					Sambādhapaṭi-pannosmi tassa me saraṇaɱ bhavā" ti.|| ||</p>

					<p class="f4">Atha kho Bhagavā candimaɱ deva-puttaɱ ārabbha rāhuɱ asurindaɱ gāthāya ajjhabhāsi:|| ||</p>

					<p class="f4">"Tathāgataɱ arahantaɱ candimā saraṇaɱ gato||<br />
					Rāhu candaɱ pamuñcassu buddhā lokānukampakā" ti.|| ||</p>

					<p class="f4">Atha kho rāhu asurindo candimaɱ deva-puttaɱ muñcitvā taramānarūpo yena vepacitti asurindo ten'upasankami.||<br />
					Upasaŋkamitvā saɱviggo loma-haṭṭha-jāto eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitaɱ kho rāhuɱ asurindaɱ vepacitti asurindo gāthāya ajjhabhāsi:|| ||</p>

					      <p class="f4 in2">"Kin nu santaramāno va Rāhu candaɱ pamuñcasi,||<br />
							Saɱviggarūpo āgamma kin nu bhīto va tiṭṭhasī" ti.|| ||</p>

					      <p class="f4 in2">"Sattadhā me phale muddhā jīvanto na sukhaɱ labhe,||<br />
							Buddha-gāthā-bhigīto'mhi no ce muñceyya Candiman" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg51"><span class="f2 g"><b>[51]</b></span></a></p>

					<h4 class="ctr"><a id="sn.1.2.10" href="../../../../backmatter/indexes/sutta/sn/01_sagv/idx_02_devaputtasamyutta.htm#p10">Sutta 10</a></h4>

					<h1>Suriya Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p10.1">rhyc</a>][<a href="../../../../dhamma-vinaya/ati/sn/01_sagv/sn01.02.010.piya.ati.htm#p10.1">piya</a></span>] Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Suriyo deva-putto rāhunā asurindena gahito hoti.|| ||</p>

					<p class="f4">Atha kho Suriyo deva-putto Bhagavantaɱ anussara-māno tāyaɱ velāyaɱ imaɱ gāthaɱ abhāsi:|| ||</p>

					<p class="f4">"Namo te Buddhavīratthu vippamuttosi sabbadhi,||<br />
					Sambādhapaṭi-pannosmi tassa me saraṇaɱ bhavā" ti.|| ||</p>

					<p class="f4">Atha kho Bhagavā suriyaɱ deva-puttaɱ ārabbha rāhuɱ asurindaɱ gāthāhi ajjhabhāsi:|| ||</p>

					<p class="f4">"Tathāgataɱ arahantaɱ Suriyo saraṇaɱ gato,||<br />
					Rāhu suriyaɱ pamuñcassu buddhā lokānukampakā" ti.|| ||</p>

					<p class="f4">"Yo andha-kāre tamasī pabhaŋkaro verocano maṇḍalī uggatejo,||<br />
					Mā rāhu gilī caraɱ antalikkhe pajaɱ mama rāhu pamuñca suriyan" ti"|| ||</p>

					<p class="f4">Atha kho Rāhu asurindo Suriyaɱ deva-puttaɱ muñcitvā taramānarūpo yena Vepacitti asurindo ten'upasankami.|| ||</p>

					<p class="f4">Upasaŋkamitvā saɱviggo loma-haṭṭha-jāto eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitaɱ kho rāhuɱ asurindaɱ Vepacitti asurindo gāthāya ajjhabhāsi:|| ||</p>

					<p class="f4">"Kin nusantaramāno va rāhu suriyaɱ pamuñcasi,||<br />
					Saɱviggarūpo āgamma kin nu bhītova tiṭṭhasī" ti.|| ||</p>

					<p class="f4">"Sattadhā me phale muddhā jīvanto na sukhaɱ labhe,||<br />
					Buddhagāthābhi gītomhi no ce muñceyya suriyanti."|| ||</p>

					<p class="ctr">Suriya Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>