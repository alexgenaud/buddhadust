<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1 2 1-10: Devaputta Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr"><i>Saṃyutta Nikāya<br />
					I. Sagātha Vagga<br />
					2. Devaputtasaṃyutta</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg46"><span class="f2 g"><b>[46]</b></span></a></p>

					<h4 class="ctr"><a id="sn.1.2.1" href="../../../../backmatter/indexes/sutta/sn/01_sagv/idx_02_devaputtasamyutta.htm#p1">Sutta 1</a></h4>

					<h1>Paṭhama Kassapa Suttaṃ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p1.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Kassapo deva-putto abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Kassapo deva-putto Bhagavantaṃ etad avoca:|| ||</p>

					<p class="f4">"Bhikkhuṃ Bhagavā pakāsesi,||<br />
					no ca bhikkhuno anusāsanin" ti.|| ||</p>

					<p class="f4">(Bhagavā:)|| ||</p>

					<p class="f4">"Tena hi Kassapa taṃ yeva ettha paṭibhātū" ti.|| ||</p>

					<p class="f4">(Kassapadeva-putto:)|| ||</p>

					<p class="f4">"Subhāsitassa sikkhetha samaṇūpāsanassa ca,||<br />
					Ekāsanassa ca raho citta-vūpasamassa cā" ti.|| ||</p>

					<p class="f4">Idam avoca Kassapo deva-putto.|| ||</p>

					<p class="f4">Samanuñño Satthā ahosi.</p>

					<p class="f4">"Atha kho Kassapo deva-putto samanuñño me Satthā" ti Bhagavantaṃ||<br />
					Abhivādetvā padakkhiṇaṃ katvā tatth'ev'antara-dhāyī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.2" href="../../../../backmatter/indexes/sutta/sn/01_sagv/idx_02_devaputtasamyutta.htm#p2">Sutta 2</a></h4>

					<h1>Dutiya Kassapa Suttaṃ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p2.1">rhyc</a>][<a href="../../../../dhamma-vinaya/ati/sn/01_sagv/sn01.02.002.than.ati.htm#p2.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhito kho Kassapo deva-putto Bhagavato santike imaṃ gāthaṃ abhāsi:|| ||</p>

							<p class="f4 in2">"Bhikkhu siyā jhāyī vimutta-citto||<br />
							ākaṇkhe ca hadayassānupattiṃ,||<br />
							okassa ñatvā udayabbayañ ca||<br />
							sucetaso anissito tadānisaṃso" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg47"><span class="f2 g"><b>[47]</b></span></a></p>

					<h4 class="ctr"><a id="sn.1.2.3" href="../../../../backmatter/indexes/sutta/sn/01_sagv/idx_02_devaputtasamyutta.htm#p3">Sutta 3</a></h4>

					<h1>Māgha Suttaṃ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p3.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho māgho deva-putto abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yena Bhagavā ten'upasaṇkami.||<br />
					Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">"Eka-m-antaṃ ṭhito kho māgho deva-putto Bhagavantaṃ gāthāya ajjhabhāsi:|| ||</p>

					<p class="f4">Kiṃ su jhatvā sukhaṃ seti kiṃ su jhatvā na socati,||<br />
					Kissassa ekadhammassa vadhaṃ rocesi Gotamā" ti.|| ||</p>

					<p class="f4">(Bhagavā:)|| ||</p>

					<p class="f4">"Kodhaṃ jhatvā sukhaṃ seti kodhaṃ jhatvā na socati,||<br />
					Kodhassa visamūlassa madhura-g-gassa vatrabhū,||<br />
					Vadhaṃ ariyā pasaṃ-santi taṃ hi jhatvā na socatī" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.4" href="../../../../backmatter/indexes/sutta/sn/01_sagv/idx_02_devaputtasamyutta.htm#p4">Sutta 4</a></h4>

					<h1>Māgadha Suttaṃ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p4.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhito kho Māgadho deva-putto Bhagavantaṃ gāthāya ajjhabhāsi:|| ||</p>

					<p class="f4">"Kati lokasmiṃ pajjotā yehi loko pakāsa" ti.|| ||</p>

					<p class="f4">Bhagavantaṃ puṭṭhumāgamma kathaṃ jānemu taṃ mayan" ti|| ||</p>

					<p class="f4">(Bhagavā:)|| ||</p>

					<p class="f4">"Cattāro loke pajjotā pañcamettha na vijjati,||<br />
					Divā tapati ādicco rattiṃ ābhāti candimā.|| ||</p>

					<p class="f4">Atha aggi divārattiṃ tattha tattha pakāsati,||<br />
					SamBuddho tapataṃ seṭṭho esā ābhā anuttarā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.5" href="../../../../backmatter/indexes/sutta/sn/01_sagv/idx_02_devaputtasamyutta.htm#p5">Sutta 5</a></h4>

					<h1>Dāmali Suttaṃ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p5.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Dāmali deva-putto abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho dāmali deva-putto Bhagavato santike imaṃ gāthaṃ abhāsi.|| ||</p>

							<p class="f4 in2">"Karaṇīyame taṃ brāhmaṇena padhānam akilāsunā,||<br />
							Kāmānaṃ vippahāṇena na tenāsiṃsate bhavan" ti.|| ||</p>

							<p class="f4 in2">"N'atthi kiccaṃ brāhmaṇassa||<br />
							(Dāmalī ti Bhagavā)||<br />
							katakicco hi brāhmaṇo.||<br />
							Yāva na gādhaṃ labhati||<br />
							<a id="pg48"><span class="f2 g"><b>[48]</b></span></a> Nadīsu āyūhati sabba-gattehi jantu||<br />
							Gādhañ ca laddhāna thale ṭhito so||<br />
							n'āyūhati pāragato hi so" ti.|| ||</p>

							<p class="f4 in2">"Esūpamā Dāmali brāhmaṇassa khīṇ'āsavassa nipakassa jhāyino,||<br />
							Pappuyya jāti-maraṇassa antaṃ||<br />
							n'āyūhati pāragato hi so" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.6" href="../../../../backmatter/indexes/sutta/sn/01_sagv/idx_02_devaputtasamyutta.htm#p6">Sutta 6</a></h4>

					<h1>Kāmada Suttaṃ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p6.1">rhyc</a>][<a href="../../../../dhamma-vinaya/ati/sn/01_sagv/sn01.02.006.olen.ati.htm#p6.1">olen</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhito kho Kāmado deva-putto Bhagavantaṃ etad avoca:|| ||</p>

					<p class="f4">"Dukkaraṃ Bhagavā sudukkaraṃ Bhagavā" ti.|| ||</p>

					<p class="f4">"Dukkaraṃ vā pi karonti||<br />
					(Kāmadā ti Bhagavā)||<br />
					Sekhā sīlasamāhitā ṭhitattā||<br />
					anagāriy'upetassa||<br />
					Tuṭṭhi hoti sukhāvahā" ti.|| ||</p>

					<p class="f4">"Dullabhā Bhagavā yad idaṃ tuṭṭhī" ti.|| ||</p>

					<p class="f4">"Dullabhaṃ vā pi labhanti||<br />
					(Kāmadā ti Bhagavā)||<br />
					Citta-vūpasame ratā,||<br />
					Yesaṃ divā ca ratto ca||<br />
					Bhāvanāya rato mano" ti.|| ||</p>

					<p class="f4">"Dussamādahaṃ Bhagavā yad idaṃ cittan" ti.|| ||</p>

					<p class="f4">"Dussamādahaṃ vā pi samādahanti||<br />
					(Kāmadāti Bhagavā)||<br />
					Indriyūpasame ratā,||<br />
					Te chetvā maccuno jālaṃ||<br />
					Ariyā gacchanti Kāmadā" ti.|| ||</p>

					<p class="f4">"Duggamo Bhagavā visamo Maggo" ti|| ||</p>

					<p class="f4">(Bhagavā:)|| ||</p>

					<p class="f4">"Duggame visame vā pi||<br />
					Ariyā gacchanti Kāmada,||<br />
					Anariyā visame magge||<br />
					Papatanti avaṃsirā,||<br />
					Ariyānaṃ samo Maggo||<br />
					Ariyā hi visame samā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.7" href="../../../../backmatter/indexes/sutta/sn/01_sagv/idx_02_devaputtasamyutta.htm#p7">Sutta 7</a></h4>

					<h1>Pañcālacaṇḍa Suttaṃ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p7.1">rhyc</a>][<a href="../../../../dhamma-vinaya/ati/sn/01_sagv/sn01.02.007.than.ati.htm#p7.1">than</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhito ko pañcālacaṇḍo deva-putto Bhagavato santike imaṃ gāthaṃ abhāsi:|| ||</p>

					<p class="f4">"Sambādhe vata okāsaṃ avindi bhūrimedhaso,||<br />
					Yo jhānambudhā Buddho patilīnanisabho munī" ti.|| ||</p>

					<p class="f4">"Sambādhe vā pi vindanti||<br />
					(pañcālacaṇḍāti Bhagavā)||<br />
					dhammaṃ nibbāṇapattiyā,||<br />
					Ye satiṃ pacca-latthuṃ su sammā te susamāhitā" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg49"><span class="f2 g"><b>[49]</b></span></a></p>

					<h4 class="ctr"><a id="sn.1.2.8" href="../../../../backmatter/indexes/sutta/sn/01_sagv/idx_02_devaputtasamyutta.htm#p8">Sutta 8</a></h4>

					<h1>Tāyana Suttaṃ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p8.1">rhyc</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho tāyano deva-putto purāṇatitthakaro abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yena Bhagavā ten'upasaṇkami,||<br />
					upasaṇkamitvā Bhagavantaṃ abhivādatvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho tāyano deva-putto Bhagavato santike imā gāthāyo abhāsi:|| ||</p>

					<p class="f4">"Chinda sotaṃ parakkamma kāme panuda brāhmaṇa,||<br />
					Na-p-pahāya munī kāme nekattamuppajja" ti.|| ||</p>

					<p class="f4">"Kayirā ce kayirāthenaṃ daḷhamenaṃ parakkame,||<br />
					Sithilohi paribbājo bhiyyo ākirate rajaṃ.|| ||</p>

					<p class="f4">Akataṃ dukkataṃ seyyo pacchā tapati dukkataṃ,||<br />
					Katañ ca sukataṃ seyyo yaṃ katvā nānutappati.|| ||</p>

					<p class="f4">Kuso yathā duggahito hatthamevānukantati,||<br />
					Sāmaññaṃ dupparāmaṭṭhaṃ Nirayāyūpakaḍḍhati.|| ||</p>

					<p class="f4">Yaṃ kiñci sithilaṃ kammaṃ saṃkiliṭṭhañca yaṃ vataṃ,||<br />
					Saṃkassaraṃ Brahma-cariyaṃ na taṃ hoti maha-p-phalan" ti.|| ||</p>

					<p class="f4">Idam avoca Tāyano deva-putto.|| ||</p>

					<p class="f4">"Idaṃ vatvā Bhagavantaṃ abhivādetvā padakkhiṇaṃ katvā tatth'ev'antara-dhāyā" ti.|| ||</p>

					<p class="f4">Atha kho Bhagavā tassā rattiyā accayena bhikkhū āmantesi:|| ||</p>

					<p class="f4">"Imaṃ bhikkhave rattiṃ tāyano nāma deva-putto purāṇatitthakaro abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yenāhaṃ ten'upasaṇkami.||<br />
					Upasaṇkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito bhikkhave tāyano deva-putto mama santike imā gāthāyo abhāsi:|| ||</p>

					<p class="f4">'Chinda sotaṃ parakkamma kāme panuda4 brāhmaṇa,||<br />
					Na-p-pahāya muni kāme n'ekattam uppajjati.|| ||</p>

					<p class="f4">Kayirā ce kayirāth'enaṃ daḷham enaṃ parakkame,||<br />
					<a id="pg50"><span class="f2 g"><b>[50]</b></span></a> Sithilo hi paribbājo bhiyyo ākirate rajam.|| ||</p>

					<p class="f4">Akataṃ dukkataṃ seyyo pacchā tapati dukkataṃ,||<br />
					Katañ ca sukataṃ seyyo yaṃ katvā nānutappati.|| ||</p>

					<p class="f4">Kuso yathā duggahito hatthamevānukantati,||<br />
					Sāmaññaṃ dupparāmaṭṭhaṃ Nirayāyūpakaḍḍhati.|| ||</p>

					<p class="f4">Yaṃ kiñci sithilaṃ kammaṃ||<br />
					saṃkiliṭṭhañ ca yaṃ vataṃ,||<br />
					Saṇkassaraṃ Brahma-cariyaṃ||<br />
					na taṃ hoti maha-p-phalan' ti.|| ||</p>

					<p class="f4">Idam avoca Tāyano deva-putto.|| ||</p>

					<p class="f4">Idaṃ vatvā maṃ abhivādetvā padakkhiṇaṃ katvā tatth'evantara-dhāyi.|| ||</p>

					<p class="f4">Uggaṇhātha bhikkhave,||<br />
					Tāyanagāthā,||<br />
					pariyāpuṇātha bhikkhave,||<br />
					Tāyanagāthā.|| ||</p>

					<p class="f4">Dhāretha bhikkhave,||<br />
					Tāyanagāthā.|| ||</p>

					<p class="f4">Attha-saṃhitā bhikkhave,||<br />
					tāyanagāthā||<br />
					Ādibrahma-cariyikā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.2.9" href="../../../../backmatter/indexes/sutta/sn/01_sagv/idx_02_devaputtasamyutta.htm#p9">Sutta 9</a></h4>

					<h1>Candima Suttaṃ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p9.1">rhyc</a>][<a href="../../../../dhamma-vinaya/ati/sn/01_sagv/sn01.02.009.piya.ati.htm#p9.1">piya</a>]</span> Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena candimā deva-putto rāhunā asurindena gahito hoti.|| ||</p>

					<p class="f4">Atha kho candimā deva-putto Bhagavantaṃ anussara-māno tāyaṃ velāyaṃ imaṃ gāthaṃ abhāsi:|| ||</p>

					<p class="f4">"Namo te Buddhavīratthu vippamuttosi sabbadhi,||<br />
					Sambādhapaṭipannosmi tassa me saraṇaṃ bhavā" ti.|| ||</p>

					<p class="f4">Atha kho Bhagavā candimaṃ deva-puttaṃ ārabbha rāhuṃ asurindaṃ gāthāya ajjhabhāsi:|| ||</p>

					<p class="f4">"Tathāgataṃ Arahantaṃ candimā saraṇaṃ gato||<br />
					Rāhu candaṃ pamuñcassu buddhā lok-ā-nukampakā" ti.|| ||</p>

					<p class="f4">Atha kho rāhu asurindo candimaṃ deva-puttaṃ muñcitvā taramānarūpo yena vepacitti asurindo ten'upasaṇkami.||<br />
					Upasaṇkamitvā saṃviggo loma-haṭṭha-jāto eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitaṃ kho rāhuṃ asurindaṃ vepacitti asurindo gāthāya ajjhabhāsi:|| ||</p>

					      <p class="f4 in2">"Kin nu santaramāno va Rāhu candaṃ pamuñcasi,||<br />
							Saṃviggarūpo āgamma kin nu bhīto va tiṭṭhasī" ti.|| ||</p>

					      <p class="f4 in2">"Sattadhā me phale muddhā jīvanto na sukhaṃ labhe,||<br />
							Buddha-gāthā-bhigīto'mhi no ce muñceyya Candiman" ti.|| ||</p>

					<p>&nbsp;</p>

					<p class="f4 ctr c">§</p>

					<p><a id="pg51"><span class="f2 g"><b>[51]</b></span></a></p>

					<h4 class="ctr"><a id="sn.1.2.10" href="../../../../backmatter/indexes/sutta/sn/01_sagv/idx_02_devaputtasamyutta.htm#p10">Sutta 10</a></h4>

					<h1>Suriya Suttaṃ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.02.001-010.rhyc.pts.htm#p10.1">rhyc</a>][<a href="../../../../dhamma-vinaya/ati/sn/01_sagv/sn01.02.010.piya.ati.htm#p10.1">piya</a></span>] Evam me sutaṃ ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Suriyo deva-putto rāhunā asurindena gahito hoti.|| ||</p>

					<p class="f4">Atha kho Suriyo deva-putto Bhagavantaṃ anussara-māno tāyaṃ velāyaṃ imaṃ gāthaṃ abhāsi:|| ||</p>

					<p class="f4">"Namo te Buddhavīratthu vippamuttosi sabbadhi,||<br />
					Sambādhapaṭipannosmi tassa me saraṇaṃ bhavā" ti.|| ||</p>

					<p class="f4">Atha kho Bhagavā suriyaṃ deva-puttaṃ ārabbha rāhuṃ asurindaṃ gāthāhi ajjhabhāsi:|| ||</p>

					<p class="f4">"Tathāgataṃ Arahantaṃ Suriyo saraṇaṃ gato,||<br />
					Rāhu suriyaṃ pamuñcassu buddhā lok-ā-nukampakā" ti.|| ||</p>

					<p class="f4">"Yo andha-kāre tamasī pabhaṇkaro verocano maṇḍalī uggatejo,||<br />
					Mā rāhu gilī caraṃ antalikkhe pajaṃ mama rāhu pamuñca suriyan" ti"|| ||</p>

					<p class="f4">Atha kho Rāhu asurindo Suriyaṃ deva-puttaṃ muñcitvā taramānarūpo yena Vepacitti asurindo ten'upasaṇkami.|| ||</p>

					<p class="f4">Upasaṇkamitvā saṃviggo loma-haṭṭha-jāto eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitaṃ kho rāhuṃ asurindaṃ Vepacitti asurindo gāthāya ajjhabhāsi:|| ||</p>

					<p class="f4">"Kin nusantaramāno va rāhu suriyaṃ pamuñcasi,||<br />
					Saṃviggarūpo āgamma kin nu bhītova tiṭṭhasī" ti.|| ||</p>

					<p class="f4">"Sattadhā me phale muddhā jīvanto na sukhaṃ labhe,||<br />
					Buddhagāthābhi gītomhi no ce muñceyya suriyanti."|| ||</p>

					<p class="ctr">Suriya Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>