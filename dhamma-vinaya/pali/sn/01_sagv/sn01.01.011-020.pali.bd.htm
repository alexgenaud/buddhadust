<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Nandana Vagga: Suttas 11-20." />
<title>SN 1.1.11-20: Nandana Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr"><i>Saṃyutta Nikāya<br />
					I. Sagātha Vagga<br />
					1. Devatā-Saṃyutta<br />
					II. Nandana Vagga</i></h4>

							<p class="ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn.1.1.11" href="../../../../backmatter/indexes/sutta/sn/01_sagv/idx_01_devatasamyutta.htm#p11">Sutta 11</a></h4>

					<h1>Nandana Suttaṃ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p11.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p11.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaṃ bhikkhave aññatarā Tāvatiṃsakāyikā devatā Nandanavane accharā-Saṅgha-parivutā dibbehi pañca-kāma-guṇehi samappitā samaṅgi-bhūtā paricāriyamānā tāyaṃ velāyaṃ imaṃ gāthaṃ abhāsi:|| ||</p>

					      <p class="f4 in2">Na te sukhaṃ pajānanti ye na passanti Nandanaṃ,||<br />
							Āvāsaṃ naradevānaṃ tidasānaṃ yasassinan" ti.|| ||</p>

					<p class="f4"><a id="pg6"><span class="f2 g"><b>[6]</b></span></a> Evaṃ vutte bhikkhave aññatarā devatā taṃ devataṃ gāthāya paccabhāsi:|| ||</p>

							<p class="f4 in2">"Na tvaṃ bāle pajānāsi yathā arahataṃ vaco,||<br />
							Aniccā sabbe saṅkhārā uppāda-vaya-dhammino,||<br />
							Uppajjitvā nirujjhanti tesaṃ vūpasamo sukho" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.12" href="../../../../backmatter/indexes/sutta/sn/01_sagv/idx_01_devatasamyutta.htm#p12">Sutta 12</a></h4>

					<h1>Nandati Suttaṃ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p12.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p12.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					      <p class="f4 in2">"Nandati puttehi puttimā gomiko gohi tath'eva nandati,||<br />
							Upadhī hi narassa nandanā na hi so nandati yo nirūpadhī" ti.|| ||</p>

					<p class="f4">(Bhagavā:)|| ||</p>

							<p class="f4 in2">"Socati puttehi puttimā gomiko gohi tath'eva socati,||<br />
							Upadhī hi narassa socanā na hi so socati yo nirūpadhī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.13" href="../../../../backmatter/indexes/sutta/sn/01_sagv/idx_01_devatasamyutta.htm#p13">Sutta 13</a></h4>

					<h1>N'atthiputta Suttaṃ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p13.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p13.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					      <p class="f4 in2">"N'atthi puttasamaṃ pemaṃ n'atthi gosamitaṃ dhanaṃ,||<br />
							N'atthi suriyasamā ābhā samudda-paramā sarā" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"N'atthi attasamaṃ pemaṃ n'atthi dhaññasamaṃ dhanaṃ,||<br />
							N'atthi paññāsamā ābhā vuṭṭhi ve paramā sarā" ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.14" href="../../../../backmatter/indexes/sutta/sn/01_sagv/idx_01_devatasamyutta.htm#p14">Sutta 14</a></h4>

					<h1>Khattiya Suttaṃ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p14.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p14.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ ṭhitā kho sā devatā Bhagavato santike imaṃ gāthaṃ abhāsi:|| ||</p>

					      <p class="f4 in2">"Khattiyo dipadaṃ seṭṭho balivaddo catu-p-padaṃ,||<br />
							Komārī seṭṭhā bhariyānaṃ yo ca puttāna pubbajo" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"SamBuddho dvi-padaṃ seṭṭho ājānīyo catu-p-padaṃ,||<br />
							Sussūsā seṭṭhā bhariyānaṃ yo ca puttānam assavo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.15" href="../../../../backmatter/indexes/sutta/sn/01_sagv/idx_01_devatasamyutta.htm#p15">Sutta 15</a></h4>

					<h1>Sanamāna (or Santikāya) Suttaṃ </h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p15.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p15.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2"><a id="pg7"><span class="f2 g"><b>[7]</b></span></a> "Ṭhite majjhantike kāle sannisnnesu pakkhisu,||<br />
							Sanat'eva mahāraññaṃ taṃ bhayaṃ paṭihāti man" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Ṭhite majjhantike kāle sanni-sinnesu pakkhisu,||<br />
							Sanat'eva mahāraññaṃ sā ratī paṭibhāti man" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.16" href="../../../../backmatter/indexes/sutta/sn/01_sagv/idx_01_devatasamyutta.htm#p16">Sutta 16</a></h4>

					<h1>Niddātandi Suttaṃ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p16.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p16.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Niddā tandi vijambhikā aratī bhatta-sammado,||<br />
							Etena na ppakāsati ariyaMaggo idha pāṇinan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Niddaṃ tandiṃ vijambhikaṃ aratiṃ bhatta-sammadaṃ||<br />
							Viriyena naṃ paṇāmetvā ariyaMaggo visujjhatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.17" href="../../../../backmatter/indexes/sutta/sn/01_sagv/idx_01_devatasamyutta.htm#p17">Sutta 17</a></h4>

					<h1>Dukkara (or Kumma) Suttaṃ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p17.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p17.1">bodh</a>][<a href="../../../../dhamma-vinaya/wlsh/sn/01_sagv/sn01.01.017.wlsh.wlsh.htm#p17.1">wlsh</a>][<a href="../../../../dhamma-vinaya/ati/sn/01_sagv/sn01.01.017.than.ati.htm#p17.1">than</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Dukkaraṃ duttitikkhañ ca avyattena ca sāmaññaṃ,||<br />
							Bahū hi tattha sambādhā yattha bālo visīdatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Kati'haṃ careyya sāmaññaṃ cittaṃ ce na nivāraye,||<br />
							Pade pade visīdeyya saṅkappānaṃ vasānugo.|| ||</p>

						   <p class="f4 in2">Kummo va aṅgāni sake kapāle||<br />
							samodaḷhaṃ bhikkhu manovitakke,||<br />
							Anissito aññam aheṭhayāno||<br />
 							parinibbuto na upavadeyya kañcī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.18" href="../../../../backmatter/indexes/sutta/sn/01_sagv/idx_01_devatasamyutta.htm#p18">Sutta 18</a></h4>

					<h1>Hiri Suttaṃ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p18.1">rhyc</a>][<a href="../../../../dhamma-vinaya/ati/sn/01_sagv/sn01.01.018.than.ati.htm#p18.1">than</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p18.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Hirīnisedho puriso koci lokasmiṃ vijjati,||<br />
							Yo nindaṃ appabodhati asso bhadro kasām ivā" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Hirīnisedhā tanuyā ye caranti sadā satā,||<br />
							Antaṃ dukkhassa pappuyya caranti visame saman" ti.|| ||</p>

					<p>&nbsp;</p>

					<hr class="hrctr" />

					<p><a id="pg8"><span class="f2 g"><b>[8]</b></span></a></p>

					<h4 class="ctr"><a id="sn.1.1.19" href="../../../../backmatter/indexes/sutta/sn/01_sagv/idx_01_devatasamyutta.htm#p19">Sutta 19</a></h4>

					<h1>Kuṭikā Suttaṃ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p19.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p19.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kacci te kuṭikā n'atthi kacci n'atthi kulāvakā,||<br />
							Kacci santānakā n'atthi kacci mutto'si bandhanā" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Taggha me kuṭikā n'atthi taggha n'atthi kulāvakā,||<br />
							Taggha santānakā n'atthi taggha mutto'mhi bandhanā" ti.|| ||</p>

					<p class="f4">(Devatā:)|| ||</p>

					      <p class="f4 in2">"Kin tāhaṃ kuṭikaṃ brūmi kin te brūmi kulāvakaṃ,||<br />
							Kin te santāna1kaṃ brūmi kin tāhaṃ brūmi bandhanan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Mātaraṃ kuṭikaṃ brūsi bhariyaṃ brūsi kulāvakaṃ,||<br />
							Putte santānake brūsi taṇhaṃ me brūsi bandhanan" ti.|| ||</p>

					<p class="f4">(Devatā:)|| ||</p>

					      <p class="f4 in2">"Sāhu te kuṭikā n'atthi sāhu n'atthi kulāvakā,||<br />
							Sāhu santānakā n'atthi sāhu mutto'si bandhanā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.20" href="../../../../backmatter/indexes/sutta/sn/01_sagv/idx_01_devatasamyutta.htm#p20">Sutta 20</a></h4>

					<h1>Samiddhi Suttaṃ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p20.1">rhyc</a>][<a href="../../../../dhamma-vinaya/ati/sn/01_sagv/sn01.01.020.than.ati.htm#p20.1">than</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p20.1">bodh</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Tapodārāme.|| ||</p>

					<p class="f4">Atha kho āyasmā Samiddhi rattiyā paccūsa-samayaṃ paccu-ṭṭhāya yena Tapodā ten'upasaṅkami gattāni parisiñcituṃ.|| ||</p>

					<p class="f4">Tapode gattāni parisiñ-citvā pacc'uttaritvā eka-cīvaro aṭṭhāsi gattāni pubb-ā-paya-māno.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaṃ Tapodaṃ obhāsetvā yen'āyasmā Samiddhi ten'upasaṅkami.|| ||</p>

					<p class="f4">Upasaṅkamitvā vehāsaṃ ṭhitā āyasmantaṃ Samiddhiṃ gāthāya ajjhabhāsi:||| ||</p>

					      <p class="f4 in2">"Abhutvā bhikkhasi bhikkhu na hi bhutvāna bhikkhasi,||<br />
							Bhutvāna bhikkhu bhikkhassu mā taṃ kālo upaccagā" ti.|| ||</p>

					<p class="f4">(Samiddhi:)|| ||</p>

					      <p class="f4 in2"><a id="pg9"><span class="f2 g"><b>[9]</b></span></a> "Kālaṃ vo'haṃ na jānāmi channo kālo na dissati,||<br />
							Tasmā abhutvā bhikkhāmi mā maṃ kālo upaccagā" ti.|| ||</p>

					<p class="f4">Atha kho sā devatā paṭhaviyaṃ patiṭṭhahitvā āyasmantaṃ Samiddhiṃ etad avoca:|| ||</p>

					<p class="f4">"Daharo tvaṃ bhikkh pabba-jito susu kālakeso bhadrena yobbanena samannāgato paṭhamena vayasā anikīḷitāvī kāmesu.|| ||</p>

					<p class="f4">Bhuñja bhikkhu mānusake kāme.|| ||</p>

					<p class="f4">Mā sandiṭṭhikaṃ hitvā kālikaṃ anudhāvī" ti.|| ||</p>

					<p class="f4">(Samiddhi:)|| ||</p>

					<p class="f4">"Na khv'āhaṃ āvuso sandiṭṭhikaṃ hitvā kālikaṃ anudhāvāmi.|| ||</p>

					<p class="f4">Kālikañ ca khv'āhaṃ āvuso hitvā sandiṭṭhikaṃ anudhāvāmi.|| ||</p>

					<p class="f4">Kālikāhi āvuso kāmā vuttā Bhagavatā bahu-dukkhā bah'ūpāyāsā ādīnavo ettha bhiyyo.|| ||</p>

					<p class="f4">Sandiṭṭhiko ayaṃ dhammo akāliko ehi passiko opanayiko paccattaṃ veditabbo viññūhī" ti.|| ||</p>

					<p class="f4">(Devatā:)|| ||</p>

					<p class="f4">"Kathañ ca bhikkhu kālikā kāmā vuttā Bhagavatā bahu-dukkhā bah'ūpāyāsā ādīnavo ettha bhiyyo?|| ||</p>

					<p class="f4">Kathaṃ sandiṭṭhiko ayaṃ dhammo akāliko ehi passiko opanayiko paccattaṃ veditabbo viññūhī" ti?|| ||</p>

					<p class="f4">(Samiddhi:)|| ||</p>

					<p class="f4">"Ahaṃ kho āvuso navo acira-pabba-jito.|| ||</p>

					<p class="f4">Adhunāgato imaṃ Dhamma-Vinayaṃ||<br />
					na khv'āhaṃ Sakkomi vitthārena ācikkhituṃ.|| ||</p>

					<p class="f4">Ayaṃ so Bhagavā arahaṃ Sammā Sambuddho Rājagahe viharati Tapodārāme.|| ||</p>

					<p class="f4">Taṃ Bhagavantaṃ upasaṅkamitvā etam atthaṃ puccha.|| ||</p>

					<p class="f4">Yathā te Bhagavā vyākaroti,||<br />
					tathā naṃ dhāreyyāsī" ti.|| ||</p>

					<p class="f4">(Devatā:)|| ||</p>

					<p class="f4">"Na kho bhikkhu sukaro so Bhagavā amhehi upasaṅkamituṃ||<br />
					aññāhi mahesakkhāhi devatāhi parivuto.|| ||</p>

					<p class="f4">Sa ce kho tvaṃ bhikkhu taṃ Bhagavantaṃ upasaṅkamitvā etam atthaṃ puccheyyāsi||<br />
					mayam pi āgaccheyyāma dhamma-savaṇāyā" ti.|| ||</p>

					<p class="f4">"Evam āvuso" ti kho āyasmā Samiddhi tassā devatāya paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><a id="pg10"><span class="f2 g"><b>[10]</b></span></a> Eka-m-antaṃ nisinno kho āyasmā Samiddhi Bhagavantaṃ etad avoca:|| ||</p>

					<p class="f4">"Idāhaṃ bhante rattiyā paccūsa-samayaṃ paccu-ṭṭhāya yena Tapodā ten'upasaṅkamiṃ gattāni parisiñcituṃ.|| ||</p>

					<p class="f4">Tapode gattāni parisiñ-citvā pacc'uttaritvā eka-cīvaro aṭṭhāsiṃ gattāni pubb-ā-paya-māno.|| ||</p>

					<p class="f4">Atha kho bhante aññatarā devatā abhikkantāya rattiyā abhikkanta-vaṇṇā kevala-kappaṃ Tapodaṃ obhāsetvā yenāhaṃ ten'upasaṅkami.|| ||</p>

					<p class="f4">Upasaṅkamitvā vehāsaṃ ṭhitā imāya gāthāya ajjhabhāsi:|| ||</p>

					      <p class="f4 in2">'Abhutvā bhikkhasi bhikkhu na hi bhutvāna bhikkhasi,||<br />
							Bhutvāna bhikkhu bhikkhassu mā taṃ kālo upaccagā' ti.|| ||</p>

					<p class="f4">Evaṃ vutte ahaṃ bhante taṃ devataṃ gāthāya paccabhāsiṃ.|| ||</p>

							<p class="f4 in2">'Kālaṃ vo'haṃ na jānāmi channo kālo na dissati,||<br />
							Tasmā abhutvā bhikkhāmi mā maṃ kālo upaccagā' ti.|| ||</p>

					<p class="f4">Atha kho bhante sā devatā paṭhaviyaṃ patiṭṭhahitvā maṃ etad avoca:|| ||</p>

					<p class="f4">'Daharo tvaṃ bhikkhu pabba-jito susu-kālakeso bhadrena yobbanena sammanāgato paṭhamena vayasā,||<br />
					anikīḷitāvī kāmesu.|| ||</p>

					<p class="f4">Bhuñja bhikkhu mānusake kāme.|| ||</p>

					<p class="f4">Mā sandiṭṭhikaṃ hitvā kālikaṃ anudhāvī' ti.|| ||</p>

					<p class="f4">Evaṃ vutte'haṃ bhante taṃ devataṃ etad avocaṃ:|| ||</p>

					<p class="f4">'Na khv'āhaṃ āvuso sandiṭṭhikaṃ hitvā kālikaṃ anudhāvāmi.|| ||</p>

					<p class="f4">Kālikaṃ ca khv'āhaṃ āvuso hitvā sandiṭṭhikaṃ anudhāvāmi.|| ||</p>

					<p class="f4">Kālikā hi āvuso kāmā vuttā bahu-dukkhā bah'ūpāyāsā ādīnavo ettha bhiyyo.|| ||</p>

					<p class="f4">Sandiṭṭhiko ayaṃ dhammo akāliko ehi passiko opanayiko paccattaṃ veditabbo viññūhī' ti.|| ||</p>

					<p class="f4">Evaṃ vutte bhante sā devatā maṃ etad avoca:|| ||</p>

					<p class="f4">'Kathañ ca bhikkhu kālikā kāmā vuttā Bhagavatā bahu-dukkhā bah'ūpāyāsā ādīnavo ettha bhīyyo?|| ||</p>

					<p class="f4">Kathaṃ sandiṭṭhiko <a id="pg11"><span class="f2 g"><b>[11]</b></span></a> ayaṃ dhammo akāliko ehi passiko opanayiko paccattaṃ veditabbo viññūhī' ti?|| ||</p>

					<p class="f4">Evaṃ vutte'haṃ bhante taṃ devataṃ etad avocaṃ:|| ||</p>

					<p class="f4">'Ahaṃ kho āvuso navo acira-pabba-jito.|| ||</p>

					<p class="f4">Adhunāgato imaṃ Dhamma-Vinayaṃ||<br />
					na khv'āhaṃ Sakkomi vitthārena ācikkhi-tuṃ.|| ||</p>

					<p class="f4">Ayaṃ so Bhagavā arahaṃ Sammā Sambuddho Rājagahe viharati Tapodārāme.|| ||</p>

					<p class="f4">Taṃ Bhagavantaṃ upasaṅkamitvā etam atthaṃ puccha.|| ||</p>

					<p class="f4">Yathā te Bhagavā vyākaroti tathā naṃ dhāreyyāsī' ti.|| ||</p>

					<p class="f4">Evaṃ vutte bhante sā devatā maṃ etad avoca:|| ||</p>

					<p class="f4">'Na kho bhikkhu sukaro so Bhagavā amhehi upasaṅkamituṃ,||<br />
					aññāhi mahesakkhāhi devatāhi parivuto.|| ||</p>

					<p class="f4">Sace kho tvaṃ bhikkhu taṃ Bhagavantaṃ upasaṅkamitvā etam atthaṃ puccheyyāsi||<br />
					mayam pi āgaccheyyāma dhamma-savaṇāyā' ti.|| ||</p>

					<p class="f4">Sace bhante tassā devatāya saccaṃ vacanaṃ,||<br />
					idh'eva sā devatā avidūre" ti.|| ||</p>

					<p class="f4">Evaṃ vutte sā devatā āyasmantaṃ Samiddhiṃ etad avoca:|| ||</p>

					<p class="f4">"Puccha bhikkhu,||<br />
					puccha bhikkhu,||<br />
					ayam ahaṃ anuppattā" ti.|| ||</p>

					<p class="f4">Atha kho Bhagavā taṃ devataṃ gāthāya ajjhabhāsi:|| ||</p>

					      <p class="f4 in2">"Akkheyya-saññino sattā akkheyyasmiṃ pati-ṭ-ṭhitā,||<br />
							Akkheyyam apariññāya yogam āyanti maccuno.|| ||</p>

							<p class="f4 in2">Akkheyyañ ca pariññāya akkhātāraṃ na maññati,||<br />
							'Taṃ hi tassa na hotī' ti yena naṃ vajjā na tassa atthi,||<br />
							Sace vijānāsi vadehi yakkhā" ti.|| ||</p>

					<p class="f4">(Devatā:)|| ||</p>

					<p class="f4">"Na khv'āhaṃ bhante imassa Bhagavatā saṅkhittena bhāsitassa vitthārena atthaṃ ājānāmi.|| ||</p>

					<p class="f4">Sādhu me bhante Bhagavā tathā bhāsatu||<br />
					yathā'haṃ imassa Bhagavatā saṅkhittena bhāsitassa vitthārena atthaṃ ājāneyyan" ti.|| ||</p>

					<p class="f4">(Bhagavā:)|| ||</p>

					      <p class="f4 in2"><a id="pg12"><span class="f2 g"><b>[12]</b></span></a> "Samo visesī atha vā nihīno yo maññati so vivadetha tena,||<br />
							Tīsu vidhāsu avikampamāno samo visesī ti na tassa hoti,||<br />
							Sace vijānāsi vadehi yakkhi" ti.|| ||</p>

					<p class="f4">(Devatā:)|| ||</p>

					<p class="f4">"Imassa pi khv'āhaṃ bhante Bhagavatā saṅkhittena bhāsitassa na vitthārena atthaṃ ājānāmi.|| ||</p>

					<p class="f4">Sādhu me bhante Bhagavā tathā bhāsatu||<br />
					yathā'haṃ imassa Bhagavatā saṅkhittena bhāsitassa vitthārena atthaṃ jāneyyan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Pahāsi saṅkhaṃ na vimānam ajjhagā acchecchi taṇhaṃ idha nāma-rūpe,||<br />
							Taṃ chinna-ganthaṃ anīghaṃ nirāsaṃ||<br />
							pariyesamānā nājjhagamuṃ||<br />
							Devā manussā idha vā huraṃ vā||<br />
							saggesu vā sabba-nivesanesu,||<br />
							Sace vijānāsi vadehi yakkhā" ti.|| ||</p>

					<p class="f4">(Devatā:)|| ||</p>

					<p class="f4">"Imassa khv'āhaṃ bhante Bhagavatā saṅkhittena bhāsitassa evaṃ vitthārena atthaṃ ājānāmi.|| ||</p>

					      <p class="f4 in2">Pāpaṃ na kayirā vacasā manasā||<br />
							kāyena vā kiñ cana sabba-loke,||<br />
							Kāme pahāya satimā sampajāno||<br />
							dukkhaṃ na sevetha anattha-saṃhitan" ti.|| ||</p>

					<p class="ctr">Nandana Vagga Dutiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>