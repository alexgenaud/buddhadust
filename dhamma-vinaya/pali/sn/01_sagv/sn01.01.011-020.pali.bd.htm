<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Nandana Vagga: Suttas 11-20." />
<title>SN 1.1.11-20: Nandana Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					1. Devatā-Saɱyutta<br />
					II. Nandana Vagga</h4>

							<p class="ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn.1.1.11" href="../../../../backmatter/indexes/sutta/sn/01_sagv/idx_01_devatasamyutta.htm#p11">Sutta 11</a></h4>

					<h1>Nandana Suttaɱ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p11.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p11.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhūta-pubbaɱ bhikkhave aññatarā Tāvatiɱsakāyikā devatā Nandanavane accharā-Sangha-parivutā dibbehi pañca-kāma-guṇehi samappitā samaŋgi-bhūtā paricāriyamānā tāyaɱ velāyaɱ imaɱ gāthaɱ abhāsi:|| ||</p>

					      <p class="f4 in2">Na te sukhaɱ pajānanti ye na passanti Nandanaɱ,||<br />
							Āvāsaɱ naradevānaɱ tidasānaɱ yasassinan" ti.|| ||</p>

					<p class="f4"><a id="pg6"><span class="f2 g"><b>[6]</b></span></a> Evaɱ vutte bhikkhave aññatarā devatā taɱ devataɱ gāthāya paccabhāsi:|| ||</p>

							<p class="f4 in2">"Na tvaɱ bāle pajānāsi yathā arahataɱ vaco,||<br />
							Aniccā sabbe sankhārā uppāda-vaya-dhammino,||<br />
							Uppajjitvā nirujjhanti tesaɱ vūpasamo sukho" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.12" href="../../../../backmatter/indexes/sutta/sn/01_sagv/idx_01_devatasamyutta.htm#p12">Sutta 12</a></h4>

					<h1>Nandati Suttaɱ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p12.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p12.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Nandati puttehi puttimā gomiko gohi tath'eva nandati,||<br />
							Upadhī hi narassa nandanā na hi so nandati yo nirūpadhī" ti.|| ||</p>

					<p class="f4">(Bhagavā:)|| ||</p>

							<p class="f4 in2">"Socati puttehi puttimā gomiko gohi tath'eva socati,||<br />
							Upadhī hi narassa socanā na hi so socati yo nirūpadhī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.13" href="../../../../backmatter/indexes/sutta/sn/01_sagv/idx_01_devatasamyutta.htm#p13">Sutta 13</a></h4>

					<h1>N'atthiputta Suttaɱ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p13.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p13.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"N'atthi puttasamaɱ pemaɱ n'atthi gosamitaɱ dhanaɱ,||<br />
							N'atthi suriyasamā ābhā samudda-paramā sarā" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"N'atthi attasamaɱ pemaɱ n'atthi dhaññasamaɱ dhanaɱ,||<br />
							N'atthi paññāsamā ābhā vuṭṭhi ve paramā sarā" ti.</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.14" href="../../../../backmatter/indexes/sutta/sn/01_sagv/idx_01_devatasamyutta.htm#p14">Sutta 14</a></h4>

					<h1>Khattiya Suttaɱ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p14.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p14.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaɱ ṭhitā kho sā devatā Bhagavato santike imaɱ gāthaɱ abhāsi:|| ||</p>

					      <p class="f4 in2">"Khattiyo dipadaɱ seṭṭho balivaddo catu-p-padaɱ,||<br />
							Komārī seṭṭhā bhariyānaɱ yo ca puttāna pubbajo" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"SamBuddho dvi-padaɱ seṭṭho ājānīyo catu-p-padaɱ,||<br />
							Sussūsā seṭṭhā bhariyānaɱ yo ca puttānam assavo" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.15" href="../../../../backmatter/indexes/sutta/sn/01_sagv/idx_01_devatasamyutta.htm#p15">Sutta 15</a></h4>

					<h1>Sanamāna (or Santikāya) Suttaɱ </h1>

					<p class="f4"><span class="f3">[<a id="p15.1">15.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p15.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p15.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2"><a id="pg7"><span class="f2 g"><b>[7]</b></span></a> "Ṭhite majjhantike kāle sannisnnesu pakkhisu,||<br />
							Sanat'eva mahāraññaɱ taɱ bhayaɱ paṭihāti man" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Ṭhite majjhantike kāle sanni-sinnesu pakkhisu,||<br />
							Sanat'eva mahāraññaɱ sā ratī paṭibhāti man" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.16" href="../../../../backmatter/indexes/sutta/sn/01_sagv/idx_01_devatasamyutta.htm#p16">Sutta 16</a></h4>

					<h1>Niddātandi Suttaɱ</h1>

					<p class="f4"><span class="f3">[<a id="p16.1">16.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p16.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p16.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Niddā tandi vijambhikā aratī bhattasammado,||<br />
							Etena na ppakāsati ariyaMaggo idha pāṇinan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Niddaɱ tandiɱ vijambhikaɱ aratiɱ bhattasammadaɱ||<br />
							Viriyena naɱ paṇāmetvā ariyaMaggo visujjhatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.17" href="../../../../backmatter/indexes/sutta/sn/01_sagv/idx_01_devatasamyutta.htm#p17">Sutta 17</a></h4>

					<h1>Dukkara (or Kumma) Suttaɱ</h1>

					<p class="f4"><span class="f3">[<a id="p17.1">17.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p17.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p17.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Dukkaraɱ duttitikkhañ ca avyattena ca sāmaññaɱ,||<br />
							Bahū hi tattha sambādhā yattha bālo visīdatī" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Kati'haɱ careyya sāmaññaɱ cittaɱ ce na nivāraye,||<br />
							Pade pade visīdeyya saŋkappānaɱ vasānugo.|| ||</p>

						   <p class="f4 in2">Kummo va aŋgāni sake kapāle||<br />
							samodaḷhaɱ bhikkhu manovitakke,||<br />
							Anissito aññam aheṭhayāno||<br />
 							parinibbuto na upavadeyya kañcī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.18" href="../../../../backmatter/indexes/sutta/sn/01_sagv/idx_01_devatasamyutta.htm#p18">Sutta 18</a></h4>

					<h1>Hiri Suttaɱ</h1>

					<p class="f4"><span class="f3">[<a id="p18.1">18.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p18.1">rhyc</a>][<a href="../../../../dhamma-vinaya/ati/sn/01_sagv/sn01.01.018.than.ati.htm#p18.1">than</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p18.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Hirīnisedho puriso koci lokasmiɱ vijjati,||<br />
							Yo nindaɱ appabodhati asso bhadro kasām ivā" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Hirīnisedhā tanuyā ye caranti sadā satā,||<br />
							Antaɱ dukkhassa pappuyya caranti visame saman" ti.|| ||</p>

					<p>&nbsp;</p>

					<hr class="hrctr" />

					<p><a id="pg8"><span class="f2 g"><b>[8]</b></span></a></p>

					<h4 class="ctr"><a id="sn.1.1.19" href="../../../../backmatter/indexes/sutta/sn/01_sagv/idx_01_devatasamyutta.htm#p19">Sutta 19</a></h4>

					<h1>Kuṭikā Suttaɱ</h1>

					<p class="f4"><span class="f3">[<a id="p19.1">19.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p19.1">rhyc</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p19.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Kacci te kuṭikā n'atthi kacci n'atthi kulāvakā,||<br />
							Kacci santānakā n'atthi kacci mutto'si bandhanā" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Taggha me kuṭikā n'atthi taggha n'atthi kulāvakā,||<br />
							Taggha santānakā n'atthi taggha mutto'mhi bandhanā" ti.|| ||</p>

					<p class="f4">(Devatā:)|| ||</p>

					      <p class="f4 in2">"Kin tāhaɱ kuṭikaɱ brūmi kin te brūmi kulāvakaɱ,||<br />
							Kin te santāna1kaɱ brūmi kin tāhaɱ brūmi bandhanan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Mātaraɱ kuṭikaɱ brūsi bhariyaɱ brūsi kulāvakaɱ,||<br />
							Putte santānake brūsi taṇhaɱ me brūsi bandhanan" ti.|| ||</p>

					<p class="f4">(Devatā:)|| ||</p>

					      <p class="f4 in2">"Sāhu te kuṭikā n'atthi sāhu n'atthi kulāvakā,||<br />
							Sāhu santānakā n'atthi sāhu mutto'si bandhanā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.20" href="../../../../backmatter/indexes/sutta/sn/01_sagv/idx_01_devatasamyutta.htm#p20">Sutta 20</a></h4>

					<h1>Samiddhi Suttaɱ</h1>

					<p class="f4"><span class="f3">[<a id="p20.1">20.1</a>][<a href="../../../../dhamma-vinaya/pts/sn/01_sagv/sn01.01.011-020.rhyc.pts.htm#p20.1">rhyc</a>][<a href="../../../../dhamma-vinaya/ati/sn/01_sagv/sn01.01.020.than.ati.htm#p20.1">than</a>][<a href="../../../../dhamma-vinaya/wp/sn/01_sagv/sn01.01.011-020.bodh.wp.htm#p20.1">bodh</a>]</span> Evam me sutaɱ.|| ||</p>

					<p class="f4">Ekaɱ samayaɱ Bhagavā Rājagahe viharati Tapodārāme.|| ||</p>

					<p class="f4">Atha kho āyasmā Samiddhi rattiyā paccūsa-samayaɱ paccu-ṭṭhāya yena Tapodā ten'upasankami gattāni parisiñcituɱ.|| ||</p>

					<p class="f4">Tapode gattāni parisiñ-citvā pacc'uttaritvā eka-cīvaro aṭṭhāsi gattāni pubb-ā-paya-māno.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Tapodaɱ obhāsetvā yen'āyasmā Samiddhi ten'upasankami.|| ||</p>

					<p class="f4">Upasaŋkamitvā vehāsaɱ ṭhitā āyasmantaɱ Samiddhiɱ gāthāya ajjhabhāsi:||| ||</p>

					      <p class="f4 in2">"Abhutvā bhikkhasi bhikkhu na hi bhutvāna bhikkhasi,||<br />
							Bhutvāna bhikkhu bhikkhassu mā taɱ kālo upaccagā" ti.|| ||</p>

					<p class="f4">(Samiddhi:)|| ||</p>

					      <p class="f4 in2"><a id="pg9"><span class="f2 g"><b>[9]</b></span></a> "Kālaɱ vo'haɱ na jānāmi channo kālo na dissati,||<br />
							Tasmā abhutvā bhikkhāmi mā maɱ kālo upaccagā" ti.|| ||</p>

					<p class="f4">Atha kho sā devatā paṭhaviyaɱ patiṭṭhahitvā āyasmantaɱ Samiddhiɱ etad avoca:|| ||</p>

					<p class="f4">"Daharo tvaɱ bhikkh pabba-jito susu kālakeso bhadrena yobbanena samannāgato paṭhamena vayasā anikīḷitāvī kāmesu.|| ||</p>

					<p class="f4">Bhuñja bhikkhu mānusake kāme.|| ||</p>

					<p class="f4">Mā sandiṭṭhikaɱ hitvā kālikaɱ anudhāvī" ti.|| ||</p>

					<p class="f4">(Samiddhi:)|| ||</p>

					<p class="f4">"Na khvāhaɱ āvuso sandiṭṭhikaɱ hitvā kālikaɱ anudhāvāmi.|| ||</p>

					<p class="f4">Kālikañ ca khvāhaɱ āvuso hitvā sandiṭṭhikaɱ anudhāvāmi.|| ||</p>

					<p class="f4">Kālikāhi āvuso kāmā vuttā Bhagavatā bahu-dukkhā bahūpāyāsā ādīnavo ettha bhiyyo.|| ||</p>

					<p class="f4">Sandiṭṭhiko ayaɱ dhammo akāliko ehi passiko opanayiko paccattaɱ veditabbo viññūhī" ti.|| ||</p>

					<p class="f4">(Devatā:)|| ||</p>

					<p class="f4">"Kathañ ca bhikkhu kālikā kāmā vuttā Bhagavatā bahu-dukkhā bahūpāyāsā ādīnavo ettha bhiyyo?|| ||</p>

					<p class="f4">Kathaɱ sandiṭṭhiko ayaɱ dhammo akāliko ehi passiko opanayiko paccattaɱ veditabbo viññūhī" ti?|| ||</p>

					<p class="f4">(Samiddhi:)|| ||</p>

					<p class="f4">"Ahaɱ kho āvuso navo acira-pabba-jito.|| ||</p>

					<p class="f4">Adhunāgato imaɱ Dhamma-Vinayaɱ||<br />
					na khvāhaɱ Sakkomi vitthārena ācikkhituɱ.|| ||</p>

					<p class="f4">Ayaɱ so Bhagavā arahaɱ Sammā-Sam-Buddho Rājagahe viharati Tapodārāme.|| ||</p>

					<p class="f4">Taɱ Bhagavantaɱ upasankamitvā etam atthaɱ puccha.|| ||</p>

					<p class="f4">Yathā te Bhagavā vyākaroti,||<br />
					tathā naɱ dhāreyyāsī" ti.|| ||</p>

					<p class="f4">(Devatā:)|| ||</p>

					<p class="f4">"Na kho bhikkhu sukaro so Bhagavā amhehi upasankamituɱ||<br />
					aññāhi mahesakkhāhi devatāhi parivuto.|| ||</p>

					<p class="f4">Sa ce kho tvaɱ bhikkhu taɱ Bhagavantaɱ upasankamitvā etam atthaɱ puccheyyāsi||<br />
					mayam pi āgaccheyyāma dhamma-savaṇāyā" ti.|| ||</p>

					<p class="f4">"Evam āvuso" ti kho āyasmā Samiddhi tassā devatāya paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4"><a id="pg10"><span class="f2 g"><b>[10]</b></span></a> Eka-m-antaɱ nisinno kho āyasmā Samiddhi Bhagavantaɱ etad avoca:|| ||</p>

					<p class="f4">"Idāhaɱ bhante rattiyā paccūsa-samayaɱ paccu-ṭṭhāya yena Tapodā ten'upasankamiɱ gattāni parisiñcituɱ.|| ||</p>

					<p class="f4">Tapode gattāni parisiñ-citvā pacc'uttaritvā eka-cīvaro aṭṭhāsiɱ gattāni pubb-ā-paya-māno.|| ||</p>

					<p class="f4">Atha kho bhante aññatarā devatā abhikkantāya rattiyā abhikkanta-vaṇṇā kevala-kappaɱ Tapodaɱ obhāsetvā yen'āhaɱ ten'upasankami.|| ||</p>

					<p class="f4">Upasaŋkamitvā vehāsaɱ ṭhitā imāya gāthāya ajjhabhāsi:|| ||</p>

					      <p class="f4 in2">'Abhutvā bhikkhasi bhikkhu na hi bhutvāna bhikkhasi,||<br />
							Bhutvāna bhikkhu bhikkhassu mā taɱ kālo upaccagā' ti.|| ||</p>

					<p class="f4">Evaɱ vutte ahaɱ bhante taɱ devataɱ gāthāya paccabhāsiɱ.|| ||</p>

							<p class="f4 in2">'Kālaɱ vo'haɱ na jānāmi channo kālo na dissati,||<br />
							Tasmā abhutvā bhikkhāmi mā maɱ kālo upaccagā' ti.|| ||</p>

					<p class="f4">Atha kho bhante sā devatā paṭhaviyaɱ patiṭṭhahitvā maɱ etad avoca:|| ||</p>

					<p class="f4">'Daharo tvaɱ bhikkhu pabba-jito susu-kālakeso bhadrena yobbanena sammanāgato paṭhamena vayasā,||<br />
					anikīḷitāvī kāmesu.|| ||</p>

					<p class="f4">Bhuñja bhikkhu mānusake kāme.|| ||</p>

					<p class="f4">Mā sandiṭṭhikaɱ hitvā kālikaɱ anudhāvī' ti.|| ||</p>

					<p class="f4">Evaɱ vutte'haɱ bhante taɱ devataɱ etad avocaɱ:|| ||</p>

					<p class="f4">'Na khvāhaɱ āvuso sandiṭṭhikaɱ hitvā kālikaɱ anudhāvāmi.|| ||</p>

					<p class="f4">Kālikaɱ ca khvāhaɱ āvuso hitvā sandiṭṭhikaɱ anudhāvāmi.|| ||</p>

					<p class="f4">Kālikā hi āvuso kāmā vuttā bahu-dukkhā bahūpāyāsā ādīnavo ettha bhiyyo.|| ||</p>

					<p class="f4">Sandiṭṭhiko ayaɱ dhammo akāliko ehi passiko opanayiko paccattaɱ veditabbo viññūhī' ti.|| ||</p>

					<p class="f4">Evaɱ vutte bhante sā devatā maɱ etad avoca:|| ||</p>

					<p class="f4">'Kathañ ca bhikkhu kālikā kāmā vuttā Bhagavatā bahu-dukkhā bahūpāyāsā ādīnavo ettha bhīyyo?|| ||</p>

					<p class="f4">Kathaɱ sandiṭṭhiko <a id="pg11"><span class="f2 g"><b>[11]</b></span></a> ayaɱ dhammo akāliko ehi passiko opanayiko paccattaɱ veditabbo viññūhī' ti?|| ||</p>

					<p class="f4">Evaɱ vutte'haɱ bhante taɱ devataɱ etad avocaɱ:|| ||</p>

					<p class="f4">'Ahaɱ kho āvuso navo acira-pabba-jito.|| ||</p>

					<p class="f4">Adhunāgato imaɱ Dhamma-Vinayaɱ||<br />
					na khvāhaɱ Sakkomi vitthārena ācikkhi-tuɱ.|| ||</p>

					<p class="f4">Ayaɱ so Bhagavā arahaɱ Sammā-Sam-Buddho Rājagahe viharati Tapodārāme.|| ||</p>

					<p class="f4">Taɱ Bhagavantaɱ upasankamitvā etam atthaɱ puccha.|| ||</p>

					<p class="f4">Yathā te Bhagavā vyākaroti tathā naɱ dhāreyyāsī' ti.|| ||</p>

					<p class="f4">Evaɱ vutte bhante sā devatā maɱ etad avoca:|| ||</p>

					<p class="f4">'Na kho bhikkhu sukaro so Bhagavā amhehi upasankamituɱ,||<br />
					aññāhi mahesakkhāhi devatāhi parivuto.|| ||</p>

					<p class="f4">Sace kho tvaɱ bhikkhu taɱ Bhagavantaɱ upasankamitvā etam atthaɱ puccheyyāsi||<br />
					mayam pi āgaccheyyāma dhamma-savaṇāyā' ti.|| ||</p>

					<p class="f4">Sace bhante tassā devatāya saccaɱ vacanaɱ,||<br />
					idh'eva sā devatā avidūre" ti.|| ||</p>

					<p class="f4">Evaɱ vutte sā devatā āyasmantaɱ Samiddhiɱ etad avoca:|| ||</p>

					<p class="f4">"Puccha bhikkhu,||<br />
					puccha bhikkhu,||<br />
					ayam ahaɱ anuppattā" ti.|| ||</p>

					<p class="f4">Atha kho Bhagavā taɱ devataɱ gāthāya ajjhabhāsi:|| ||</p>

					      <p class="f4 in2">"Akkheyya-saññino sattā akkheyyasmiɱ patiṭṭhitā,||<br />
							Akkheyyam apariññāya yogam āyanti maccuno.|| ||</p>

							<p class="f4 in2">Akkheyyañ ca pariññāya akkhātāraɱ na maññati,||<br />
							'Taɱ hi tassa na hotī' ti yena naɱ vajjā na tassa atthi,||<br />
							Sace vijānāsi vadehi yakkhā" ti.|| ||</p>

					<p class="f4">(Devatā:)|| ||</p>

					<p class="f4">"Na khvāhaɱ bhante imassa Bhagavatā saŋkhittena bhāsitassa vitthārena atthaɱ ājānāmi.|| ||</p>

					<p class="f4">Sādhu me bhante Bhagavā tathā bhāsatu||<br />
					yathā'haɱ imassa Bhagavatā saŋkhittena bhāsitassa vitthārena atthaɱ ājāneyyan" ti.|| ||</p>

					<p class="f4">(Bhagavā:)|| ||</p>

					      <p class="f4 in2"><a id="pg12"><span class="f2 g"><b>[12]</b></span></a> "Samo visesī atha vā nihīno yo maññati so vivadetha tena,||<br />
							Tīsu vidhāsu avikampamāno samo visesī ti na tassa hoti,||<br />
							Sace vijānāsi vadehi yakkhi" ti.|| ||</p>

					<p class="f4">(Devatā:)|| ||</p>

					<p class="f4">"Imassa pi khvāhaɱ bhante Bhagavatā saŋkhittena bhāsitassa na vitthārena atthaɱ ājānāmi.|| ||</p>

					<p class="f4">Sādhu me bhante Bhagavā tathā bhāsatu||<br />
					yathā'haɱ imassa Bhagavatā saŋkhittena bhāsitassa vitthārena atthaɱ jāneyyan" ti.|| ||</p>

					<p class="f4">(Bhagavā:)|| ||</p>

					      <p class="f4 in2">"Pahāsi saŋkhaɱ na vimānam ajjhagā acchecchi taṇhaɱ idha nāma-rūpe,||<br />
							Taɱ chinna-ganthaɱ anīghaɱ nirāsaɱ||<br />
							pariyesamānā nājjhagamuɱ||<br />
							Devā manussā idha vā huraɱ vā||<br />
							saggesu vā sabba-nivesanesu,||<br />
							Sace vijānāsi vadehi yakkhā" ti.|| ||</p>

					<p class="f4">(Devatā:)|| ||</p>

					<p class="f4">"Imassa khvāhaɱ bhante Bhagavatā saŋkhittena bhāsitassa evaɱ vitthārena atthaɱ ājānāmi.|| ||</p>

					      <p class="f4 in2">Pāpaɱ na kayirā vacasā manasā||<br />
							kāyena vā kiñ cana sabba-loke,||<br />
							Kāme pahāya satimā sampajāno||<br />
							dukkhaɱ na sevetha anattha-saɱhitan" ti.|| ||</p>

					<p class="ctr">Nandana Vagga Dutiyo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>