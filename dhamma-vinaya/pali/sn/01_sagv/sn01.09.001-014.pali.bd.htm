<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 1.9.1-14: Vana Samyutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>
<hr />
<p>&nbsp;</p>

<hr />

<div class="main">

					<h4 class="ctr c">Saɱyutta Nikāya<br />
					Sagatha Vagga</h4>

					<h1>Vana Saɱyutta</h1>

					<h4 class="ctr">Suttas 1-14</h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg197"><span class="f2 g"><b>[197]</b></span></a></p>

					<h4 class="ctr"><a id="sn.1.9.1" href="../../../../backmatter/indexes/sutta/sn/01_sagv/idx_09_vanasamyutta.htm#p1">Sutta 1</a></h4>

					<h1>Viveka Suttaɱ</h1>

					<p class="f4"><span class="f3">[<a id="p1.1">1.1</a>][<a href="../../../../dhamma-vinaya/pts/sn/01_sagv/sn01.09.001.rhyc.pts.htm#p1.1">pts</a>][<a href="../../../../dhamma-vinaya/ati/sn/01_sagv/sn01.09.001.than.ati.htm#p1.1">than</a>] </span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayena so bhikkhu divā-vihāragato pāpake akusale vitakke vitakketi gehanissite.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā tassa bhikkhuno anukampikā attha-kāmā taɱ bhikkhuɱ saɱvejetukāmā yena so bhikkhu ten'upasankami.|| ||</p>

					<p class="f4">4. Upasaŋkamitvā taɱ bhikkhuɱ gāthāhi ajjhabhāsi:|| ||</p>

					      <p class="f4 in2">"Viveka-kāmosi vanaɱ paviṭṭho atha te mano niccharatī bahiddhā,||<br />
							Jano janasmiɱ vinayassu chandaɱ tato sukhī hohisi vīta-rāgo.||<br />
							Aratiɱ pajahāsi sato bhavāsi sataɱ taɱ sādayāmase,||<br />
							Pātālarajo hi duttaro mā taɱ kāmarajo avāhari.||<br />
							Sakuṇo yathā paɱsukuṇḍito vidhunaɱ pātayati sitaɱ rajaɱ,||<br />
							Evaɱ bhikkhu padhānavā satimā vidhunaɱ pātayati sitaɱ rajan" ti.|| ||</p>

					<p class="f4">Atha kho so bhikkhu tāya devatāya saɱvejito saɱvegamāpādī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.2" href="../../../../backmatter/indexes/sutta/sn/01_sagv/idx_09_vanasamyutta.htm#p2">Sutta 2</a></h4>

					<h1>Upaṭṭhāna Suttaɱ</h1>

					<p class="f4"><span class="f3">[<a id="p2.1">2.1</a>][<a href="../../../../dhamma-vinaya/pts/sn/01_sagv/sn01.09.002.rhyc.pts.htm#p2.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4"><a id="pg198"><span class="f2 g"><b>[198]</b></span></a>Tena kho pana samayena so bhikkhu divā-vihāragato supati.|| ||</p>

					<p class="f4">3. Atha kho yā tasmiɱ vanasaṇaḍe adhivatthā devatā tassa bhikkhuno anukampikā attha-kāmā taɱ bhikkhuɱ saɱvejetukāmā yena so bhikkhu ten'upasankami.|| ||</p>

					<p class="f4">4. Upasaŋkamitvā taɱ bhikkhuɱ gāthāhi ajjhabhāsi:|| ||</p>

					      <p class="f4 in2">"Uṭṭhehi bhikkhu kiɱ sesi ko attho supinena te,||<br />
							Āturassa hi kā niddā sallaviddhassa ruppato.||<br />
							Yāya saddhāya pabba-jito agārasmā'nagāriyaɱ,||<br />
							Tam eva saddhaɱ brūhehi mā niddāya vasaɱ gamī" ti.|| ||</p>

							<p class="f4 in2">5. "Aniccā addhuvā kāmā yesu mando samucchito,||<br />
							Bandhesu muttaɱ asitaɱ kasmā pabba-jitaɱ tape.||<br />
							Chandarāgassa vinayā avijjāsamati-k-kamā,||<br />
							Taɱ ñāṇaɱ pariyodātaɱ kasmā pabba-jitaɱ tape.||<br />
							Bhetvā avijjaɱ vijjāya āsavānaɱ parikkhayā,||<br />
							Asokaɱ anupāyāsaɱ kasmā pabba-jitaɱ tape.||<br />
							Āraddha-viriyaɱ pahit'attaɱ niccaɱ daḷha-parakkamaɱ,||<br />
							Nibbāṇaɱ abhikaŋkhantaɱ kasmā pabba-jitaɱ tape" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.3" href="../../../../backmatter/indexes/sutta/sn/01_sagv/idx_09_vanasamyutta.htm#p3">Sutta 3</a></h4>

					<h1>Kassapagotta Suttaɱ</h1>

					<p class="f4"><span class="f3">[<a id="p3.1">3.1</a>][<a href="../../../../dhamma-vinaya/pts/sn/01_sagv/sn01.09.003.rhyc.pts.htm#p3.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Kassapa-gotto Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayen'āyasmā Kassapa-gotto divā-vihāra-gato aññataraɱ ch'etaɱ ovadati.|| ||</p>

					<p class="f4">3. Atha kho yā tasmiɱ vana-saṇḍe adhivatvā devatā āyasmato Kassapa-gottassa anukampikā attha-kāmā āyasmantaɱ Kassapagottaɱ saɱvejetukāmā yen'āyasmā Kassapa-gotto ten'upasankami.|| ||</p>

					<p class="f4">4. Upasaŋkamitvā āyasmantaɱ Kassapa-gottaɱ gāthāhi ajjhabhāsi:|| ||</p>

					      <p class="f4 in2">"Giriduggacaraɱ ch'etaɱ appapaññaɱ acetasaɱ,||<br />
							Akāle ovadaɱ bhikkhu mando va paṭibhāti maɱ.||<br />
							Suṇāti na vijānāti āloketi na passati,||<br />
							Dhammasmiɱ bhaññamānasmiɱ atthaɱ bālo na bujjhati.||<br />
							<a id="pg199"><span class="f2 g"><b>[199]</b></span></a>sace pi dasa pajjote dhārayissasi Kassapa,||<br />
							N'eva dakkhiti rūpāni cakkhu hi'ssa na vijjatī" ti.|| ||</p>

					<p class="f4">Atha kho āyasmā Kassapagotto tāya devatāya saɱvejito saɱvegamāpādī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.4" href="../../../../backmatter/indexes/sutta/sn/01_sagv/idx_09_vanasamyutta.htm#p4">Sutta 4</a></h4>

					<h1>Sambahulā (or Cārika) Suttaɱ</h1>

					<p class="f4"><span class="f3">[<a id="p4.1">4.1</a>][<a href="../../../../dhamma-vinaya/pts/sn/01_sagv/sn01.09.004.rhyc.pts.htm#p4.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ sambahulā bhikakhū Kosalesu viharanti aññatarasmiɱ vana-saṇḍe.|| ||</p>

					<p class="f4">2. Atha kho te bhikkhū vassaɱ vutthā temāsaccayena cārikaɱ pakkamiɱsu.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā te bhikkhū apassantī paridevamānā tāyaɱ velāyaɱ imaɱ gāthaɱ abhāsi:|| ||</p>

					      <p class="f4 in2">"Arati viya me'jja khāyati||<br />
							bahuke disvāna vivitte āsane,||<br />
							Te cittakathā bahu-s-sutā||<br />
							ko'me Gotama-sāvakā gatā" ti.|| ||</p>

					<p class="f4">4. Evaɱ vutte aññatarā devatā taɱ devataɱ gāthāya ajjhabhāsi:|| ||</p>

					      <p class="f4 in2">"Magadhaɱ gatā Kosalaɱ gatā||<br />
							ekacciyā pana Vajjibhūmiyā,||<br />
							Migā viya asaŋgacārino||<br />
							aniketā viharanti bhikkhavo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.5" href="../../../../backmatter/indexes/sutta/sn/01_sagv/idx_09_vanasamyutta.htm#p5">Sutta 5</a></h4>

					<h1>Ānanda Suttaɱ</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/01_sagv/sn01.09.005.rhyc.pts.htm#p5.1">pts</a>]</span> Evaɱ me sutaɱ.</p>

					<p class="f4">Ekaɱ samayaɱ āyasmā Ānando Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayen'āyasmā Ānando ati-velaɱ gihīsaññattibahulo viharati.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā āyasmato Ānandassa anukampikā attha-kāmā āyasmantaɱ Ānandaɱ saɱvejetukāmā yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmantaɱ Ānandaɱ gāthāya ajjhabhāsi:|| ||</p>

					      <p class="f4 in2">"Rukkha-mūlagahaṇaɱ pasakkiya||<br />
							nibbāṇaɱ hadayasmiɱ opiya,||<br />
							<a id="pg200"><span class="f2 g"><b>[200]</b></span></a>jhāya Gotama mā ca pamādo||<br />
							kiɱ te biḷibiḷikā karissatī" ti.|| ||</p>

					<p class="f4">4. Atha kho āyasmā Ānando tāya devatāya saɱvejito saɱvegam āpādī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.6" href="../../../../backmatter/indexes/sutta/sn/01_sagv/idx_09_vanasamyutta.htm#p6">Sutta 6</a></h4>

					<h1>Anuruddha Suttaɱ</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/01_sagv/sn01.09.006.rhyc.pts.htm#p6.1">pts</a>][<a href="../../../../dhamma-vinaya/ati/sn/01_sagv/sn01.09.006.than.ati.htm#p6.1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Anuruddho Kosalesu viharati aññatarasmiɱ vana-saṇḍe.|| ||</p>

					<p class="f4">2. Atha kho aññatarā Tāvatiɱsakāyikā devatā Jālinī nāma āyasmato Anuruddhassa purāṇa-dutiyikā yen'āyasmā Anuruddho ten'upasankami.|| ||</p>

					<p class="f4">3. Upasaŋkamitvā āyasmantaɱ Anuruddhaɱ gāthāhi ajjhabhāsi:|| ||</p>

					      <p class="f4 in2">"Tattha cittaɱ paṇidhehi yattha te vusitaɱ pure,||<br />
							Tāvatiɱsesu devesu sabba-kāmasamiddhisu||<br />
							Purakkhato parivuto devakaññāhi sobhasī" ti.|| ||</p>

					<p class="f4">4.[Anuruddho:]|| ||</p>

							<p class="f4 in2">"Duggatā devakaññāyo sakkāyasmiɱ patiṭṭhitā,||<br />
							Te cāpi duggatā sattā devakaññāhi patthitātika" ti.|| ||</p>

					<p class="f4">5. [Jālinī:]|| ||</p>

							<p class="f4 in2">"Na te sukhaɱ pajānanti ye na passanti Nandanaɱ,||<br />
							Āvāsaɱ naradevānaɱ tidasānaɱ yasassinan" ti.|| ||</p>

					<p class="f4">6. [Anuruddho:]|| ||</p>

					      <p class="f4 in2">"Na tvaɱ bāle vijānāsi yathā arahataɱ vaco,||<br />
							Aniccā sabbe sankhārā uppādavayadhammino,||<br />
							Uppajjitvā nirujjhanti tesaɱ vūpasamo sukho.||<br />
							N'atthi dāni punāvāso deva-kāyasmiɱ Jālinī,||<br />
							Vikkhīṇo jāti-saɱsāro n'atthi dāni puna-b-bhavo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.7" href="../../../../backmatter/indexes/sutta/sn/01_sagv/idx_09_vanasamyutta.htm#p7">Sutta 7</a></h4>

					<h1>Nāgadatta Suttaɱ</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/01_sagv/sn01.09.007.rhyc.pts.htm#p7.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā Nāgadatto Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayen'āyasmā Nāgadatto atikālena gāmaɱ pavisati,||<br />
					atidivā paṭikkamati.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā āyasmato Nāgadattassa anukampikā attha-kāmā āyasmantaɱ Nāgadattaɱ saɱvejetukāmā yen'āyasmā Nāgadatto ten'upasankami.|| ||</p>

					<p class="f4"><a id="pg201"><span class="f2 g"><b>[201]</b></span></a> 4. Upasaŋkamitvā āyasmantaɱ Nāgadattaɱ gāthāhi ajjhabhāsi:|| ||</p>

					      <p class="f4 in2">"Kāle pavissa Nāgadatta||<br />
							divā ca āgantvā ati-velacārī,||<br />
							Saɱsaṭṭho gahaṭṭhehi||<br />
							samānasukha-dukkho.||<br />
							Bhāyāmi Nāgadattaɱ suppagabbhaɱ||<br />
							kulesu vinibaddhaɱ,||<br />
							Mā h'eva maccurañño balavato||<br />
							antakassa vasam eyyā" ti.|| ||</p>

					<p class="f4">5. Atha kho āyasmā Nāgadatto tāya devatāya saɱvejito saɱvegam āpādī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.8" href="../../../../backmatter/indexes/sutta/sn/01_sagv/idx_09_vanasamyutta.htm#p8">Sutta 8</a></h4>

					<h1>Kulagharaṇī Suttaɱ</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/01_sagv/sn01.09.008.rhyc.pts.htm#p8.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayena so bhikkhu aññatarasmiɱ kule ati-velaɱ ajjhogāḷhappatto viharati.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā tassa bhikkhuno anukamipikā attha-kāmā taɱ bhikkhuɱ saɱvejetukāmā yā tasmiɱ kule kulagharaṇī tassā vaṇṇaɱ abhinimminitvā yena so bhikkhu ten'upasankami.</p>

					<p class="f4">4. Upasaŋkamitvā taɱ bhikkhuɱ gāthāhi ajjhabhāsi:|| ||</p>

					      <p class="f4 in2">"Nadītīresu saṇṭhāne sabhāsu rathiyāsu ca,||<br />
							Janā saŋgamma mantenti mañ ca tañ ca kim antaran" ti.|| ||</p>

							<p class="f4 in2">5. "Bahū hi saddā paccūhā khamitabbā tapassinā,||<br />
							Na tena maŋku hotabbo na hi tena kilissati.||<br />
							Yo ca saddaparittāsī vane vātamigo yathā,||<br />
							Lahucitto ti taɱ āhu nāssa sampajjate vatan" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.9" href="../../../../backmatter/indexes/sutta/sn/01_sagv/idx_09_vanasamyutta.htm#p9">Sutta 9</a></h4>

					<h1>Vajjiputta Suttaɱ</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/01_sagv/sn01.09.009.rhyc.pts.htm#p9.1">pts</a>][<a href="../../../../dhamma-vinaya/ati/sn/01_sagv/sn01.09.009.than.ati.htm#p9.1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro Vajjiputtako bhikkhu Vesāliyaɱ viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayena Vesāliyaɱ sabbaratticāro hoti.|| ||</p>

					<p class="f4"><a id="pg202"><span class="f2 g"><b>[202]</b></span></a> 3. Atha kho so bhikkhū Vesāliyaɱ turiyatāḷitavāditanigghosasaddaɱ sutvā paridevamāno tāyaɱ velāyaɱ imaɱ gāthaɱ abhāsi:</p>

					      <p class="f4 in2">"Ekakā mayaɱ araññe viharāma||<br />
							apaviddhaɱ va vanasmiɱ dārukaɱ,||<br />
							Etādisikāya rattiyā||<br />
							ko su nāma amhehi pāpiyo" ti.|| ||</p>

					<p class="f4">4. Atha kho yā tasmiɱ vana-saṇḍe adhivatthā devatā tassa bhikkhuno anukampikā attakāmā taɱ bhikkhuɱ saɱvejetukāmā yena so bhikkhu ten'upasaŋaɱkami.|| ||</p>

					<p class="f4">5. Upasaŋkamitvā taɱ bhikkhuɱ gāthāya ajjhabhāsi:|| ||</p>

					      <p class="f4 in2">"Ekako tvaɱ araññe viharasi||<br />
							apaviddhaɱ va vanasmiɱ dārukaɱ,||<br />
							Tassa te bahukā pihayanti||<br />
							nerayikā viya saggagāminan" ti.|| ||</p>

					<p class="f4">6. Atha kho so bhikkhu tāya devatāya saɱvajito saɱvegam āpādī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.10" href="../../../../backmatter/indexes/sutta/sn/01_sagv/idx_09_vanasamyutta.htm#p10">Sutta 10</a></h4>

					<h1>Sajjhāya Suttaɱ</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/01_sagv/sn01.09.010.rhyc.pts.htm#p10.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayena so bhikkhu yaɱ sudaɱ pubbe ati-velaɱ sajjhāya bahulo viharati.|| ||</p>

					<p class="f4">So aparena samayena appossukko tuṇhī-bhūto saɱkasāyati.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā tassa bhikkhuno dhammaɱ asuṇantī yena so bhikkhu ten'upasankami.|| ||</p>

					<p class="f4">Upasaŋkamitvā taɱ bhikkhuɱ gāthāhi ajjhabhāsi:|| ||</p>

					      <p class="f4 in2">"Kasmā tuvaɱ dhamma-padāni bhikkhū||<br />
							nādhīyasi bhikkhūhi saɱvasanto,||<br />
							Sutvāna dhammaɱ labhati ppasādaɱ||<br />
							diṭṭhe'va dhamme labhati ppasaɱsan" ti?</p>
							
							<p class="f4 in2">"Ahu pure dhamma-padesu chando||<br />
							yāva virāgena samāgamimha,||<br />
							<a id="pg203"><span class="f2 g"><b>[203]</b></span></a>yato virāgena samāgamimha,||<br />
							yaɱ kiñci diṭṭhaɱ va sutaɱ vā mutaɱ,||<br />
							Aññāya nikkhepanam āhu santo" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.11" href="../../../../backmatter/indexes/sutta/sn/01_sagv/idx_09_vanasamyutta.htm#p11">Sutta 11</a></h4>

					<h1>Ayoniso Suttaɱ</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/01_sagv/sn01.09.011.rhyc.pts.htm#p11.1">pts</a>][<a href="../../../../dhamma-vinaya/ati/sn/01_sagv/sn01.09.011.than.ati.htm#p11.1">than</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayena so bhikkhu divā-vihāragato pāpake akusale vitakke vitakketi.|| ||</p>

					<p class="f4">Seyyath'īdaɱ:||<br />
					kāma-vitakkaɱ||<br />
					vyāpāda-vitakkaɱ||<br />
					vihiɱsā-vitakkaɱ.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā tassa bhikkhuno anukampikā attha-kāmā taɱ bhikkhuɱ saɱvejetukāmā yena so bhikkhu ten'upasankami.|| ||</p>

					<p class="f4">4. Upasaŋkamitvā taɱ bhikkhuɱ gāthāhi ajjhabhāsi:|| ||</p>

					      <p class="f4 in2">"Ayoniso-mana-sikārā bho vitakkehi majjasi,||<br />
							Ayoniɱ paṭinissajja yoniso anuvicintaya.||<br />
							Satthāraɱ dhammam ārabbha Saŋghaɱ sīlāni-vattano,||<br />
							Adhigacchasi pāmojjaɱ pītisukham asaɱsayaɱ,||<br />
							Tato pāmojjabahulo dukkhass'antaɱ karissasī" ti.|| ||</p>

					<p class="f4">5. Atha kho so bhikkhu tāya devatāya saɱvejito saɱvegam āpādī.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.12" href="../../../../backmatter/indexes/sutta/sn/01_sagv/idx_09_vanasamyutta.htm#p12">Sutta 12</a></h4>

					<h1>Majjhathika (or Saṇika) Suttaɱ</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/01_sagv/sn01.09.012.rhyc.pts.htm#p12.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4">2. Atha kho tasmiɱ vana-saṇḍe adhivatthā devatā yena so bhikkhu ten'upasankami.|| ||</p>

					<p class="f4">3. Upasaŋkamitvā tassa bhikkhuno santike imaɱ gāthaɱ abhāsi:|| ||</p>

					      <p class="f4 in2">"Ṭhite majjhantike kāle sanni-sinnesu pakkhisu,||<br />
							Saṇate va mahāraññaɱ taɱ bhayaɱ paṭibhāti maɱ" ti.|| ||</p>

					<p class="f4">[Bhikkhu: —]|| ||</p>

					      <p class="f4 in2">"Ṭhite majjhantike kāle sanni-sinnesu pakkhisu,||<br />
							Saṇate va mahāraññaɱ sā rati paṭibhāti man" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.13" href="../../../../backmatter/indexes/sutta/sn/01_sagv/idx_09_vanasamyutta.htm#p13">Sutta 13</a></h4>

					<h1>Pākat-Indriya Suttaɱ aka Sambahulā-Bhikkhū Suttaɱ</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/01_sagv/sn01.09.013.rhyc.pts.htm#p13.1">pts</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ sambahulā bhikkhū Kosalesu viharanti aññatarasmiɱ vana-saṇḍe,||<br />
					uddhatā uṇṇaḷā capalā mukharā <a id="pg204"><span class="f2 g"><b>[204]</b></span></a> vikiṇṇa-vācā muṭṭha-s-satino asampajānā asamāhitā vibbhanta-cittā pākat'indriyā.|| ||</p>

					<p class="f4">2. Atha kho yā tasmiɱ vana-saṇḍe adhivatthā devatā tesaɱ bhikkhūnaɱ anukampikā attha-kāmā te bhikkhū saɱvejetukāmā yena te bhikkhū ten'upasankami.</p>

					<p class="f4">3. Upasaŋkamitvā te bhikkhū gāthāhi ajjhabhāsi.|| ||</p>

					      <p class="f4 in2">"Sukha-jīvino pure āsuɱ bhikkhū Gotama-sāvakā,||<br />
							Anicchā piṇḍam esanā anicchā sayanāsanaɱ,||<br />
							Loke aniccataɱ ñatvā dukkhass'antaɱ akaɱsu te.||<br />
							Dupposaɱ katvā attānaɱ gāme gāmaṇikā viya,||<br />
							Bhūtvā bhutvā nipajjanti parāgāresu mucchitā.||<br />
							Saŋghassa añjaliɱ katvā idh'ekacce vadām'ahaɱ,||<br />
							Appaviddhā anāthā te yathā petā tath'eva te.||<br />
							Ye kho pamattā viharanti te me sandhāya bhāsitaɱ,||<br />
							Ye appamattā viharanti namo tesaɱ karom'ahan" ti.|| ||</p>

					<p class="f4">4. Atha kho te bhikkhū tāya devatāya saɱvejitā saɱvegam āpādun.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<h4 class="ctr"><a id="sn.1.9.14" href="../../../../backmatter/indexes/sutta/sn/01_sagv/idx_09_vanasamyutta.htm#p14">Sutta 14</a></h4>

					<h1>Gandhatthena, or Puṇḍarīka, or Upaṭṭhāna Suttaɱ</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/01_sagv/sn01.09.014.rhyc.pts.htm#p14.1">pts</a>][<a href="../../../../dhamma-vinaya/ati/sn/01_sagv/sn01.09.014.than.ati.htm#p14.1">than</a>][<a href="../../../../dhamma-vinaya/ati/sn/01_sagv/sn01.09.014.olen.ati.htm#p14.1">olen</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ aññataro bhikkhu Kosalesu viharati aññatarasmiɱ vana-saṇḍe.|| ||</p>

					<p class="f4">2. Tena kho pana samayena so bhikkhu pacchā-bhattaɱ piṇḍa-pāta-paṭikkanto pokkharaṇiɱ ogāhetvā padumaɱ upasiŋghati.|| ||</p>

					<p class="f4">3. Atha kho yā tasmiɱ vana-saṇḍe adhivatthā devatā tassa bhikkhuno anukampikā attha-kāmā taɱ bhikkhuɱ saɱvejetukāmā yena so bhikkhu ten'upasankami.|| ||</p>

					<p class="f4">4. Upasaŋkamitvā taɱ bhikkhuɱ gāthāya ajjhabhāsi:|| ||</p>

					      <p class="f4 in2">"Yam etaɱ vārijaɱ pupphaɱ adinnaɱ upasiŋghasi,||<br />
							Ekaŋgam etaɱ theyyānaɱ gandhattheno'si mārisā" ti.|| ||</p>

					<p class="f4">5. [Bhikkhu:]|| ||</p>

					      <p class="f4 in2">"Na harāmi na bhañjāmi ārā siŋghāmi vārijaɱ,||<br />
							Atha kena nu vaṇṇena gandhattheno'ti vuccati.|| ||</p>

					      <p class="f4 in2">Yavāyaɱ bhisāni khaṇati puṇḍarīkāni bhañjati,||<br />
							Evaɱ ākiṇṇakammanto kasmā eso na vuccatī" ti.|| ||</p>

					<p class="f4"><a id="pg205"><span class="f2 g"><b>[205]</b></span></a> 6. [Devatā:]|| ||</p>

					      <p class="f4 in2">"Ākiṇṇaluddo puriso dhāti celaɱ va makkhito,||<br />
							Tasmiɱ me vacanaɱ n'atthi tañ ca arahāmi vattave.||<br />
							Anaŋgaṇassa posassa niccaɱ sucigavesino,||<br />
							Vāḷaggamattaɱ pāpassa abbhāmattaɱ va khāyatī" ti.|| ||</p>

					<p class="f4">7. [Bhikkhu:]|| ||</p>

					      <p class="f4 in2">"Addhā maɱ yakkha jānāsi atho maɱ anukampasi,||<br />
							Puna pi yakkha vajjāsi yadā passasi edisaɱ" ti.|| ||</p>

					<p class="f4">8. [Devatā:]|| ||</p>

					      <p class="f4 in2">"N'eva taɱ upajīvāmi na pi te bhatak'āmhase,||<br />
							Tvam eva bhikkhu jāneyya yena gaccheyya suggatin" ti.|| ||</p>

					<p class="f4">9. Atha kho so bhikkhu tāya devatāya saɱvejito saɱvegam āpādī ti.|| ||</p>

					<p class="ctr">Vana Saɱyuttaɱ Samattaɱ</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>