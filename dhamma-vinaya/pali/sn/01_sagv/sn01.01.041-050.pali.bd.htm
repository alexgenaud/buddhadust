<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Sagatha Vagga, Devata Samyutta, Aditta Vagga, Suttas 41-50." />
<title>SN 1.1.41-50: Aditta Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />
<div class="main">

					<h4 class="ctr">Saɱyutta Nikāya<br />
					I. Sagātha Vagga<br />
					1. Devatā-Saɱyutta<br />
					V. Āditta Vagga</h4>

							<p class="ctr">Adapted from the 1995 edition of the digital version of the<br />
							<b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<h4 class="ctr"><a id="sn.1.1.41" href="../../../../backmatter/indexes/sutta/sn/01_sagv/idx_01_devatasamyutta.htm#p41">Sutta 41</a></h4>

					<h1>Aditta Suttaɱ</h1>

					<p class="f4"><span class="f3">[<a id="p41.1">41.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p41.1">rhyc</a>][<a href="../../../../dhamma-vinaya/ati/sn/01_sagv/sn01.01.041.than.ati.htm#p41.1">than</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p41.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Jetavanaɱ obhāsetvā yena Bhagavā ten'upasankami.||<br />
					Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho sā devatā Bhagavato santike imā gāthāyo abhāsi:|| ||</p>

					<p class="f4">"Ādittasmiɱ agārasmiɱ||<br />
					yaɱ nīharati bhājanaɱ,||<br />
					Taɱ tassa hoti atthāya||<br />
					no ca yaɱ tattha ḍayhati" ti.|| ||</p>

					<p class="f4">"Evam ādipito loko||<br />
					jarāya maraṇena ca,||<br />
					Nīharetheva dānena||<br />
					dinnaɱ hoti sunīhataɱ.|| ||</p>

					<p class="f4">Dinnaɱ sukhaphalaɱ hoti||<br />
					nādinnaɱ hoti taɱ tathā,||<br />
					Corā haranti rājāno||<br />
					aggi ḍahati nassati.|| ||</p>

					<p class="f4">Atha antena jahati||<br />
					sarīraɱ sapariggahaɱ,||<br />
					Etad aññāya medhāvī||<br />
					bhuñjetha ca dadetha ca.
					Datvā ca bhutvā ca yathānubhāvaɱ||<br />
					anindito saggamupeti ṭhānan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.42" href="../../../../backmatter/indexes/sutta/sn/01_sagv/idx_01_devatasamyutta.htm#p42">Sutta 42</a></h4>

					<h1>Kiɱdada Suttaɱ</h1>

					<p class="f4"><span class="f3">[<a id="p42.1">42.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p42.1">rhyc</a>][<a href="../../../../dhamma-vinaya/ati/sn/01_sagv/sn01.01.042.than.ati.htm#p42.1">than</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p42.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					<p class="f4">"Kiɱdado balado hoti||<br />
					kiɱdado hoti vaṇṇado.||<br />
					Kiɱdado sukhado hoti||<br />
					kiɱdado hoti cakkhudo.||<br />
					Yo ca sabbadado hoti||<br />
					taɱ me akkhāhi pucchito" ti.|| ||</p>

					<p class="f4">(Bhagavā:)|| ||</p>

					<p class="f4">"Annado balado hoti||<br />
					vatthado hoti vaṇṇado,||<br />
					Yānado sukhado hoti||<br />
					dīpado hoti cakkhudo||<br />
					So ca sabbadado hoti||<br />
					yo dadāti upassayaɱ,||<br />
					Amataɱdado ca so hoti||<br />
					yo dhammamanusāsatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.43" href="../../../../backmatter/indexes/sutta/sn/01_sagv/idx_01_devatasamyutta.htm#p43">Sutta 43</a></h4>

					<h1>Anna Suttaɱ</h1>

					<p class="f4"><span class="f3">[<a id="p43.1">43.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p43.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p43.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					<p class="f4">"Annam evābhinandanti||<br />
					ubhaye devamānusā,||<br />
					Atha ko nāma so yakkho||<br />
					yaɱ annaɱ nābhinandatī" ti.|| ||</p>

					<p class="f4">(Bhagavā:)|| ||</p>

					<p class="f4">"Ye naɱ dadanti saddhāya||<br />
					vippasannena cetasā,||<br />
					Tam eva annaɱ bhajati||<br />
					asmiɱ loke parambhi ca,||<br />
					Tasmā vineyya maccheraɱ||<br />
					dajjā dānaɱ malābhibhū,||<br />
					Puññāni paralokasmiɱ||<br />
					patiṭṭhā honti pāṇinan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.44" href="../../../../backmatter/indexes/sutta/sn/01_sagv/idx_01_devatasamyutta.htm#p44">Sutta 44</a></h4>

					<h1>Ekamūla Suttaɱ</h1>

					<p class="f4"><span class="f3">[<a id="p44.1">44.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p44.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p44.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Ekamūlaɱ dvirāvaṭṭaɱ||<br />
							timalaɱ pañcapattharaɱ,||<br />
							Samuddaɱ dvādasāvaṭṭaɱ||<br />
							pātālaɱ atarī isī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.45" href="../../../../backmatter/indexes/sutta/sn/01_sagv/idx_01_devatasamyutta.htm#p45">Sutta 45</a></h4>

					<h1>Anoma Suttaɱ</h1>

					<p class="f4"><span class="f3">[<a id="p45.1">45.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p45.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p45.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					      <p class="f4 in2">"Anomanāmaɱ nipuṇatthadassiɱ||<br />
							paññādadaɱ kāmālaye asattaɱ||<br />
							Taɱ passatha sabbaviduɱ su medhaɱ||<br />
							ariye pathe kamamānaɱ mahesin" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.46" href="../../../../backmatter/indexes/sutta/sn/01_sagv/idx_01_devatasamyutta.htm#p46">Sutta 46</a></h4>

					<h1>Accharā Suttaɱ</h1>

					<p class="f4"><span class="f3">[<a id="p46.1">46.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p46.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p46.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					<p class="f4">"Accharāgaṇasaŋghuṭṭaɱ||<br />
					pisācagaṇasevitaɱ||<br />
					Vanan taɱ mohanaɱ nāma||<br />
					kathaɱ yātrā bhavissatī" ti.|| ||</p>

					<p class="f4">(Bhagavā:)|| ||</p>

					<p class="f4">"Ujuko nāma so Maggo||<br />
					abhayā nāma sā disā,||<br />
					Ratho akūjano nāma||<br />
					Dhamma-cakkehi saɱyuto.|| ||</p>

					<p class="f4">Hiri tassa apālambo||<br />
					satassa parivāraṇaɱ,||<br />
					Dhammāhaɱ sārathiɱ brūmi||<br />
					sammā-diṭṭhi-pure javaɱ|| ||</p>

					<p class="f4">Yassa etādisaɱ yānaɱ||<br />
					itthiyā purisassa vā,||<br />
					Sa ve etena yānena||<br />
					nibbāṇasseva santike" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.47" href="../../../../backmatter/indexes/sutta/sn/01_sagv/idx_01_devatasamyutta.htm#p47">Sutta 47</a></h4>

					<h1>Vanaropa Suttaɱ</h1>

					<p class="f4"><span class="f3">[<a id="p47.1">47.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p47.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p47.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					<p class="f4">"Kesaɱ divā ca ratto ca||<br />
					sadā puññaɱ pavaḍḍhati||<br />
					Dhammaṭṭhā sīla-sampannā||<br />
					ke janā saggagāmino" ti.|| ||</p>

					<p class="f4">(Bhagavā:)</p>

					<p class="f4">"Ārāmaropā vanaropā||<br />
					ye janā setukārakā,||<br />
					Papañca udapānañca||<br />
					ye dadanti upassayaɱ.||<br />
					Tesaɱ divā ca ratto ca||<br />
					sadā puññaɱ pavaḍḍhati,||<br />
					Dhammaṭṭhā sīla-sampannā||<br />
					te janā saggagāmino" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.48" href="../../../../backmatter/indexes/sutta/sn/01_sagv/idx_01_devatasamyutta.htm#p48">Sutta 48</a></h4>

					<h1>Jetavana Suttaɱ</h1>

					<p class="f4"><span class="f3">[<a id="p48.1">48.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p48.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p48.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">"Idañ hi taɱ Jetavanaɱ||<br />
					isiSaŋghanisevitaɱ||<br />
					Āvutthaɱ dhammarājena||<br />
					pītisañjananaɱ mama."|| ||</p>

					<p class="f4">(Bhagavā:)|| ||</p>

					<p class="f4"><a id="pg34"><span class="f2 g"><b>[34]</b></span></a> "Kammaɱ vijjā ca dhammo ca||<br />
					sīlaɱ jīvitamuttamaɱ,||<br />
					Etena maccā sujjhanti||<br />
					na gottena dhanena vā.||<br />
					Tasmā hi paṇḍito poso||<br />
					sampassaɱ atthamattano,||<br />
					Yoniso vicine dhammaɱ||<br />
					evaɱ tattha visujjhati.||<br />
					Sāriputto va paññāya||<br />
					sīlenupasamena ca,||<br />
					Yo pi pāragato bhikkhu||<br />
					etāva paramo siyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.49" href="../../../../backmatter/indexes/sutta/sn/01_sagv/idx_01_devatasamyutta.htm#p49">Sutta 49</a></h4>

					<h1>Macchari Suttaɱ</h1>

					<p class="f4"><span class="f3">[<a id="p49.1">49.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p49.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p49.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Devatā:)|| ||</p>

					<p class="f4">"Ye'dha maccharino loke||<br />
					kadariyā paribhāsakā,||<br />
					Aññesaɱ dadamānānaɱ||<br />
					antarāya-karā narā.||<br />
					Kīdiso tesaɱ vipāko||<br />
					samparāyo ca kīdiso,||<br />
					Bhagavantaɱ puṭṭhum āgamma||<br />
					kathaɱ jānemu taɱ mayan" ti.|| ||</p>

					<p class="f4">(Bhagavā)|| ||</p>

					<p class="f4">"Ye'dha maccharino loke||<br />
					kadariyā paribhāsakā,||<br />
					Aññesaɱ dadamānānaɱ||<br />
					antarāya-karā narā.||<br />
					Nirayaɱ tiracchāna-yoniɱ||<br />
					yamalokañ upapajjare,||<br />
					Sace enti manussattaɱ||<br />
					dalidde jāyare kule,||<br />
					Co'aɱ piṇḍo ratī khiḍḍā||<br />
					yattha kicchena labbhati.||<br />
					Parato āsiɱsare bālā||<br />
					tam pi tesaɱ nalabbhati,||<br />
					Diṭṭh'eva-dhamme sa vipāko||<br />
					samparāye ca duggatī" ti.|| ||</p>

					<p class="f4">(Devatā:)|| ||</p>

					<p class="f4">"Iti h'etaɱ vijānāma||<br />
					aññaɱ pucchāma Gotama,||<br />
					Ye'dha laddhā manussattaɱ||<br />
					vadaññū vītamaccharā,||<br />
					Buddhe pasannā dhamme ca||<br />
					saŋghe ca tibba-gāravā.||<br />
					Kīdiso tesaɱ vipāko||<br />
					samparāyo ca kīdiso,||<br />
					Bhagavantaɱ puṭṭhum āgamma||<br />
					kataɱ jānemu taɱ mayan" ti.|| ||</p>

					<p class="f4">(Bhagavā:)|| ||</p>

					<p class="f4">"Ye'dha laddhā manussattaɱ||<br />
					vadaññū vītamaccharā,||<br />
					Buddhe pasannā dhamme ca||<br />
					saŋghe ca tibba-gāravā,||<br />
					Ete sagge pakāsenti||<br />
					yattha te upapajjare.|| ||</p>

					<p class="f4">Sace enti manussattaɱ||<br />
					aḍḍhe ājāyare kule,||<br />
					Co'aɱ piṇḍo ratī khiḍḍā||<br />
					yatthākicchena labbhati.||<br />
					Parasambhatesu bhogesu||<br />
					vasavattīva modare,||<br />
					Diṭṭh'eva-dhamme savipāko||<br />
					samparāye va suggatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="sn.1.1.50" href="../../../../backmatter/indexes/sutta/sn/01_sagv/idx_01_devatasamyutta.htm#p50">Sutta 50</a></h4>

					<h1>Ghaṭīkāra Suttaɱ</h1>

					<p class="f4"><span class="f3">[<a id="p50.1">50.1</a>][<a href="../../../../dhamma-vinaya/pts/sn/01_sagv/sn01.01.041-050.rhyc.pts.htm#p50.1">rhyc</a>][<a href="../../../../dhamma-vinaya/wp/sn/01_sagv/sn01.01.041-050.bodh.wp.htm#p50.1">bodh</a>]</span> Evam me sutaɱ ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">(Ghaṭīkāra devatā:)|| ||</p>

					<p class="f4">"Avihaɱ upapannāse||<br />
					vimuttā satta bhikkhavo,||<br />
					Rāgadosa-parikkhīṇā||<br />
					tiṇṇā loke visattikan" ti.|| ||</p>

					<p class="f4">"Ke ca te ataruɱ Saŋghaɱ||<br />
					maccudheyyaɱ suduttaraɱ,||<br />
					Ke hitvā mānusaɱ dehaɱ||<br />
					dibbaɱ yogaɱ upaccaguɱ" ti.|| ||</p>

					<p class="f4">"Upako palagaṇaḍo ca||<br />
					pukkusāti ca te tayo,||<br />
					Bhaddiyo bhaddadevo ca||<br />
					bāhudanti ca Piŋgiyo.||<br />
					Te hitvā mānusaɱ dehaɱ||<br />
					dibbaɱ yogaɱ upaccagun" ti.|| ||</p>

					<p class="f4">(Bhagavā:)|| ||</p>

					<p class="f4">"Kusalī bhāsasi tesaɱ||<br />
					mārapāsappahāyinaɱ,||<br />
					Kassa te dhammam aññāya||<br />
					acchiduɱ bhavabandhanaɱ" ti.|| ||</p>

					<p class="f4">(Ghaṭīkāra:)|| ||</p>

					<p class="f4">"Na aññatra Bhagavatā||<br />
					nāññatra tava sāsanā,||<br />
					Yassa te dhammam aññāya||<br />
					acchiduɱ bhavabandhanaɱ.|| ||</p>

					<p class="f4">Yattha nāmañ ca rūpañ ca||<br />
					asesaɱ uparujjhati,||<br />
					Taɱ te dhammaɱ idha ñāya||<br />
					acchiduɱ bhavabandhanan" ti.|| ||</p>

					<p class="f4">(Bhagavā:)|| ||</p>

					<p class="f4">"Gambhīraɱ bhāsasi vācaɱ||<br />
					dubbijānaɱ sudubbudhaɱ,||<br />
					Kassa tvaɱ dhammam aññāya||<br />
					vācaɱ bhāsasi īdisan" ti.|| ||</p>

					<p class="f4">(Ghaṭīkāra:)|| ||</p>

					<p class="f4">"Kumbhakāro pure āsiɱ||<br />
					vehaliŋge1 ghaṭīkaro,||<br />
					Mātāpettibharo āsiɱ||<br />
					Kassapassa upāsako.|| ||</p>

					<p class="f4">Virato methunā dhammā||<br />
					brahma-cārī nirāmiso,||<br />
					Ahuvā te sagāmeyyo||<br />
					ahuvā te pure sakhā.||<br />
					So'haɱ ete pajānāmi||<br />
					vimutte satta bhikkhavo,||<br />
					Rāgadosa-parikkhīṇe||<br />
					tiṇṇe loke visattikan" ti.|| ||</p>

					<p class="f4">(Bhagavā:)|| ||</p>

					<p class="f4">"Evam etaɱ tadā āsi||<br />
					yathā bhāsasi bhaggava,||<br />
					Kumbhakāro pure āsi||<br />
					vehaliŋge ghaṭīkaro,||<br />
					Mātāpettibharo āsi||<br />
					Kassapassa upāsako.||<br />
					Virato methunā dhammā||<br />
					brahma-cārī nirāmiso,||<br />
					Ahuvā me sagāmeyyo||<br />
					ahuvā me pure sakhā" ti.|| ||</p>

					<p class="f4">(Therā:)|| ||</p>

					<p class="f4">"Evam etaɱ purāṇānaɱ||<br />
					sahāyānaɱ ahu saŋgamo,||<br />
					Ubhinnaɱ bhāvit'attānaɱ||<br />
					sarīrantimadhārinan" ti.|| ||</p>

					<p class="f4 ctr">Āditta Vagga Pañcama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>