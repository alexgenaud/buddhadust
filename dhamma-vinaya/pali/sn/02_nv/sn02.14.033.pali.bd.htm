<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 33. The Buddha describes how if there were no satisfaction to be got from the properties of solidity, liquidity, heat, and motion, there would be no lust for them, how if there were no pain associated with them there would be no dissatisfaction with them, how if there were no way to escape from them there would be no escaping from them, but since there is, there is, and that it is only insofar as one has understood these things as they are that there is any living of the religious life and attaining to freedom." />
<title>SN 2 14.33: Yo No Cedaṃ [No Cedaṃ] Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					IV. Catuttha Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p33">Sutta 33</a></h4>

					<h1>Yo No Cedaṃ [No Cedaṃ] Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.033.rhyc.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "No cedaṃ bhikkhave,||<br />
					paṭhavī-dhātuyā assādo abhavissa,||<br />
					na-y-idaṃ sattā paṭhavī-dhātuyaṃ sārajjeyyuṃ.|| ||</p>

					<p class="f4">Yasmā ca kho bhikkhave,||<br />
					atthi paṭhavī-dhātuyā assādo,||<br />
					tasmā sattā paṭhavī-dhātuyā sārajjanti.|| ||</p>

					<p class="f4">3. No cedaṃ bhikkhave,||<br />
					paṭhavī-dhātuyā ādīnavo abhavissa,||<br />
					na-y-idaṃ sattā paṭhavī-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave,||<br />
					atthi paṭhavī-dhātuyā ādinavo,||<br />
					tasmā sattā paṭhavī-dhātuyā nibbindanti.|| ||</p>

					<p class="f4">4. No cedaṃ bhikkhave,||<br />
					paṭhavī-dhātuyā nissaraṇaṃ abhavissa,||<br />
					na-y-idaṃ sattā paṭhavī-dhātuyā nissareyyuṃ.|| ||</p>

					<p class="f4">Yasmā ca kho bhikkhave,||<br />
					atthi paṭhavī-dhātuyā nissaraṇaṃ,||<br />
					tasmā sattā paṭhavī-dhātuyā nissaranti.|| ||</p>

					<p class="ctr c">&#9632;</p>

					<p class="f4">5. No cedaṃ bhikkhave,||<br />
					āpo-dhātuyā assādo abhavissa,||<br />
					na-y-idaṃ sattā āpo-dhātuyaṃ sārajjeyyuṃ.|| ||</p>

					<p class="f4">Yasmā ca kho bhikkhave,||<br />
					atthi āpo-dhātuyā assādo,||<br />
					tasmā sattā āpo-dhātuyā sārajjanti.|| ||</p>

					<p class="f4">6. No cedaṃ bhikkhave,||<br />
					āpo-dhātuyā ādīnavo abhavissa,||<br />
					na-y-idaṃ sattā āpo-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave,||<br />
					atthi āpo-dhātuyā ādinavo,||<br />
					tasmā sattā āpo-dhātuyā nibbindanti.|| ||</p>

					<p class="f4">7. No cedaṃ bhikkhave,||<br />
					āpo-dhātuyā nissaraṇaṃ abhavissa,||<br />
					na-y-idaṃ sattā āpo-dhātuyā nissareyyuṃ.|| ||</p>

					<p class="f4">Yasmā ca kho bhikkhave,||<br />
					atthi āpo-dhātuyā nissaraṇaṃ,||<br />
					tasmā sattā āpo-dhātuyā nissaranti.|| ||</p>

					<p class="ctr c">&#9632;</p>

					<p class="f4">8. No cedaṃ bhikkhave,||<br />
					tejo-dhātuyā assādo abhavissa,||<br />
					na-y-idaṃ sattā tejo-dhātuyaṃ sārajjeyyuṃ.|| ||</p>

					<p class="f4">Yasmā ca kho bhikkhave,||<br />
					atthi tejo-dhātuyā assādo,||<br />
					tasmā sattā tejo-dhātuyā sārajjanti.|| ||</p>

					<p class="f4">9. No cedaṃ bhikkhave,||<br />
					tejo-dhātuyā ādīnavo abhavissa,||<br />
					na-y-idaṃ sattā tejo-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave,||<br />
					atthi tejo-dhātuyā ādinavo,||<br />
					tasmā sattā tejo-dhātuyā nibbindanti.|| ||</p>

					<p class="f4">10. No cedaṃ bhikkhave,||<br />
					tejo-dhātuyā nissaraṇaṃ abhavissa,||<br />
					na-y-idaṃ sattā tejo-dhātuyā nissareyyuṃ.|| ||</p>

					<p class="f4">Yasmā ca kho bhikkhave,||<br />
					atthi tejo-dhātuyā nissaraṇaṃ,||<br />
					tasmā sattā tejo-dhātuyā nissaranti.|| ||</p>

					<p class="ctr c">&#9632;</p>

					<p class="f4">11. No cedaṃ bhikkhave,||<br />
					vāyo-dhātuyā assādo abhavissa,||<br />
					na-y-idaṃ sattā vāyo-dhātuyaṃ sārajjeyyuṃ.|| ||</p>

					<p class="f4">Yasmā ca kho bhikkhave,||<br />
					atthi vāyo-dhātuyā assādo,||<br />
					tasmā sattā vāyo-dhātuyā sārajjanti.|| ||</p>

					<p class="f4">12. <a id="pg173"><span class="f2 g"><b>[173]</b></span></a> No cedaṃ bhikkhave,||<br />
					vāyo-dhātuyā ādīnavo abhavissa,||<br />
					na-y-idaṃ sattā vāyo-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave,||<br />
					atthi vāyo-dhātuyā ādinavo,||<br />
					tasmā sattā vāyo-dhātuyā nibbindanti.|| ||</p>

					<p class="f4">13. No cedaṃ bhikkhave,||<br />
					vāyo-dhātuyā nissaraṇaṃ abhavissa,||<br />
					na-y-idaṃ sattā vāyo-dhātuyā nissareyyuṃ.|| ||</p>

					<p class="f4">Yasmā ca kho bhikkhave,||<br />
					atthi vāyo-dhātuyā nissaraṇaṃ,||<br />
					tasmā sattā vāyo-dhātuyā nissaranti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">14. Yāva kīvañcime bhikkhave,||<br />
					sattā imāsaṃ catunnaṃ dhātūnaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ nābbhaññāsuṃ,||<br />
					n'eva tāvime bhikkhave,||<br />
					sattā sa-devakā lokā sa-Mārakā sabrahmakā,||<br />
					sa-s-samaṇa-brāhmaṇī pajāya sadeva-manussāya nissaṭṭhā visaṃuttā vippayuttā vimariyādikatena cetasā vihariṃsu.|| ||</p>

					<p class="f4">15. Yato ca kho bhikkhave,||<br />
					sattā imāsaṃ catunnaṃ dhātūnaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ abbhaññāsuṃ,||<br />
					atha bhikkhave,||<br />
					sattā sa-devakā lokā sa-Mārakā sabrahmakā,||<br />
					sa-s-samaṇa-brāhmaṇī pajāya sadeva-manussāya nissaṭṭhā visaññuttā vippayuttā vimariyādikatena cetasā viharantī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>