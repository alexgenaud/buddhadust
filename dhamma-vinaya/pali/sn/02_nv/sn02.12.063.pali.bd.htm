<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 63. In an exposition on the four foods the Buddha gives a vivid simile for the real nature of food." />
<title>SN 2 12.63: Putta-Maɱsa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p63">Sutta 63</a></h4>


					<h1>Putta-Maɱsa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.063.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p1">olds</a>]</span> Sāvatthiyaɱ —|| ||</p>

					<p class="f4"><a id="pg98"><span class="f2 g"><b>[98]</b></span></a> "Cattāro me bhikkhave, āhārā bhūtānaɱ vā||<br />
					sattānaɱ ṭhitiyā sambhavesīnaɱ vā anuggahāya.|| ||</p>

					<p class="f4">Katame cattāro?|| ||</p>

					<p class="f4">Kabalīɱkāro āhāro||<br />
					oḷāriko vā||<br />
					sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaɱ catutthaɱ.|| ||</p>

					<p class="f4">Ime kho bhikkhave, cattāro āhārā bhūtānaɱ vā||<br />
					sattānaɱ ṭhitiyā sambhavesīnaɱ vā anuggahāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathaɱ ca bhikkhave,||<br />
					kabalīɱkāro āhāro daṭṭhabbo?|| ||</p>

					<p class="f4">Seyyathā pi, bhikkhave,||<br />
					dve jayampatikā parittaɱ sambalam ādāya kantāramaggaɱ paṭipajjeyyuɱ,||<br />
					tesam assa eka-puttako piyo manāpo.|| ||</p>

					<p class="f4">Atha kho tesaɱ bhikkhave,||<br />
					dvinnaɱ jayampatikānaɱ kantāra-gatānaɱ yā parittā sambalamattā,||<br />
					sā parikkhayaɱ pariyādānaɱ gaccheyya.|| ||</p>

					<p class="f4">Siyā ca n'esaɱ kantarāvaseso anittiṇṇo.|| ||</p>

					<p class="f4">Atha kho tesaɱ bhikkhave,||<br />
					dvinnaɱ jayampatikānaɱ evam assa:|| ||</p>

					<p class="f4">'Amhākaɱ kho yā parittā sambalamattā,||<br />
					sā parikkhīṇā pariyādinnā.|| ||</p>

					<p class="f4">Atthi cāyaɱ kantārāvaseso an'atthiṇṇo.|| ||</p>

					<p class="f4">Yannuna mayaɱ imaɱ eka-puttakaɱ piyaɱ manāpaɱ vadhitvā vallūrañca soṇḍikañca karitvā puttamaɱsāni khādantā evantaɱ kantārāvasesaɱ nitthareyyāma,||<br />
					mā sabb'eva tayo vinassimhā' ti.|| ||</p>

					<p class="f4">Atha kho te bhikkhave, dve jayampatikā taɱ eka-puttakaɱ piyaɱ manāpaɱ vadhitvā vallūrañ ca||<br />
					soṇḍikañ ca||<br />
					karitvā puttamaɱsāni khādantā evaɱtaɱ kantārāvasesaɱ nitthareyyuɱ.|| ||</p>

					<p class="f4">Te puttamaɱsāni c'eva khādeyyuɱ,||<br />
					ure ca patipiɱseyyuɱ.|| ||</p>

					<p class="f4">'Kahaɱ eka-puttaka,||<br />
					kahaɱ eka-puttakā' ti?|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu te davāya vā āhāraɱ āhareyyuɱ?|| ||</p>

					<p class="f4">Madāya vā āhāraɱ āhareyyuɱ?|| ||</p>

					<p class="f4"><a id="pg99"><span class="f2 g"><b>[99]</b></span></a> Maṇḍanāya vā āhāraɱ āhareyyuɱ?|| ||</p>

					<p class="f4">Vibhūsanāya vā āhāraɱ āhareyyuɱ?"|| ||</p>

					<p class="f4">"No h'etaɱ bhante" ti.|| ||</p>

					<p class="f4">"Nanu te bhikkhave,||<br />
					yāva-d-eva kantārassa nittharaṇatthāya āhāraɱ āhareyyun" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">"Evam eva khvāhaɱ bhikkhave,||<br />
					kabaliɱkāro āhāro daṭṭhabbo ti vadāmi.|| ||</p>

					<p class="f4">Kabaliɱkāre bhikkhave āhāre pariññāte pañcakāma-guṇiko rāgo pariññato hoti.|| ||</p>

					<p class="f4">Pañcakāma-guṇike rāge pariññate n'atthi taɱ saŋyojanaɱ,||<br />
					yena saŋyojanena saɱyutto ariya-sāvako puna imaɱ lokaɱ āgaccheyya.|| ||</p>

					<p class="ctr c">&#9632;</p>

					<p class="f4">Kathañ ca bhikkhave, phass-ā-hāro daṭṭhabbo?|| ||</p>

					<p class="f4">Seyyathā pi, bhikkhave,||<br />
					gāvī niccammā kuḍḍañce nissāya tiṭṭheyya,||<br />
					ye kuḍḍanissitā pāṇā te naɱ khādeyyuɱ.|| ||</p>

					<p class="f4">Rukkhañce nissāya tiṭṭheyya,||<br />
					ye rukkhanissitā pāṇā te naɱ khādeyyuɱ.</p>

					<p class="f4">Udakañce nissāya tiṭṭheyya,||<br />
					ye udakanissitā pāṇā te naɱ khādeyyuɱ.</p>

					<p class="f4">Ākāsañce nissāya tiṭṭheyya,||<br />
					ye ākāsanissitā pāṇā te naɱ khādeyyuɱ.|| ||</p>

					<p class="f4">Yaññad'eva hi sā bhikkhave,||<br />
					gāvī niccammā nissāya tiṭṭheyya,||<br />
					ye tannissitā tannissitā pāṇā te naɱ khādeyyuɱ.|| ||</p>

					<p class="f4">Evam eva khvāhaɱ bhikkhave phass-ā-hāro daṭṭhabbo ti vadāmi.|| ||</p>

					<p class="f4">Phasse bhikkhave,||<br />
					āhāre pariññāte tisso vedanā pariññātā honti.|| ||</p>

					<p class="f4">Tīsu vedanāsu pariññātāsu ariya-sāvakassa n'atthi kiñci uttariɱ karaṇīyanti vadāmi.|| ||</p>

					<p class="ctr c">&#9632;</p>

					<p class="f4">Kathañ ca bhikkhave,||<br />
					mano-sañcetan-āhāro daṭṭhabbo?|| ||</p>

					<p class="f4">Seyyathā pi, bhikkhave, aŋg'ārakāsu sādhika-porisā puṇṇā aŋgārānaɱ vīt'accikānaɱ vītadhūmānaɱ.|| ||</p>

					<p class="f4">Atha puriso āgaccheyya jīvitukāmo amaritukāmo sukha-kāmo dukkha-paṭikkulo.|| ||</p>

					<p class="f4">Tam enaɱ dve balavanto purisā nānā bāhāsu gahetvā taɱ aŋg'ārakāsuɱ upakaḍḍheyyuɱ.|| ||</p>

					<p class="f4">Atha kho bhikkhave,||<br />
					tassa purisassa ārakāvassa cetanā ārakā patthanā ārakā paṇidhi.|| ||</p>

					<p class="f4"><a id="pg100"><span class="f2 g"><b>[100]</b></span></a> Taɱ kissa hetu?|| ||</p>

					<p class="f4">Evaɱ hi bhikkhave, tassa purisassa hoti:|| ||</p>

					<p class="f4">Imañ c'āhaɱ aŋg'ārakāsuɱ papatissāmi,||<br />
					tato nidānaɱ maraṇaɱ vā nigacchāmi,||<br />
					maraṇa-mattaɱ vā dukkhan ti.|| ||</p>

					<p class="f4">Evam eva khvāhaɱ bhikkhave,||<br />
					Mano-sañcetan-āhāro daṭṭhabbo ti vadāmi.|| ||</p>

					<p class="f4">Mano-sañcetanāya bhikkhave,||<br />
					āhāre pariññāte tisso taṇhā pariññātā honti.|| ||</p>

					<p class="f4">Tīsu taṇhāsu pariññātāsu ariya-sāvakassa n'atthi uttariɱ karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Katañ ca bhikkhave,||<br />
					viññāṇ-ā-hāro daṭṭhabbo?|| ||</p>

					<p class="f4">Seyyathā pi, bhikkhave,||<br />
					coraɱ āgucāriɱ gahetvā rañño dasseyyuɱ:|| ||</p>

					<p class="f4">'Ayante deva, coro āgucārī,||<br />
					imassa yaɱ icchtaɱ taɱ daṇḍaɱ paṇehī' ti.|| ||</p>

					<p class="f4">Tam enaɱ rājā evaɱ vadeyya:|| ||</p>

					<p class="f4">'Gacchatha, bho,||<br />
					imaɱ purisaɱ pubbaṇha-samayaɱ sattisatena hanathā' ti.|| ||</p>

					<p class="f4">Tam enaɱ pubbaṇha-samayaɱ sattisatena haneyyuɱ.|| ||</p>

					<p class="f4">Atha rājā majjhantikaɱ samayaɱ evaɱ vadeyya:|| ||</p>

					<p class="f4">'Ambho, kathaɱ so puriso' ti?|| ||</p>

					<p class="f4">'Tath'eva deva jīvatī' ti.|| ||</p>

					<p class="f4">Tam enaɱ rājā evaɱ vadeyya:|| ||</p>

					<p class="f4">'Gacchatha bho,||<br />
					taɱ purisaɱ majjhantikasamayaɱ sattisatena hanathā' ti.|| ||</p>

					<p class="f4">Tam enaɱ majjhantikasamayaɱ sattisatena haneyyuɱ.|| ||</p>

					<p class="f4">Atha rājā sāyaŋhasamayaɱ evaɱ vadeyya:|| ||</p>

					<p class="f4">'Ambho, kathaɱ so puriso' ti?|| ||</p>

					<p class="f4">'Tath'eva deva jīvatī' ti.|| ||</p>

					<p class="f4">Tam enaɱ rājā evaɱ vadeyya:|| ||</p>

					<p class="f4">'Gacchatha bho,||<br />
					taɱ purisaɱ sāyaŋhasamayaɱ sattisatena hanathā' ti.|| ||</p>

					<p class="f4">Tam enaɱ sāyaṇha-samayaɱ sattisatena haneyyuɱ.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu so puriso divasaɱ tīhi sattisatehi haññamāno tato nidānaɱ dukkhaɱ domanassaɱ paṭisaŋvedayethā" ti?|| ||</p>

					<p class="f4">"Ekissā pi bhante,||<br />
					sattiyā haññamāno tato nidānaɱ dukkhaɱ domanassaɱ paṭisaŋvedayetha.|| ||</p>

					<p class="f4">Ko pana vādo tīhi sattisatehi haññamāno" ti.|| ||</p>

					<p class="f4">"Evam eva khvāhaɱ bhikkhave,||<br />
					viññāṇ-ā-hāro daṭṭhabbo' ti vadāmi.|| ||</p>

					<p class="f4">Viññāṇe bhikkhave, āhāre pariññāte nāma-rūpaɱ pariññātaɱ hoti.|| ||</p>

					<p class="f4">Nāma-rūpe pariññāte ariya-sāvakassa n'atthi kiñci uttariɱ karaṇīyanti vadāmī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>