<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 1. The Buddha exhorts the bhikkhus by extolling the satisfaction Maha Kassapa obtains through his contentment with whatever he gets." />
<title>SN 2 16.1: Saṇtuṭṭha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					16. Kassapa Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p1">Sutta 1</a></h4>

					<h1>Saṇtuṭṭha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg194"><span class="f2 g"><b>[194]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.001.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.001.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Santuṭṭhoyaṃ bhikkhave, Kassapo itarītarena cīvarena.|| ||</p>

					<p class="f4">Itarītara-cīvara-santuṭṭhiyā ca vaṇṇa-vādī||<br />
					na ca cīvara-hetu anesanaṃ appatirūpaṃ āpajjati.|| ||</p>

					<p class="f4">Aladdhā ca cīvaraṃ na paritassati||<br />
					laddhā ca cīvaraṃ agadhito,||<br />
					amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p class="ctr c">&#9632;</p>

					<p class="f4">Santuṭṭhoyaṃ bhikkhave, Kassapo itarītarena piṇḍa-pātena.|| ||</p>

					<p class="f4">Itarītara-piṇḍa-pāta-santuṭṭhiyā ca vaṇṇa-vādī||<br />
					na ca piṇḍa-pātahetu anesanaṃ appatirūpaṃ āpajjati.|| ||</p>

					<p class="f4">Aladdhā ca piṇḍa-pātaṃ na paritassati||<br />
					laddhā ca piṇḍa-pātaṃ agadhito,||<br />
					amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p class="ctr c">&#9632;</p>

					<p class="f4">Santuṭṭhoyaṃ bhikkhave, Kassapo itarītarena sen'āsanena.|| ||</p>

					<p class="f4">Itarītara-sen'āsana-santuṭṭhiyā ca vaṇṇa-vādī||<br />
					na ca sen'āsana hetu anesanaṃ appatirūpaṃ āpajjati.|| ||</p>

					<p class="f4">Aladdhā ca sen'āsanaṃ na paritassati,||<br />
					laddhā ca sen'āsanaṃ agadhito,||<br />
					amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p class="ctr c">&#9632;</p>

					<p class="f4">Santuṭṭhoyaṃ bhikkhave, Kassapo itarītarena gilāna-paccaya-bhesajja-parikkhārena.|| ||</p>

					<p class="f4">Itarītara-gilāna-paccaya-bhesajja-parikkhāra-santuṭṭhiyā ca vaṇṇa-vādī||<br />
					na ca gilāna-paccaya-bhesajja-parikkhārahetu anesanaṃ appatirūpaṃ āpajjati.|| ||</p>

					<p class="f4">Aladdhā ca gilāna-paccaya-bhesajja-parikkhāraṃ na paritassati,||<br />
					laddhā ca gilāna-paccaya-bhesajja-parikkhāraṃ agadhito,||<br />
					amucchito anajjhāpanno ādīnava-dassāvī nissaraṇa-pañño paribhuñjati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tasmātiha bhikkhave evaṃ sikkhitabbaṃ.|| ||</p>

					<p class="f4">'Santuṭṭhā bhavissāma itarītarena cīvarena.|| ||</p>

					<p class="f4">Itarītara-civira-santuṭṭhiyā <a id="pg195"><span class="f2 g"><b>[195]</b></span></a> ca vaṇṇavādino||<br />
					na ca cīvara-hetu anesanaṃ appatirūpaṃ āpajjissāma.|| ||</p>

					<p class="f4">Aladdhā ca cīvaraṃ na paritassissāma,||<br />
					laddhā ca cīvaraṃ agadhitā amucchitā anajjhāpannā ādīnavadassāvino nissaraṇa-paññā paribhuñjissāma.'|| ||</p>

					<p class="f4">Evam sabbam kātabbaṃ.|| ||</p>

					<p class="ctr c">&#9632;</p>

					<p class="f4">'Santuṭṭhā bhavissāma itarītarena piṇḍa-pātena.|| ||</p>

					<p class="f4">Itarītara-piṇḍa-pāta-santuṭṭhiyā vaṇṇavādino,||<br />
					na ca piṇḍa-pāta-hetu anesanaṃ appatirūpaṃ āpajjissāma.|| ||</p>

					<p class="f4">Aladdhā ca piṇḍa-pātaṃ na paritassissāma,||<br />
					laddhā ca piṇḍa-pātaṃ agadhitā amucchitā anajjhāpannā ādīnavadassāvino nissaraṇa-paññā paribhuñchissāma.'|| ||</p>

					<p class="f4">Evam sabbam kātabbaṃ.|| ||</p>

					<p class="ctr c">&#9632;</p>

					<p class="f4">'Santuṭṭhā bhavissāma itarītarena sen'āsanena.|| ||</p>

					<p class="f4">Itarītara-sen'āsana-santuṭṭhiyā vaṇṇavādino,||<br />
					na ca sen'āsana-hetu anesanaṃ appatirūpaṃ āpajjissāma.|| ||</p>

					<p class="f4">Aladdhā ca sen'āsanaṃ na paritassissāma,||<br />
					laddhā ca sen'āsanaṃ agadhitā amucchitā anajjhāpannā ādīnavadassāvino nissaraṇa-paññā paribhuñjissāma.'|| ||</p>

					<p class="f4">Evam sabbam kātabbaṃ.|| ||</p>

					<p class="ctr c">&#9632;</p>

					<p class="f4">'Santuṭṭhā bhavissāma itarītarena gilāna-paccaya-bhesajja-parikkhārena.|| ||</p>

					<p class="f4">Itarītara-gilāna-paccaya-bhesajja-parikkhāra-santuṭṭhiyā ca vaṇṇavādino,||<br />
					na ca gilāna-paccaya-bhesajja-parikkhāra-hetu anesanaṃ appatirūpaṃ āpajjissāma.|| ||</p>

					<p class="f4">Aladdhā ca gilāna-paccaya-bhesajja-parikkhāraṃ na paritassissāma,||<br />
					laddhā ca gilāna-paccaya-bhesajja-parikkhāraṃ agadhitā amucchitā anajjhāpannā ādīnavadassāvino nissaraṇa-paññā paribhuñjissāmā.'|| ||</p>

					<p class="f4">Evam sabbam kātabbaṃ.|| ||</p>

					<p class="f4">Evaṃ hi kho bhikkhave, sikkhitabbaṃ.|| ||</p>

					<p class="f4">Kassapena vā hi vo bhikkhave, ovadissāmi,||<br />
					yo vā panassa Kassapasadiso||<br />
					ovaditehi ca pana vo tathattāya paṭipajjitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>