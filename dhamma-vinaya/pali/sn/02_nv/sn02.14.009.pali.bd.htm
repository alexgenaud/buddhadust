<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14 Dhatu Samyutta, Sutta 9. The diversity of data results in the reproduction of the diversity of perceptions, the diversity of perceptions results in the reproduction of the diversity of principles, the diversity of principles results in the reproduction of the diversity of impacts, the diversity of impacts results in the reproduction of the diversity of sensations, the diversity of sensations results in the reproduction of the diversity of wishes, the diversity of wishes results in the reproduction of the diversity of passions, the diversity of passions results in the reproduction of the diversity of quests, the diversity of quests results in the reproduction of the diversity of gains." />
<title>SN 2 14.9: Paṭhama Phassa [Lābha-Nānatta] Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					I. Nānatta Vagga Paṭhama<br />
					1. Bāhira-Pañcakaṃ</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p9">Sutta 9</a></h4>

					<h1>Paṭhama Phassa<br />
					[Lābha-Nānatta]<br />
					Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg146"><span class="f2 g"><b>[146]</b></span></a></p>

					<p class="f4"><span class="f3">[<a id="p1">1</a>]</span> Evaṃ me sutaṃ||<br />
					Ekaṃ samayaṃ Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. "Dhātu-nānattaṃ bhikkhave, paṭicca uppajjati saññā-nānattaṃ,||<br />
					saññā-nānattaṃ paṭicca uppajjati saṃkappa-nānattaṃ,||<br />
					saṃkappa-nānattaṃ paṭicca uppajjati phassa-nānattaṃ,||<br />
					phassa-nānattaṃ paṭicca uppajjati vedanā-nānattaṃ,||<br />
					vedanā-nānattaṃ paṭicca uppajjati chanda-nānattaṃ,||<br />
					chanda-nānattaṃ paṭicca uppajjati pariḷāhā-nānattaṃ,||<br />
					pariḷāha-nānattaṃ paṭicca uppajjati pariyesanā-nānattaṃ,||<br />
					pariyesanā-nānattaṃ paṭicca uppajjati lābha-nānattaṃ.|| ||</p>

					<p class="f4">3. Katamañ ca bhikkhave, dhātu-nānattaṃ?|| ||</p>

					<p class="f4">Rūpa-dhātu,||<br />
					sadda-dhātu,||<br />
					gandha-dhātu,||<br />
					rasa-dhātu,||<br />
					phoṭṭhabba-dhātu,||<br />
					dhamma-dhātu,||<br />
					mano-viññāṇa-dhātu.|| ||</p>

					<p class="f4">Idaṃ vuccati bhikkhave dhātu-nānattaṃ.|| ||</p>

					<p class="f4">4. Kathañ ca bhikkhave, dhātu-nānattaṃ paṭicca uppaj- <a id="pg147"><span class="f2 g"><b>[147]</b></span></a> jati saññā-nānattaṃ,||<br />
					saññā-nānattaṃ paṭicca uppajjati saṃkappa-nānattaṃ,||<br />
					saṃkappa-nānattaṃ paṭicca uppajjati phassa-nānattaṃ,||<br />
					phassa-nānattaṃ paṭicca uppajjati vedanā-nānattaṃ,||<br />
					vedanā-nānattaṃ paṭicca uppajjati chanda-nānattaṃ,||<br />
					chanda-nānattaṃ paṭicca uppajjati pariḷāhā-nānattaṃ,||<br />
					pariḷāha-nānattaṃ paṭicca uppajjati pariyesanā-nānattaṃ,||<br />
					pariyesanā-nānattaṃ paṭicca uppajjati lābha-nānattaṃ?|| ||</p>

					<p class="f4">5. Rūpa-dhātuṃ bhikkhave, paṭicca uppajjati rūpa-saññā,||<br />
					rūpa-saññaṃ paṭicca uppajjati rūpa-saṃkappo,||<br />
					rūpa-saṃkappaṃ paṭicca uppajjati rūpa-samphasso,||<br />
					rūpa-samphassaṃ paṭicca uppajjati rūpa-samphassajā vedanā,||<br />
					rūpa-samphassajaṃ vedanaṃ paṭicca uppajjati rūpa-c-chando,||<br />
					rūpa-c-chandaṃ paṭicca uppajjati rūpa-pariḷāho,||<br />
					rūpa-pariḷāhaṃ paṭicca uppajjati rūpa-pariyesanā,||<br />
					rūpa-pariyesanaṃ paṭicca uppajjati rūpa-lābho.|| ||</p>

					<p class="f4">6. Sadda-dhātuṃ bhikkhave, paṭicca uppajjati sadda-saññā,||<br />
					sadda-saññaṃ paṭicca uppajjati sadda-saṃkappo,||<br />
					sadda-saṃkappaṃ paṭicca uppajjati sadda-samphasso,||<br />
					sadda-samphassaṃ paṭicca uppajjati sadda-samphassajā vedanā,||<br />
					sadda-samphassajaṃ vedanaṃ paṭicca uppajjati sadda-c-chando,||<br />
					sadda-c-chandaṃ paṭicca uppajjati sadda-pariḷāho,||<br />
					sadda-pariḷāhaṃ paṭicca uppajjati sadda-pariyesanā,||<br />
					sadda-pariyesanaṃ paṭicca uppajjati saddalābho.|| ||</p>

					<p class="f4">7. Gandha-dhātuṃ bhikkhave, paṭicca uppajjati gandha-saññā,||<br />
					gandha-saññaṃ paṭicca uppajjati gandha-saṃkappo,||<br />
					gandha-saṃkappaṃ paṭicca uppajjati gandha-samphasso,||<br />
					gandha-samphassaṃ paṭicca uppajjati gandha-samphassajā vedanā,||<br />
					gandha-samphassajaṃ vedanaṃ paṭicca uppajjati gandha-c-chando,||<br />
					gandha-c-chandaṃ paṭicca uppajjati gandha-pariḷāho,||<br />
					gandha-pariḷāhaṃ paṭicca uppajjati gandha-pariyesanā,||<br />
					gandha-pariyesanaṃ paṭicca uppajjati gandha-lābho.|| ||</p>

					<p class="f4">8. Rasa-dhātuṃ bhikkhave, paṭicca uppajjati rasa-saññā,||<br />
					rasa-saññaṃ paṭicca uppajjati rasa-saṃkappo,||<br />
					rasa-saṃkappaṃ paṭicca uppajjati rasa-samphasso,||<br />
					rasa-samphassaṃ paṭicca uppajjati rasa-samphassajā vedanā,||<br />
					rasa-samphassajaṃ vedanaṃ paṭicca uppajjati rasa-c-chando,||<br />
					rasa-c-chandaṃ paṭicca uppajjati rasa-pariḷāho,||<br />
					rasa-pariḷāhaṃ paṭicca uppajjati rasa-pariyesanā,||<br />
					rasa-pariyesanaṃ paṭicca uppajjati rasa-lābho.|| ||</p>

					<p class="f4">9. Phoṭṭhabba-dhātuṃ bhikkhave, paṭicca uppajjati phoṭṭhabba-saññā,||<br />
					phoṭṭhabba-saññaṃ paṭicca uppajjati phoṭṭhabba-saṃkappo,||<br />
					phoṭṭhabba-saṃkappaṃ paṭicca uppajjati phoṭṭhabba-samphasso,||<br />
					phoṭṭhabba-samphassaṃ paṭicca uppajjati phoṭṭhabba-samphassajā vedanā,||<br />
					phoṭṭhabba-samphassajaṃ vedanaṃ paṭicca uppajjati phoṭṭhabba-c-chando,||<br />
					phoṭṭhabba-c-chandaṃ paṭicca uppajjati phoṭṭhabba-pariḷāho,||<br />
					phoṭṭhabba-pariḷāhaṃ paṭicca uppajjati phoṭṭhabba-pariyesanā,||<br />
					phoṭṭhabba-pariyesanaṃ paṭicca uppajjati phoṭṭhabba-lābho.|| ||</p>

					<p class="f4">10. Dhamma-dhātuṃ bhikkhave, paṭicca uppajjati dhamma-saññā,||<br />
					dhamma-saññaṃ paṭicca uppajjati dhamma-saṃkappo,||<br />
					dhamma-saṃkappaṃ paṭicca uppajjati dhamma-samphasso,||<br />
					dhamma-samphassaṃ paṭicca uppajjati dhamma-samphassajā vedanā,||<br />
					dhamma-samphassajā vedanaṃ paṭicca uppajjati dhamma-c-chando,||<br />
					dhamma-c-chandaṃ paṭicca uppajjati dhamma-pariḷāho,||<br />
					dhamma-pariḷāhaṃ paṭicca uppajjati dhamma-pariyesanā,||<br />
					dhamma-pariyesanaṃ paṭicca uppajjati dhamma-lābho.|| ||</p>

					<p class="f4">11. Evaṃ kho bhikkhave, dhātu-nānattaṃ paṭicca uppajjati saññā-nānattaṃ,||<br />
					saññā-nānattaṃ paṭicca uppajjati saṃkappa-nānattaṃ,||<br />
					saṃkappa-nānattaṃ paṭicca uppajjati phassa-nānattaṃ,||<br />
					phassa-nānattaṃ paṭicca uppajjati vedanā-nānattaṃ,||<br />
					vedanā-nānattaṃ paṭicca uppajjati chanda-nānattaṃ,||<br />
					chanda-nānattaṃ paṭicca uppajjati pariḷāhā-nānattaṃ,||<br />
					pariḷāha-nānattaṃ paṭicca uppajjati pariyesanā-nānattaṃ,||<br />
					pariyesanā-nānattaṃ paṭicca uppajjati lābha-nānattaṃ" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>