<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 7. The Buddha provides a simile to describe the number of aeons that there have been." />
<title>SN 2 15.7: Sāvakā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					15. Anamat'agga-Saṃyuttaṃ<br />
					I. Paṭhama Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p7">Sutta 7</a></h4>

					<h1>Sāvakā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg182"><span class="f2 g"><b>[182]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.007.rhyc.pts.htm#p1">pts</a>]</span> Evam me sutaṃ|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><a id="pg183"><span class="f2 g"><b>[183]</b></span></a> Atha kho sambahulā bhikkhū yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Kīṃ va bahukā nu kho bhante,||<br />
					kappā abbhatītā atikkantā" ti?|| ||</p>

					<p class="f4">"Bahukā kho bhikkhave, kappā abbhatītā atikkantā.|| ||</p>

					<p class="f4">Te na sukarā saṇkhātuṃ||<br />
					ettakā kappā iti vā,||<br />
					ettakāni kappa-satāni iti vā||<br />
					ettakāni kappa-sahassāni iti vā,||<br />
					ettakāni kappa-sata-sahassāni iti vā" ti.|| ||</p>

					<p class="f4">"Sakkā pana bhante, upamaṃ kātun" ti?|| ||</p>

					<p class="f4">"Sakkā bhikkhavo" ti Bhagavā avoca.|| ||</p>

					<p class="f4">"Idhassu bhikkhave, cattāro sāvakā vassa-satāyukā vassa-satajīvino.|| ||</p>

					<p class="f4">Te divase divase kappa-sata-sahassaṃ  anussareyyuṃ.|| ||</p>

					<p class="f4">Ananussaritā va bhikkhave, tehi kappā assu.|| ||</p>

					<p class="f4">Atha te cattāro sāvakā vassa-satāyukā vassa-satajīvino vassa-satassa accayena kālaṃ kareyyuṃ.|| ||</p>

					<p class="f4">Evaṃ bahukā kho bhikkhave,||<br />
					kappā abbhatītā atikkantā.|| ||</p>

					<p class="f4">Te na sukarā saṇkhātuṃ||<br />
					ettakā kappā iti vā,||<br />
					ettakāni kappa-satāni iti vā,||<br />
					ettakāni kappa-sahassāni iti vā,||<br />
					ettakāni kappa-sata-sahassāni iti vā.|| ||</p>

					<p class="f4">Taṃ kissa hetu?|| ||</p>

					<p class="f4">Anamat'aggoyaṃ bhikkhave, saṃsāro.|| ||</p>

					<p class="f4">Pubbā koṭi na paññāyati avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4">Yāvañ c'idaṃ bhikkhave,||<br />
					alameva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccitun" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>