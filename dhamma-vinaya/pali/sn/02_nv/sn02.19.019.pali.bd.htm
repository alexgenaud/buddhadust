<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of the Samyutta Nikaya, Nidana Vagga: 19: Lakkhana-Samyutta: Sutta 19. Lakkhana asks the venerable Maha-Moggallāna to explain the reason that he smiled on their way to Rajagaha. Maha-Moggallāna tells of having seen a ghost suffering great torments. The Buddha says that he too has seen this ghost and reveals the reason it is experiencing such a fate. One in a series that comprise this chapter which should all be read together.">
<title>SN 2 19 19: Sikkhamānā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					19. Lakkhaṇa-Saṅuttaɱ<br />
					2. Dutiya Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_19_lakkhanasamyutta.htm#p19">Sutta 19</a></h4>

					<h1>Sikkhamānā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg261"><span class="f2 g"><b>[261]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.19.019.rhyc.pts.htm#p1">pts</a>]</span>E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Tena kho pana samayen'āyasmā ca Lakkhaṇo āyasmā ca Mahā-Moggallāno Gijjhakūṭe pabbate viharanti.|| ||</p>

					<p class="f4">3. Atha kho āyasmā Mahā-Moggallāno pubbaṇha-samayaɱ nivāsetvā patta-cīvaram ādāya yen'āyasmā Lakkhaṇo ten'upasaṅkami.|| ||</p>

					<p class="f4">4. Upasaṅkamitvā āyasmantaɱ Lakkhaṇaɱ etad avoca:|| ||</p>

					<p class="f4">"Āyāmā vuso Lakkhaṇa,||<br />
					Rājagahaɱ piṇḍāya pavisissāmā" ti.|| ||</p>

					<p class="f4">"Evam āvuso" ti kho āyasmā Lakkhaṇo āyasmato Mahā-Moggallānassa paccassosi.|| ||</p>

					<p class="f4">5. Atha kho āyasmā Mahā-Moggallāno Gijjhakūṭā pabbatā orohanto aññatarasmiɱ padese sitaɱ pātvākāsi.|| ||</p>

					<p class="f4">6. Atha kho āyasmā Lakkhaṇo āyasmantaɱ Mahā-Moggallānaɱ etad avoca:|| ||</p>

					<p class="f4">"Ko nu kho āvuso Moggallāna,||<br />
					hetu ko paccayo sitassa pātu-kammāyā" ti?|| ||</p>

					<p class="f4">"Akālo kho āvuso Lakkhaṇa,||<br />
					etassa pañhassa,||<br />
					Bhagavato maɱ santike etaɱ paṇhaɱ pucchā" ti.|| ||</p>

					<p class="f4">7. Atha kho āyasmā ca Lakkhaṇo āyasmā ca Mahā-Moggallāno Rājagahe piṇḍāya caritvā pacchā-bhattaɱ piṇḍa-pāta-paṭikkantā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">8. Eka-m-antaɱ nisinno kho āyasmā Lakkhaṇo āyasmantaɱ Mahā Moggallānaɱ etad avoca:|| ||</p>

					<p class="f4">"Idh'āyasmā Mahā-Moggallāno Gijjhakūṭā pabbatā orohanto aññatarasmiɱ padese sitaɱ pātvākāsi.|| ||</p>

					<p class="f4">Ko nu kho āvuso Moggallāna,||<br />
					hetu ko paccayo sitassa pātu-kammāyā" ti?|| ||</p>

					<p class="f4">9. "Idh'āhaɱ āvuso, Gijjhakūṭā pabbatā orohanto addasaɱ sikkhamānaɱ vehāsaɱ gacchantiɱ.|| ||</p>

					<p class="f4">Tassa saṅghāṭi pi ādittā sampajjalitā sajoti-bhūtā,||<br />
					patto pi āditto sampajjalito sajotibhūto,||<br />
					kāya-bandhanam pi ādittaɱ sampajjalitaɱ sa-joti-bhūtaɱ,||<br />
					kāyo pi āditto sampajjalito sajotibhūto.|| ||</p>

					<p class="f4">So sudaɱ aṭṭassaraɱ karoti. || ||</p>

					<p class="f4">10. Tassa mayhaɱ āvuso, etad ahosi:|| ||</p>

					<p class="f4">Acchariyaɱ vata bho,||<br />
					abbhutaɱ vata bho,||<br />
					eva-rūpo pi nāma satto bhavissati,||<br />
					eva-rūpo pi nāma yakkho bhavissati,||<br />
					eva-rūpo pi nāma atta-bhāva-paṭilābho bhavissatī" ti.|| ||</p>

					<p class="f4">11. Atha kho Bhagavā bhikkhū āmantesi:|| ||</p>

					<p class="f4">"Cakkhu-bhūtā bhikkhave, sāvakā viharanti,||<br />
					ñāṇa-bhūtā vata bhikkhave, sāvakā viharanti,||<br />
					yatra hi nāma sāvako eva-rūpaɱ ñassati vā dakkhati vā sakkhiɱ vā karissati.|| ||</p>

					<p class="f4">12. Pubbe pi me so bhikkhave, sikkhamānā diṭṭho ahosi,||<br />
					api c'āhaɱ na vyākāsiɱ.|| ||</p>

					<p class="f4">Ahañ cetaɱ vyākareyyaɱ, pare ca me na saddaheyyuɱ.|| ||</p>

					<p class="f4">Ye me na saddaheyyuɱ,||<br />
					tesaṅ taɱ assa dīgha-rattaɱ ahitāya dukkhāya.|| ||</p>

					<p class="f4">13. Eso bhikkhave, bhikkhunī Kassapassa Sammā Sambuddhassa pāvacane pāpasikkhamānā ahosi||<br />
					sā tassa kammassa vipākena||<br />
					bahūni vassāni||<br />
					bahūni vassa-satāni||<br />
					bahūni vassa-sahassāni||<br />
					bahūni vassa-sata-sahassāni||<br />
					Niraye paccitvā tass'eva kammassa vipākāvasesena eva-rūpaɱ atta-bhāva-paṭilābhaɱ paṭisaɱvedayatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
