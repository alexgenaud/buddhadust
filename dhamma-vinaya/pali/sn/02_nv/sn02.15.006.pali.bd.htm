<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 6. The Buddha provides a simile to describe the length of an aeon." />
<title>SN 2 15.6: Sāsapā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					15. Anamat'agga-Saɱyuttaɱ<br />
					I. Paṭhama Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p6">Sutta 6</a></h4>

					<h1>Sāsapā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg0"><span class="f2 g"><b>[&nbsp;]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.006.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.15.006.than.ati.htm#p1">than</a>]</span> Evam me sutaɱ|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhū yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhū Bhagavantaɱ etad avoca:|| ||</p>

					<p class="f4">"Kiɱ va dīgho nu kho bhante, kappo" ti?|| ||</p>

					<p class="f4">"Dīgho kho bhikkhu, kappo.|| ||</p>

					<p class="f4">So na sukaro saṅkhātuɱ||<br />
					ettakāni vassāni iti vā,||<br />
					ettakāni vassa-satāni iti vā,||<br />
					ettakāni vassa-sahassāni iti vā,||<br />
					ettakāni vassa-sata-sahassāni iti vā" ti.|| ||</p>

					<p class="f4">"Sakkā pana bhante, upamaɱ kātun" ti?|| ||</p>

					<p class="f4">"Sakkā bhikkhū" ti Bhagavā avoca.|| ||</p>

					<p class="f4">"Seyyathā pi bhikkhu, āyasaṅ nagaraɱ||<br />
					yojanaɱ āyāmena||<br />
					yojanaɱ vitthārena||<br />
					yojanaɱ ubbedhena,||<br />
					puṇṇaɱ sāsapānaɱ cūlikābaddaɱ,||<br />
					tato puriso vassa-satassa vassa-satassa accayena ekam-ekaɱ sāsapaɱ uddhareyya.|| ||</p>

					<p class="f4">Khippataraɱ kho so bhikkhu,||<br />
					mahāsāsaparāsi iminā upakkamena parikkhayaɱ pariyādānaɱ gaccheyya,||<br />
					na tv'eva kappo.|| ||</p>

					<p class="f4">Evaɱ dīgho kho bhikkhu, kappo.|| ||</p>

					<p class="f4">Evaɱ dīghānaɱ kho bhikkhu, kappānaɱ neko kappo saṅsito nekaɱ kappa-sataɱ saṅsitaɱ,||<br />
					nekaɱ kappa-sahassaṅ saṅsitaɱ,||<br />
					nekaɱ kappa-sata-sahassaṅ saṅsitaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Anamat'aggoyaɱ bhikkhave, saɱsāro.|| ||</p>

					<p class="f4">Pubbā koṭi na paññāyati avijjā-nīvaraṇānaɱ sattāṇaɱ taṇhā saɱyojanānaɱ sandhāvataɱ saɱsarataɱ.|| ||</p>

					<p class="f4">Yāvañ c'idaɱ bhikkhave,||<br />
					alam eva sabba saṅkhāresu nibbindituɱ,||<br />
					alaɱ virajjituɱ,||<br />
					alaɱ vimuccitun" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>