<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 18: Rahula Samyuttam), Sutta 2. Rahula, Gotama's son, receives instruction on change, pain, and not self from the Buddha." />
<title>SN 2 18.2: Rupa Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta-Nikāya,<br />
					Nidāna-vaggo<br />
					18. Rāhula Saɱyuttam</h4>

					<h4 class="ctr"><a href="../../../../backmatter/indexes/sutta/sn/02_nv/idx_18_rahulasamyutta.htm#p2">Sutta 2</a></h4>

					<h1>Rūpa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.18.002.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Evaɱ me sutaɱ, ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Rāhulo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Rāhulo Bhagavantaɱ etad avoca:|| ||</p>

					<p class="f4">"Sādhu me bhante,||<br />
					Bhagavā saŋkkhittena dhammaɱ desetu yam ahaɱ Bhagavato dhammaɱ sutvā eko vūpakaṭṭho appamatto ātāpī pahit'atto vihareyyan" ti.|| ||</p>

					<p class="f4">"Taɱ kiɱ maññasi Rāhula,||<br />
					rūpā niccā vā aniccā vā" ti?|| ||</p>

					<p class="f4"><a id="pg246"><span class="f2 g"><b>[246]</b></span></a>"Aniccaɱ bhante."|| ||</p>

					<p class="f4">"Yam panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam panāniccaɱ dukkhaɱ vipari-ṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saddā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam panāniccaɱ dukkhaɱ vipari-ṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Gandhā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam panāniccaɱ dukkhaɱ vipari-ṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Rasā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam panāniccaɱ dukkhaɱ vipari-ṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Phoṭṭhabbā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam panāniccaɱ dukkhaɱ vipari-ṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Dhammā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yam panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam panāniccaɱ dukkhaɱ vipari-ṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham asmi,||<br />
					eso me attā' ti?"|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Evaɱ passaŋ Rāhula, sutavā ariya-sāvako||<br />
					cakkhusmim pi nibbindati,||<br />
					sotasmimpi nibbindati,||<br />
					ghāṇasmimpi nibbindati,||<br />
					jivhāyapi nibbindati,||<br />
					kāyasmimpi nibbindati,||<br />
					manasmimpi nibbindati.|| ||</p>

					<p class="f4">Nibbindaɱ virajjati.|| ||</p>

					<p class="f4">Virāgā vimuccati.|| ||</p>

					<p class="f4">Vimuttasmiɱ vimuttamiti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'||<br />
					ti pajānātī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>