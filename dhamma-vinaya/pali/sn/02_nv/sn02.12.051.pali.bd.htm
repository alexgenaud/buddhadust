<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 51. An outline of the practice to be used by the person interested in comprehending the Paticca Samuppada." />
<title>SN 2 12 51: Parivimamsana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					6. Rukkha Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p51">Sutta 51</a></h4>

					<h1>Parivīmaɱsana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg80"><span class="f2 g"><b>[80]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.051.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.051.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.051.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">3. Bhagavā etad avoca:|| ||</p>

					<p class="f4">"Kittāvatā nu kho bhikkhave bhikkhu parivīmaɱsamāno parivīmaɱ-seyya sabbaso sammā-dukkha-k-khayāyā" ti?|| ||</p>

					<p class="f4">"Bhagavāɱ mūlakā no bhante, dhammā.|| ||</p>

					<p class="f4">Bhagavaɱ nettikā,<br />
					<a id="pg81"><span class="f2 g"><b>[81]</b></span></a> Bhagavaɱ paṭisaraṇā.|| ||</p>

					<p class="f4">Sādhu vata bhante, Bhagavantaɱ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāre-s-santī" ti.|| ||</p>

					<p class="f4">4. "Tena hi bhikkhave, suṇātha,||<br />
					sādhukaɱ manasi karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">5. "Imaɱ bhikkhave, bhikkhu parivīmaɱsamāno parivīmaɱsati:|| ||</p>

					<p class="f4">'Yaɱ kho idaɱ aneka-vidhaɱ nāna-p-pakārakaɱ dukkhaɱ loke uppajjati jarā-māraṇaɱ||<br />
					idaɱ nu kho dukkhaɱ kiɱ nidānaɱ,||<br />
					kiɱ samudayaɱ,||<br />
					kiɱ jātikaɱ,||<br />
					kiɱ pabhavaɱ?|| ||</p>

					<p class="f4">Kismiɱ sati jarā-māraṇaɱ hoti||<br />
					kismiɱ asati jarā-māraṇaɱ na hoti' ti?|| ||</p>

					<p class="f4">6. So parivīmaɱsamāno evaɱ pajānāti:|| ||</p>

					<p class="f4">'Yaɱ kho idaɱ aneka-vidhaɱ nān-ā-p-pakārakaɱ dukkhaɱ loke uppajjati jarā-māraṇaɱ,||<br />
					idaɱ kho dukkhaɱ jāti-nidānaɱ,||<br />
					jāti-samudayaɱ,||<br />
					jāti-jātikaɱ,||<br />
					jāti-pabhavaɱ.|| ||</p>

					<p class="f4">Jātiyā sati jarā-māraṇaɱ hoti,||<br />
					jātiyā asati jarā-māraṇaɱ na hotī' ti.|| ||</p>

					<p class="f4">7. So jarā-māraṇañ ca pajānāti,||<br />
					jarā-māraṇa-samudayañ ca pajānāti,||<br />
					jarā-māraṇa-nirodhañ ca pajānāti,||<br />
					yā ca jarā-māraṇa-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">8. Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					jarā-māraṇa-nirodhāya.|| ||</p>

					<p class="ctr c">&#9632;</p>

					<p class="f4">9. Athāparaɱ parivīmaɱsamāno parivīmaɱsati:|| ||</p>

					<p class="f4">'Jāti panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati jāti hoti||<br />
					kismiɱ asati jāti na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Jāti bhava-nidānā,||<br />
					bhava-samudayaɱ,||<br />
					bhava-jātikaɱ,||<br />
					bhava-pabhavaɱ.|| ||</p>

					<p class="f4">Bhave sati jāti hoti,||<br />
					bhava asati jāti na hotī' ti.|| ||</p>

					<p class="f4">So jātiɱ ca pajānāti,||<br />
					jāti-samudayañ ca pajānāti,||<br />
					jāti-nirodhañ ca pajānāti,||<br />
					yā ca jāti-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					jāti-nirodhāya.|| ||</p>

					<p class="ctr c">&#9632;</p>

					<p class="f4">10. Athāparaɱ parivīmaɱsamāno parivīmaɱsati:|| ||</p>

					<p class="f4">'Bhavo panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati bhavo hoti||<br />
					kismiɱ asati bhavo na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Bhavo upādāna-nidānā,||<br />
					upādāna-samudayaɱ,||<br />
					upādāna-jātikaɱ,||<br />
					upādāna-pabhavaɱ.|| ||</p>

					<p class="f4">Upādāna sati bhavo hoti,||<br />
					upādāna asati bhavo na hotī' ti.|| ||</p>

					<p class="f4">So bhavaɱ ca pajānāti,||<br />
					bhava-samudayañ ca pajānāti,||<br />
					bhava-nirodhañ ca pajānāti,||<br />
					yā ca bhava-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					bhava-nirodhāya.|| ||</p>

					<p class="ctr c">&#9632;</p>

					<p class="f4">11. Athāparaɱ parivīmaɱsamāno parivīmaɱsati:|| ||</p>

					<p class="f4">'Upādānaɱ panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati upādānaɱ hoti||<br />
					kismiɱ asati upādānaɱ na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Upādānaɱ taṇhā-nidānā,||<br />
					taṇhā-samudayaɱ,||<br />
					taṇhā-jātikaɱ,||<br />
					taṇhā-pabhavaɱ.|| ||</p>

					<p class="f4">Taṇhā sati upādānaɱ hoti,||<br />
					taṇhā asati upādānaɱ na hotī' ti.|| ||</p>

					<p class="f4">So upādānaɱ ca pajānāti,||<br />
					upādānaɱ-samudayañ ca pajānāti,||<br />
					upādānaɱ-nirodhañ ca pajānāti,||<br />
					yā ca upādānaɱ-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					upādāna nirodhāya.|| ||</p>

					<p class="ctr c">&#9632;</p>

					<p class="f4">12. Athāparaɱ parivīmaɱsamāno parivīmaɱsati:|| ||</p>

					<p class="f4">'Taṇhā panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati taṇhā hoti||<br />
					kismiɱ asati taṇhā na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Taṇhā vedanā-nidānā,||<br />
					vedanā-samudayaɱ,||<br />
					vedanā-jātikaɱ,||<br />
					vedanā-pabhavaɱ.|| ||</p>

					<p class="f4">Vedanā sati taṇhā hoti,||<br />
					vedanā asati taṇhā na hotī' ti.|| ||</p>

					<p class="f4">So taṇhā ca pajānāti,||<br />
					taṇhā-samudayañ ca pajānāti,||<br />
					taṇhā-nirodhañ ca pajānāti,||<br />
					yā ca taṇhā-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					taṇhā nirodhāya.|| ||</p>

					<p class="ctr c">&#9632;</p>

					<p class="f4">13. Athāparaɱ parivīmaɱsamāno parivīmaɱsati:|| ||</p>

					<p class="f4">'Vedanā panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati vedanā hoti||<br />
					kismiɱ asati vedanā na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Vedanā phassa-nidānā,||<br />
					phassa-samudayaɱ,||<br />
					phassa-jātikaɱ,||<br />
					phassa-pabhavaɱ.|| ||</p>

					<p class="f4">Phassa sati vedanā hoti,||<br />
					phassa asati vedanā na hotī' ti.|| ||</p>

					<p class="f4">So vedanā ca pajānāti,||<br />
					vedanā-samudayañ ca pajānāti,||<br />
					vedanā-nirodhañ ca pajānāti,||<br />
					yā ca vedanā-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					vedanā-nirodhāya.|| ||</p>

					<p class="ctr c">&#9632;</p>

					<p class="f4">14. Athāparaɱ parivīmaɱsamāno parivīmaɱsati:|| ||</p>

					<p class="f4">'Phasso panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati phasso hoti||<br />
					kismiɱ asati phasso na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Phasso saḷāyatana-nidānā,||<br />
					saḷāyatana-samudayaɱ,||<br />
					saḷāyatana-jātikaɱ,||<br />
					saḷāyatana-pabhavaɱ.|| ||</p>

					<p class="f4">Saḷāyatana sati phasso hoti,||<br />
					saḷāyatana asati phasso na hotī' ti.|| ||</p>

					<p class="f4">So phassaɱ ca pajānāti,||<br />
					phassa-samudayañ ca pajānāti,||<br />
					phassa-nirodhañ ca pajānāti,||<br />
					yā ca phassa-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					phassa-nirodhāya.|| ||</p>

					<p class="ctr c">&#9632;</p>

					<p class="f4">15. Athāparaɱ parivīmaɱsamāno parivīmaɱsati:|| ||</p>

					<p class="f4">'Saḷāyatanaɱ panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati saḷāyatanaɱ hoti||<br />
					kismiɱ asati saḷāyatanaɱ na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Saḷāyatanaɱ nāma-rūpa-nidānā,||<br />
					nāma-rūpa-samudayaɱ,||<br />
					nāma-rūpa-jātikaɱ,||<br />
					nāma-rūpa-pabhavaɱ.|| ||</p>

					<p class="f4">Nāma-rūpe sati saḷāyatanaɱ hoti,||<br />
					nāma-rūpe asati saḷāyatanaɱ na hotī' ti.|| ||</p>

					<p class="f4">So saḷāyatanaɱ ca pajānāti,||<br />
					saḷāyatanaɱ-samudayañ ca pajānāti,||<br />
					saḷāyatanaɱ-nirodhañ ca pajānāti,||<br />
					yā ca saḷāyatanaɱ-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					saḷāyatanaɱ-nirodhāya.|| ||</p>

					<p class="ctr c">&#9632;</p>

					<p class="f4">16. Athāparaɱ parivīmaɱsamāno parivīmaɱsati:|| ||</p>

					<p class="f4">'Nāma-rūpaɱ panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati nāma-rūpaɱ hoti||<br />
					kismiɱ asati nāma-rūpaɱ na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Nāma-rūpaɱ viññāṇa-nidānā,||<br />
					viññāṇa-samudayaɱ,||<br />
					viññāṇa-jātikaɱ,||<br />
					viññāṇa-pabhavaɱ.|| ||</p>

					<p class="f4">Viññāṇa sati nāma-rūpe hoti,||<br />
					viññāṇa asati nāma-rūpe na hotī' ti.|| ||</p>

					<p class="f4">So nāma-rūpaɱ ca pajānāti,||<br />
					nāma-rūpa-samudayañ ca pajānāti,||<br />
					nāma-rūpa-nirodhañ ca pajānāti,||<br />
					yā ca nāma-rūpa-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					nāma-rūpa-nirodhāya.|| ||</p>

					<p class="ctr c">&#9632;</p>

					<p class="f4">17. Athāparaɱ parivīmaɱsamāno parivīmaɱsati:|| ||</p>

					<p class="f4">'Viññāṇaɱ panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati viññāṇaɱ hoti||<br />
					kismiɱ asati viññāṇaɱ na hoti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Viññāṇaɱ sankhāra-nidānā,||<br />
					sankhāra-samudayaɱ,||<br />
					sankhāra-jātikaɱ,||<br />
					sankhāra-pabhavaɱ.|| ||</p>

					<p class="f4">Sankhāre sati viññāṇe hoti,||<br />
					sankhāre asati viññāṇe na hotī' ti.|| ||</p>

					<p class="f4">So viññāṇaɱ ca pajānāti,||<br />
					viññāṇa-samudayañ ca pajānāti,||<br />
					viññāṇa-nirodhañ ca pajānāti,||<br />
					yā ca viññāṇa-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					viññāṇa-nirodhāya.|| ||</p>

					<p class="ctr c">&#9632;</p>

					<p class="f4">18. Athāparaɱ parivīmaɱsamāno parivīmaɱsati:|| ||</p>

					<p class="f4">'Sankhāraɱ panāyaɱ kiɱ nidānā,||<br />
					kiɱ samudayā,||<br />
					kiɱ jātikā,||<br />
					kiɱ pabhavā?|| ||</p>

					<p class="f4">Kismiɱ sati sankhāraɱ hoti||<br />
					kismiɱ asati sankhāraɱ na honti' ti?|| ||</p>

					<p class="f4">So parivīmaɱsamāno evaɱ pajānāti:|| ||</p>

					<p class="f4">'Sankhāraɱ avijjā-nidānā,||<br />
					avijjā-samudayaɱ,||<br />
					avijjā-jātikaɱ,||<br />
					avijjā-pabhavaɱ.|| ||</p>

					<p class="f4"><a id="pg82"><span class="f2 g"><b>[82]</b></span></a> Avijjāya sati sankhārā hoti,||<br />
					avijjāya asati sankhārā na hontī' ti.|| ||</p>

					<p class="f4">So sankhāre ca pajānāti,||<br />
					sankhāra-samudayañ ca pajānāti,||<br />
					sankhāra-nirodhañ ca pajānāti,||<br />
					yā ca sankhāra-nirodha-sāruppa-gāminī paṭipadā,||<br />
					taɱ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu||<br />
					sabbaso sammā dukkha-k-khayāya paṭipanno hoti||<br />
					sankhāra-nirodhāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">19. Avijjā-gato yaɱ bhikkhave,||<br />
					purisa-puggalo puññaɱ ce sankhāraɱ abhisankharoti,||<br />
					puññ'opagaɱ hoti viññāṇaɱ||<br />
					apuññaɱ ce sankhāraɱ abhisankharoti,||<br />
					apuññ'opagaɱ hoti viññāṇaɱ||<br />
					āneñjaɱ ce sankhāraɱ abhisankharoti,||<br />
					āneñj'ūpagaɱ hoti viññāṇaɱ.|| ||</p>

					<p class="f4">20. Yato kho bhikkhave, bhikkhuno avijjā pahīṇā hoti vijjā uppannā,||<br />
					so avijjā-virāgā vijjūppādā n'eva puññābhisankhāraɱ abhisankharoti||<br />
					na apuññ-ā-bhisankhāraɱ abhisankharoti||<br />
					na āneñj-ā-bhisankhāraɱ abhisankharoti.|| ||</p>

					<p class="f4">21. Anabhisankharonto anabhisañcetayanto na kiñci loke upādiyati||<br />
					anupādiyaɱ na paritassati||<br />
					aparitassaŋ paccattaɱ yeva parinibkhāyati:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattayā' ti pajānāti.|| ||</p>

					<p class="f4">22. So sukhaɱ ce vedanaɱ vediyati,||<br />
					'Sā aniccā' ti pajānāti||<br />
					'Anajjhositā' ti pajānāti||<br />
					'Anabhinanditā' ti pajānāti.|| ||</p>

					<p class="f4">Dukkhaɱ ce vedanaɱ vediyati,||<br />
					'Sā aniccā' ti pajānāti||<br />
					'Anajjhositā' ti pajānāti||<br />
					'Anabhinanditā' ti pajānāti.|| ||</p>

					<p class="f4">Adukkha-m-asukhaɱ ce vedanaɱ vediyati,||<br />
					'Sā aniccā' ti pajānāti||<br />
					'Anajjhositā' ti pajānāti||<br />
					'Anabhinanditā' ti pajānāti.|| ||</p>

					<p class="f4">23. So sukhaɱ ce vedanaɱ vediyati,||<br />
					visaññutto taɱ vedanaɱ vediyati;||<br />
					dukkhaɱ ce vedanaɱ vediyati,||<br />
					visaññutto naɱ vedanaɱ vediyati;||<br />
					Adukkha-m-asukhaɱ ce vedanaɱ vediyati,||<br />
					visaññutto naɱ vedanaɱ vediyati.|| ||</p>

					<p class="f4"><a id="pg83"><span class="f2 g"><b>[83]</b></span></a> 24. So kāya-pariyantikaɱ vedanaɱ vedayamāno kāya-pariyantikaɱ vedanaɱ vedayāmī' ti pajānāti.|| ||</p>

					<p class="f4">Jīvita-pariyantikaɱ vedanaɱ vedayamāno jīvita-pariyantikaɱ vedanaɱ vedayāmī' ti pajānāti.|| ||</p>

					<p class="f4">Kāyassa bhedā uddhaɱ jīvita-pariyādānā idh'eva sabba-vedayitāni anabhinanditāni sīti bhavissanti||<br />
					sarīrāni avasissantī' ti pajānāti.|| ||</p>

					<p class="f4">25. Seyyathā pi bhikkhave, puriso kumbhakārapākā uṇhaɱ kumbhaɱ uddharitvā same bhūmibhāge pativiseyya,||<br />
					tatra yā'yaɱ usmā sā tatth'eva vūpasameyya||<br />
					kapallāni avasisseyyuɱ.|| ||</p>

					<p class="f4">Evam eva kho bhikkhave bhikkhu kāya-pariyantikaɱ vedanaɱ vediyamāno kāya-pariyantikaɱ vedanaɱ vediyāmī' ti pajānāti;||<br />
					jīvita-pariyantikaɱ vedanaɱ vediyamāno jīvita-pariyantikaɱ vedanaɱ vediyāmī' ti pajānāti;||<br />
					kāyassa bhedā uddhaɱ jīvita-pariyādānā idh'eva sabba-vedayitāni anabhinanditāni sīti bhavissanti,||<br />
					sarīrāni avasissantī' ti pajānāti.|| ||</p>

					<p class="f4">26. Taɱ kiɱ maññatha bhikkhave?|| ||</p>

					<p class="f4">Api nu kho khīṇ'āsavo bhikkhu puññ-ā-bhisankhāraɱ vā abhisankhareyya,||<br />
					apuññ-ā-bhisankhāraɱ vā abhisankhareyya,||<br />
					āneñj-ā-bhisankhāraɱ vā abhisankhareyyā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">27. "Sabbaso vā pana sankhāresu asati sankhāra-nirodhā||<br />
					api nu kho viññāṇaɱ paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">28. "Sabbaso vā pana viññāṇe asati viññāṇa-nirodhā||<br />
					api nu kho nāma-rūpaɱ paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">29. "Sabbaso vā pana nāma-rūpe asati nāma-rūpa-nirodhā||<br />
					api nu kho saḷāyatanaɱ paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">30. "Sabbaso vā pana saḷāyatane asati saḷāyatana-nirodhā||<br />
					api nu kho phasso paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4"><a id="pg84"><span class="f2 g"><b>[84]</b></span></a> 31. "Sabbaso vā pana phasse asati phassa-nirodhā||<br />
					api nu kho vedanā paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">32. "Sabbaso vā pana vedanāya asati vedanā-nirodhā||<br />
					api nu kho taṇhā paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">33. "Sabbaso vā pana taṇhāya asati taṇhā-nirodhā||<br />
					api nu kho upādānaɱ paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">34. "Sabbaso vā pana upādāne asati upādāna-nirodhā||<br />
					api nu kho bhavo paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">35. "Sabbaso vā pana bhave asati bhava-nirodhā||<br />
					api nu kho jāti paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">36. "Sabbaso vā pana jātiyā asati jāti-nirodhā||<br />
					api nu kho jarā-māraṇaɱ paññāyethā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">37. "Sādhu sādhu kho bhikkhave,||<br />
					evam etaɱ bhikkhave,||<br />
					n'etaɱ aññathā.|| ||</p>

					<p class="f4">Saddahatha me taɱ bhikkhave, adhimuccatha||<br />
					nikkaŋkhā ettha hotha nibbicikicchā||<br />
					esevanto dukkhassā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>