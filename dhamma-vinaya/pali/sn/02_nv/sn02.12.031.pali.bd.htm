<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 4. Kalarakhattiyo Vagga), Sutta 31. Prompted by a question from the Buddha which at first perplexes him, Sāriputta explains in detail the meaning of what is is that is practiced by the bhikkhu in training and what it is that is different in the practice of the adept." />
<title>SN 2 12 31: Bhūta Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					4. Kaḷara-Khattiya Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p31">Sutta 31</a></h4>

					<h1>Bhūta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg47"><span class="f2 g"><b>[47]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.031.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.031.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.031.bodh.wp.htm#p1">bodh</a>]</span> Evaɱ me sutaɱ||<br />
					Ekaɱ samayaɱ Sāvatthiyaɱ-|| ||</p>

					<p class="f4">Tatra kho Bhagavā āyasmantaɱ Sāriputtaɱ āmantetasi.|| ||</p>

					<p class="f4">"Vuttam idaɱ Sāriputta, Pārāyaṇe Ajita-pañhe:|| ||</p>

					      <p class="f4 in2">'Ye ca saṅkhāta dhammāse ye ca sekhā puthū idha,||<br />
							Tesaɱ me nipako iriyaɱ puṭṭho pabrūhi mārisā' ti.|| ||</p>

					<p class="f4">Imassa nu kho Sāriputta,||<br />
					saṅkhittena bhāsitassa kathaɱ vitthārena attho daṭṭhabbo" ti?|| ||</p>

					<p class="f4">Evaɱ vutte āyasmā Sāriputto tuṇhī ahosi.|| ||</p>

					<p class="ctr c">&#9632;</p>

					<p class="f4">Dutiyam pi kho Bhagavā āyasmantaɱ Sāriputtaɱ āmantetasi.|| ||</p>

					<p class="f4">"Vuttam idaɱ Sāriputta, Pārāyaṇe Ajita-pañhe:|| ||</p>

					      <p class="f4 in2">'Ye ca saṅkhāta dhammāse ye ca sekhā puthū idha,||<br />
							Tesaɱ me nipako iriyaɱ puṭṭho pabrūhi mārisā' ti.|| ||</p>

					<p class="f4">Imassa nu kho Sāriputta,||<br />
					saṅkhittena bhāsitassa kathaɱ vitthārena attho daṭṭhabbo" ti?|| ||</p>

					<p class="f4">Evaɱ vutte āyasmā dutiyam pi Sāriputto tuṇhī ahosi.|| ||</p>

					<p class="ctr c">&#9632;</p>

					<p class="f4">Tatiyam pi kho Bhagavā āyasmantaɱ Sāriputtaɱ āmantetasi.|| ||</p>

					<p class="f4">"Vuttam idaɱ Sāriputta, Pārāyaṇe Ajita-pañhe:|| ||</p>

					      <p class="f4 in2">'Ye ca saṅkhāta dhammāse ye ca sekhā puthū idha,||<br />
							Tesaɱ me nipako iriyaɱ puṭṭho pabrūhi mārisā' ti.|| ||</p>

					<p class="f4"><a id="pg48"><span class="f2 g"><b>[48]</b></span></a> Imassa nu kho Sāriputta saṅkhittena bhāsitassa kathaɱ vitthārena attho daṭṭhabbo" ti?|| ||</p>

					<p class="f4">Evaɱ vutte tatiyam pi kho āyasmā sāraputto tuṇhī ahosi.|| ||</p>

					<p class="ctr c">&#9632;</p>

					<p class="f4">5. "'Bhūtam idan' ti Sāriputta passasi?|| ||</p>

					<p class="f4">'Bhūtam idan' ti Sāriputta passasī" ti?|| ||</p>

					<p class="f4">6. "'Bhūtam idan' ti bhante yathā-bhūtaɱ samma-p-paññāya passati.|| ||</p>

					<p class="f4">'Bhūtam idan' ti yathā-bhūtaɱ samma-p-paññāya disvā bhūtassa nibbidāya virāgāya nirodhāya paṭipanno hoti.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya disvā āhāra-sambhavassa nibbidāya virāgāya nirodhāya paṭipanno hoti.|| ||</p>

					<p class="f4">'Tad-āhāra-nirodhā yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-nirodhā yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya disvā nirodha-dhammassa nibbidāya virāgāya nirodhāya paṭipanno hoti.|| ||</p>

					<p class="f4">Evaɱ kho bhante, sekho hoti.|| ||</p>

					<p class="f4">7. Katañ ca bhante, saṅkhāta-dhammo hoti?|| ||</p>

					<p class="f4">'Bhūtam-idan' ti bhante yathā-bhūtaɱ samma-p-paññāya passati.|| ||</p>

					<p class="f4">'Bhūtam-idan' ti yathā-bhūtaɱ samma-p-paññāya disvā bhūtassa nibbidā virāgā nirodhā anupādā vimutto hoti.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya disvā āhāra-sambhavassa nibbidā virāgā nirodhā anupādā vimutto hoti.|| ||</p>

					<p class="f4">Tad āhāra-nirodhā - yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya passati.|| ||</p>

					<p class="f4">Tad āhāra-nirodhā yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya disvā nirodha-dhammassa nibbidā virāgā nirodhā anupādā vimutto hoti.|| ||</p>

					<p class="f4">Evaɱ kho bhante saṅkhāta-dhammo hoti.|| ||</p>

					<p class="f4">Iti kho bhante yaɱ taɱ vuttaɱ pārāyaṇe ajitapañhe:|| ||</p>

					<p class="f4">"Ye ca saṅkhāta-dhammāse ye ca sekhā puthū idha,
					Tesaɱ me nipako irayaɱ puṭṭho pabrūhi mārisā" ti.|| ||</p>

					<p class="f4">Imassa khv'āhaɱ bhante saṅkhittena bhāsitassa evaɱ vitthārena atthaɱ ājānāmī' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sādhu sādhu, Sāriputta!|| ||</p>

					<p class="f4">'Bhūtam-idan' ti Sāriputta, yathā-bhūtaɱ samma-p-paññāya passati.|| ||</p>

					<p class="f4">'Bhūtam-idan' ti yathā-bhūtaɱ samma-p-paññāya disvā bhūtassa nibbidāya virāgāya nirodhāya paṭipanno hoti.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya disvā āhāra-sambhavassa nibbidāya virāgāya nirodhāya paṭipanno hoti.|| ||</p>

					<p class="f4">'Tad āhāra-nirodhā - yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-nirodhā - yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya disvā nirodha-dhammassa nibbidāya virāgāya nirodhāya paṭipanno hoti.|| ||</p>

					<p class="f4">Evaɱ kho Sāriputta sekho hoti.|| ||</p>

					<p class="ctr c">&#9632;</p>

					<p class="f4">Katañ ca Sāriputta,||<br />
					saṅkhāta-dhammo hoti?|| ||</p>

					<p class="f4">'Bhūtam-idan' ti Sāriputta,||<br />
					yathā-bhūtaɱ samma-p-paññāya passati.|| ||</p>

					<p class="f4">'Bhūtam-idan' ti yathā-bhūtaɱ samma-p-paññāya disvā bhūtassa nibbidā virāgā nirodhā anupādā vimutto hoti.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-sambhavan' ti yathā-bhūtaɱ samma-p-paññāya disvā āhāra-sambhavassa nibbidā virāgā nirodhā anupādā vimutto hoti.|| ||</p>

					<p class="f4">'Tad āhāra-nirodhā - yaɱ bhūtaɱ taɱ nirodha-dhamman' ti yathā-bhūtaɱ samma-p-paññāya passati.|| ||</p>

					<p class="f4">'Tad āhāra-nirodhā yaɱ bhūtaɱ taɱ nirodha-dhamman'ti yathā-bhūtaɱ samma-p-paññāya <a id="pg50"><span class="f2 g"><b>[50]</b></span></a> disvā nirodha-dhammassa nibbidā virāgā <a id="pg49"><span class="f2 g"><b>[49]</b></span></a> nirodhā anupādā vimutto hoti.|| ||</p>

					<p class="f4">Evaɱ kho Sāriputta,||<br />
					saṅkhāta-dhammo hoti.|| ||</p>

					<p class="f4">Iti kho Sāriputta,||<br />
					yaɱ taɱ vuttaɱ pārāyaṇe ajitapañhe:|| ||</p>

					<p class="f4">'Ye ca saṅkhāta-dhammāse ye ca sekhā puthū idha,
					Tesaɱ me nipako irayaɱ puṭṭho pabrūhi mārisā' ti.|| ||</p>

					<p class="f4">Imassa kho Sāriputta,||<br />
					saṅkhittena bhāsitassa evaɱ vitthārena attho daṭṭhabbo" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>