<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 1. A simile for the incalculable length of time we have been passing from birth to birth suffering pain, suffering disaster filling the charnal fields tied to the unwanted, separated from the loved." />
<title>SN 2 15:1: Tiṇa-Kaṭṭha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					15. Anamat'agga-Saṃyuttaṃ<br />
					I. Paṭhama Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p1">Sutta 1</a></h4>

					<h1>Tiṇa-Kaṭṭha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg178"><span class="f2 g"><b>[178]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p1">olds</a>]</span> Evam me sutaṃ|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p2">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p2">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p2">olds</a>]</span> Tatra kho Bhagavā bhikkh āmantesi:|| ||</p>

					<p class="f4">"Bhikkhavo" ti|| ||</p>

					<p class="f4">"Bhadante" ti te bhikkh Bhagavato paccassosuṃ.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p3">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p3">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p3">olds</a>]</span> Bhagavā etad avoca:|| ||</p>

					<p class="f4">"Anamat'aggāyaṃ bhikkhave saṃsāro pubbākoṭi||<br />
					na paññāyati avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p4">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p4">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p4">olds</a>]</span> Seyyathā pi, bhikkhave, purisoyaṃ imasmiṃ Jambudīpe tiṇa-kaṭṭha-sākhā palāsaṃ tacchetvā ekajjhaṃ saṃharitvā catur'aṇgulaṃ catur'aṇgulaṃ ghaṭikaṃ karitvā nikkhippeyya.|| ||</p>

					<p class="f4">'Ayaṃ me mātā||<br />
					tassā me mātu ayam mātā' ti.|| ||</p>

					<p class="f4">Apariyādinnā ca bhikkhave tassa purisassa mātu mātaro assu||<br />
					atha imasmiṃ Jambudīpe tiṇa-kaṭṭha-sākhāpalāsaṃ parikkhayam pariyādānaṃ gaccheyya.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p5">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p5">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p5">olds</a>]</span> Taṃ kissa hetu?|| ||</p>

					<p class="f4">Anamat'aggāyaṃ bhikkhave saṃsāro pubbakoṭi||<br />
					na paññāyati avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p6">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p6">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p6">olds</a>]</span> Evaṃ dīgha-rattam kho bhikkhave dukkham paccanubhtaṃ tibbam paccanubhtaṃ vyasanaṃ paccanubhtaṃ kaṭasi vaḍḍhitā.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.15.001.rhyc.pts.htm#p7">pts</a>][<a href="../../../../dhamma-vinaya/wp/sn/02_nv/sn02.15.001.bodh.wp.htm#p7">bodh</a>][<a href="../../../../dhamma-vinaya/bd/sn/02_nv/sn02.15.001.olds.bd.htm#p7">olds</a>]</span> Yāvañ cidam bhikkhave alam eva sabba-saṇkhāresu nibbindituṃ alaṃ virajjituṃ alaṃ vimuccitun" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>