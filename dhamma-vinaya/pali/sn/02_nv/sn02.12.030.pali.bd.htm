<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 30. The Buddha tells the bhikkhus that any recluse or brahmin who does not understand the chain of interdependent factors that result in Pain will be able to stand up to passing beyond Pain is something that cannot happen, but any one who does understand will be able to do so." />
<title>SN 2 12 30: Dutiya Samaṇa-Brāhmaṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p30">Sutta 30</a></h4>

					<h1>Dutiya Samaṇa-Brāhmaṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg46"><span class="f2 g"><b>[46]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.030.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.030.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.030.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci, bhikkhave, samaṇā vā brāhmaṇā vā||<br />
					jarā-māraṇaṃ na parijānanti,||<br />
					jarā-māraṇa samudayaṃ na parijānanti,||<br />
					jarā-māraṇanirodhaṃ na parijānanti,||<br />
					jarā-māraṇanirodha-gāminiṃ paṭipadaṃ na parijānanti.|| ||</p>

					<p class="f4">Te vata jarā-māraṇaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Jātiṃ na parijānanti,||<br />
					jāti samudayaṃ na parijānanti,||<br />
					jāti-nirodhaṃ na parijānanti,||<br />
					jāti-nirodha-gāminiṃ paṭipadaṃ na parijānanti.|| ||</p>

					<p class="f4">Te vata jātiṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Bhavaṃ na parijānanti,||<br />
					bhavasamudayaṃ na parijānanti,||<br />
					bhava-nirodhaṃ na parijānanti,||<br />
					bhava-nirodha-gāminiṃ paṭipadaṃ na parijānanti.|| ||</p>

					<p class="f4">Te vata bhavaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Upādānaṃ na parijānanti,||<br />
					upādānasamudayaṃ na parijānanti,||<br />
					upādāna-nirodhaṃ na parijānanti,||<br />
					upādāna-nirodha-gāminiṃ paṭipadaṃ na parijānanti.|| ||</p>

					<p class="f4">Te vata upādānaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Taṇhaṃ na parijānanti,||<br />
					taṇhāsamudayaṃ na parijānanti,||<br />
					taṇhā-nirodhaṃ na parijānanti,||<br />
					taṇhā-nirodha-gāminiṃ paṭipadaṃ na parijānanti.|| ||</p>

					<p class="f4">Te vata taṇhaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Vedanaṃ na parijānanti,||<br />
					vedanā-samudayaṃ na parijānanti,||<br />
					vedanā-nirodhaṃ na parijānanti,||<br />
					vedanā-nirodha-gāminiṃ paṭipadaṃ na parijānanti.|| ||</p>

					<p class="f4">Te vata vedanaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Phassaṇ na parijānanti,||<br />
					phassa-samudayaṃ na parijānanti,||<br />
					phassa-nirodhaṃ na parijānanti,||<br />
					phassa-nirodha-gāminiṃ paṭipadaṃ na parijānanti.|| ||</p>

					<p class="f4">Te vata phassaṇ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Saḷāyatanaṃ na parijānanti,||<br />
					saḷāyatanasamudayaṃ na parijānanti,||<br />
					saḷāyatana-nirodhaṃ na parijānanti,||<br />
					saḷāyatana-nirodha-gāminiṃ paṭipadaṃ na parijānanti.|| ||</p>

					<p class="f4">Te vata saḷāyatanaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Nāma-rūpaṃ na parijānanti,||<br />
					nāma-rūpa-samudayaṃ na parijānanti,||<br />
					nāma-rūpa-nirodhaṃ na parijānanti,||<br />
					nāma-rūpa-nirodha-gāminiṃ paṭipadaṃ na parijānanti.|| ||</p>

					<p class="f4">Te vata nāma-rūpaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Viññāṇaṃ na parijānanti,||<br />
					viññāṇa-samudayaṃ na parijānanti,||<br />
					viññāṇa-nirodhaṃ na parijānanti,||<br />
					viññāṇa-nirodha-gāminiṃ paṭipadaṃ na parijānanti.|| ||</p>

					<p class="f4">Te vata viññāṇaṃ samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p class="f4">Saṅkhāre na parijānanti,||<br />
					saṅkhārasamudayaṃ na parijānanti,||<br />
					saṅkhāra-nirodhaṃ na parijānanti,||<br />
					saṅkhāra-nirodha-gāminiṃ paṭipadaṃ na parijānanti.|| ||</p>

					<p class="f4">Te vata saṅkhāre samatikkamma ṭhassantīti||<br />
					n'etaṃ ṭhānaṃ vijjati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					jarā-māraṇaṃ parijānanti,||<br />
					jarā-māraṇa samudayaṃ parijānanti,||<br />
					jarā-māraṇanirodhaṃ parijānanti,||<br />
					jarā-māraṇanirodha-gāminiṃ paṭipadaṃ parijānanti.|| ||</p>

					<p class="f4">Te vata jarā-māraṇaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Jātiṃ parijānanti,||<br />
					jāti samudayaṃ parijānanti,||<br />
					jāti-nirodhaṃ parijānanti,||<br />
					jāti-nirodha-gāminiṃ paṭipadaṃ parijānanti.|| ||</p>

					<p class="f4">Te vata jātiṃ samatikkamma ṭhassantīti ṭhāname taṃ vijjati.|| ||</p>

					<p class="f4">Bhavaṃ parijānanti,||<br />
					bhavasamudayaṃ parijānanti,||<br />
					bhava-nirodhaṃ parijānanti,||<br />
					bhava-nirodha-gāminiṃ paṭipadaṃ parijānanti.|| ||</p>

					<p class="f4">Te vata bhavaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Upādānaṃ parijānanti,||<br />
					upādānasamudayaṃ parijānanti,||<br />
					upādāna-nirodhaṃ parijānanti,||<br />
					upādāna-nirodha-gāminiṃ paṭipadaṃ parijānanti.|| ||</p>

					<p class="f4">Te vata upādānaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Taṇhaṃ parijānanti,||<br />
					taṇhāsamudayaṃ parijānanti,||<br />
					taṇhā-nirodhaṃ parijānanti,||<br />
					taṇhā-nirodha-gāminiṃ paṭipadaṃ parijānanti.|| ||</p>

					<p class="f4">Te vata taṇhaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Vedanaṃ parijānanti,||<br />
					vedanā-samudayaṃ parijānanti,||<br />
					vedanā-nirodhaṃ parijānanti,||<br />
					vedanā-nirodha-gāminiṃ paṭipadaṃ parijānanti.|| ||</p>

					<p class="f4">Te vata vedanaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Phassaṇ parijānanti,||<br />
					phassa-samudayaṃ parijānanti,||<br />
					phassa-nirodhaṃ parijānanti,||<br />
					phassa-nirodha-gāminiṃ paṭipadaṃ parijānanti.|| ||</p>

					<p class="f4">Te vata phassaṇ samatikkamma ṭhassantīti ṭhāname taṃ vijjati.|| ||</p>

					<p class="f4">Saḷāyatanaṃ parijānanti,||<br />
					saḷāyatanasamudayaṃ parijānanti,||<br />
					saḷāyatana-nirodhaṃ parijānanti,||<br />
					saḷāyatana-nirodha-gāminiṃ paṭipadaṃ parijānanti.|| ||</p>

					<p class="f4">Te vata saḷāyatanaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Nāma-rūpaṃ parijānanti,||<br />
					nāma-rūpa-samudayaṃ parijānanti,||<br />
					nāma-rūpa-nirodhaṃ parijānanti,||<br />
					nāma-rūpa-nirodha-gāminiṃ paṭipadaṃ parijānanti.|| ||</p>

					<p class="f4">Te vata nāma-rūpaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Viññāṇaṃ parijānanti,||<br />
					viññāṇa-samudayaṃ parijānanti,||<br />
					viññāṇa-nirodhaṃ parijānanti,||<br />
					viññāṇa-nirodha-gāminiṃ paṭipadaṃ parijānanti.|| ||</p>

					<p class="f4">Te vata viññāṇaṃ samatikkamma ṭhassantīti ṭhāname taṃ vijjati.|| ||</p>

					<p class="f4">Saṅkhāre parijānanti,||<br />
					saṅkhārasamudayaṃ parijānanti,||<br />
					saṅkhāra-nirodhaṃ parijānanti,||<br />
					saṅkhāra-nirodha-gāminiṃ paṭipadaṃ parijānanti.|| ||</p>

					<p class="f4">Te vata saṅkhāre samatikkamma ṭhassantīti ṭhāname taṃ vijjati" ti.|| ||</p>

					<p class="ctr">Dasa-Bala Vagga Tatiya</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>