<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 37. The Buddha defines what it means to be a shaman or a Brahmin in terms of understanding the satisfaction, pain, and escape from the Earthy, Watery, Fire-like, and Windy." />
<title>SN 2 14.37: Samaṇa-Brāhmaṇa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					14. Dhātu-Saɱyuttaɱ<br />
					IV. Catuttha Vagga</h4>

					<h4 class="ctr">Dhātu Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p37">Sutta 37</a></h4>

					<h1>Samaṇa-Brāhmaṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg175"><span class="f2 g"><b>[175]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.037.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Catasso imā bhikkhave, dhātuyo.|| ||</p>

					<p class="f4">Katamā catasso?|| ||</p>

					<p class="f4">Paṭhavī-dhātu,||<br />
					āpo-dhātu,||<br />
					tejo-dhātu,||<br />
					vāyo-dhātu.|| ||</p>

					<p class="f4">3. Ye hi keci, bhikkhave,||<br />
					samaṇā vā brāhmaṇā vā imāsaɱ catunnaɱ dhātunaɱ assādañ ca ādīnavañ ca nissaraṇañ ca <a id="pg176"><span class="f2 g"><b>[176]</b></span></a> yathā-bhūtaɱ na-p-pajānanti,||<br />
					na me te bhikkhave,||<br />
					samaṇā vā brāhmaṇā vā samaṇesu vā samaṇa-sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmantā sāmaññ'atthaɱ vā brahmaññ'atthaɱ vā diṭṭhe'va dhamme sayaɱ abhiññā sacchi-katvā upasampajja viharanti.|| ||</p>

					<p class="f4">4. Ye ca kho keci bhikkhave,||<br />
					samaṇā vā brāhmaṇā vā imāsaɱ catunnaɱ dhātunaɱ assādañ ca ādīnavañ ca nissaraṇañ ca yathā-bhūtaɱ pajānanti,||<br />
					te ca kho me bhikkhave,||<br />
					samaṇā vā brāhmaṇā vā samaṇesu ce vā samaṇa-sammatā,||<br />
					brāhmaṇesu vā brāhmaṇa-sammatā,||<br />
					te ca panāyasmantā sāmaññ'atthañ ca brahmaññ'atthañ ca diṭṭhe'va dhamme sayaɱ abhiññā sacchi-katvā upasampajja viharantī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>