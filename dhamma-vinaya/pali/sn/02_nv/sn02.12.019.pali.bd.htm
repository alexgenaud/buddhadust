<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 19. The Buddha draws the distinction between the fool born identifying with body and pulled around by desires and the wise man born identifying with body and pulled around by desires: the wise man takes on the burden of the holy life and gives up his blindness and thirsts for pleasures of the senses where the fool does not." />
<title>SN 2 12 19: Balapandita Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p19">Sutta 19</a></h4>

					<h1>Bāla-Paṇḍita Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg23"><span class="f2 g"><b>[23]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.019.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.019.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.019.olds.bd.htm#p1">olds</a>][<a href="../../../../dhamma-vinaya/wp/sn/02_nv/sn02.12.019.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">2. "Avijjā-nīvaraṇassa bhikkhave,||<br />
					bālassa taṇhāya sampa- <a id="pg24"><span class="f2 g"><b>[24]</b></span></a> yuttassa||<br />
					evam ayaṃ kāyo samudāgato.|| ||</p>

					<p class="f4">Iti ayaṃ c'eva kāyo bahiddhā ca nāma-rūpaṃ||<br />
					itth'etaṃ dvayaṃ dvayaṃ paṭicca phasso saḷevāyatanāni||<br />
					yehi puṭṭho bālo sukha-dukkhaṃ paṭisaṃvediyati||<br />
					etesaṃ vā aññatarena.|| ||</p>

					<p class="f4">3. Avijjā-nīvaraṇassa bhikkhave,||<br />
					paṇḍitassa taṇhāya sampayuttassa||<br />
					evam ayaṃ kāyo samudāgato.|| ||</p>

					<p class="f4">Iti ayaṃ c'eva kāyo bahiddhā ca nāma-rūpaṃ||<br />
					itth'etaṃ dvayaṃ dvayaṃ paṭicca phasso saḷevāyatanāni||<br />
					yehi puṭṭho paṇḍito sukha-dukkhaṃ paṭisaṃvediyati||<br />
					etesaṃ vā aññatarena.|| ||</p>

					<p class="f4">4. Tatra bhikkhave, ko viseso||<br />
					ko adhippāyo||<br />
					kiṃ nānā-karaṇaṃ paṇḍitassa bālenā" ti?|| ||</p>

					<p class="f4">5. "Bhagavaṃ-mūlakā no bhante, dhammā,||<br />
					Bhagavaṃ-nettikā||<br />
					Bhagavaṃ-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4">6. "Tena hi bhikkhave,||<br />
					suṇātha||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">7. "Yāya ca bhikkhave, avijjāya nivutassa bālassa||<br />
					yāya ca taṇhāya sampayuttassa||<br />
					ayaṃ kāyo samudāgato,||<br />
					sā c'eva avijjā bālassa a-p-pahīnā||<br />
					sā ca taṇhā apari-k-khīṇā.|| ||</p>

					<p class="f4">Taṃ kissa hetu?|| ||</p>

					<p class="f4">Na bhikkhave, bālo acari Brahma-cariyaṃ,||<br />
					sammā-dukkha-kkhayāya.|| ||</p>

					<p class="f4">Tasmā bālo kāyassa bhedā kāyūpago hoti.|| ||</p>

					<p class="f4">So kāyūpago samāno na parimuccati jātiyā||<br />
					jarāya maraṇena||<br />
					sokehi||<br />
					paridevehi||<br />
					dukkhehi||<br />
					domanassehi||<br />
					upāyāsehi.|| ||</p>

					<p class="f4">Na parimuccati dukkhasmā ti vadāmi.|| ||</p>

					<p class="f4">8. Yāya ca bhikkhave, avijjāya nivutassa paṇḍitassa||<br />
					yāya ca taṇhāya sampayuttassa||<br />
					ayaṃ kāyo samudāgato,||<br />
					sā c'eva avijjā paṇḍitassa pahīnā||<br />
					sā ca taṇhā parikkhīṇā.|| ||</p>

					<p class="f4">Taṃ kissa hetu?|| ||</p>

					<p class="f4">Acari bhikkhave, paṇḍito Brahma-cariyaṃ||<br />
					<a id="pg25"><span class="f2 g"><b>[25]</b></span></a> sammā-dukkha-kkhayāya.|| ||</p>

					<p class="f4">Tasmā paṇḍito kāyassa bhedā na kāyūpago hoti.|| ||</p>

					<p class="f4">So akāyūpago samāno parimuccati jātiyā||<br />
					jarāya maraṇena||<br />
					sokehi||<br />
					paridevehi||<br />
					dukkhehi||<br />
					domanassehi||<br />
					upāyāsehi.|| ||</p>

					<p class="f4">Parimuccati dukkhasmā ti vadāmi.|| ||</p>

					<p class="f4">Ayaṃ kho bhikkhave,||<br />
					viseso ayaṃ adhippāyo,||<br />
					idaṃ nānā-karaṇaṃ paṇḍitassa bālena,||<br />
					yad idaṃ brahma-cariy-a-vāso" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>