<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 61. The Buddha points out that because it is easier to become repelled by body than by mind, that it would be better for most people if they thought of the body as the self that way they would not be attached to it and might more easily become free from it. Then he compairs the mind to a monkey traveling from branch to branch." />
<title>SN 2 12 61: Paṭhama Assutavantu Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p61">Sutta 61</a></h4>

					<h1>Paṭhama Assutavantu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg94"><span class="f2 g"><b>[94]</b></span></a> </p>

					<p class="f4"><span class="f3">[<a id="p61.1">61.1</a>][<a href="../../../../dhamma-vinaya/pts/sn/02_nv/sn02.12.061.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.061.than.ati.htm#p1">than</a>][<a href="../../../../dhamma-vinaya/ati/sn/02_nv/sn02.12.061.niza.ati.htm#p1">niza</a>][<a href="../../../../dhamma-vinaya/wp/sn/02_nv/sn02.12.061.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">3. Bhagavā etad avoca:|| ||</p>

					<p class="f4">"Assutavā bhikkhave, puthujjano imasmiɱ cātu-m-mahā-bhūtikasmiɱ kāyasmiɱ||<br />
					nibbindeyya pi||<br />
					virajjeyya pi||<br />
					vimucceyya pi.|| ||</p>

					<p class="f4">Taɱ kissa hetu?|| ||</p>

					<p class="f4">Dissati bhikkhave,||<br />
					imassa cātu-m-mahā-bhūtikassa kāyassa||<br />
					ācayo pi||<br />
					apacayo pi||<br />
					ādānam pi||<br />
					nikkhepanam pi.|| ||</p>

					<p class="f4">Tasmā tatrā-s-sutavā puthujjano||<br />
					nibbindeyya pi||<br />
					virajjeyya pi||<br />
					vimucceyya pi.|| ||</p>

					<p class="f4">Yaɱ ca kho etaɱ bhikkhave,||<br />
					vuccati cittaɱ iti pi||<br />
					mano iti pi||<br />
					viññāṇaɱ iti pi,||<br />
					tatrā-s-sutavā puthujjano||<br />
					nālaɱ nibbindituɱ,||<br />
					nālaɱ virajjituɱ,||<br />
					nālaɱ vimuccituɱ.|| ||</p>

					<p class="f4">Taɱ kissa hetu?|| ||</p>

					<p class="f4">Dīgha-rattaɱ h'etaɱ bhikkhave,||<br />
					a-s-sutavato puthujjanassa ajjhositaɱ mamāyitaɱ parāmaṭṭhaɱ||<br />
					'etaɱ mama||<br />
					eso'ham asmi||<br />
					eso me attā' ti.|| ||</p>

					<p class="f4">Tasmā tatrā-s-sutavā puthujjano||<br />
					nālaɱ nibbindituɱ,||<br />
					nālaɱ virajjituɱ,||<br />
					nālaɱ vimuccituɱ.|| ||</p>

					<p class="f4">Varaɱ bhikkhave,||<br />
					a-s-sutavā puthujjano imaɱ cātu-m-mahā-bhūtikaɱ kāyaɱ attato upagaccheyya,||<br />
					natv'eva cittaɱ.|| ||</p>

					<p class="f4">Taɱ kissa hetu?|| ||</p>

					<p class="f4">Dissatāyaɱ bhikkhave,||<br />
					cātum-mahā-bhūtiko kāyo||<br />
					ekam pi vassaɱ tiṭṭha-māno,||<br />
					dve pi vassāni tiṭṭha-māno,||<br />
					tīṇi pi vassāni tiṭṭha-māno,||<br />
					cattārī'pi vassāni tiṭṭha-māno,||<br />
					pañca pi vassāni tiṭṭha-māno,||<br />
					dasa pi vassāni tiṭṭha-māno,||<br />
					vīsa' ti pi vassāni tiṭṭha-māno,||<br />
					tiɱsam pi vassāni tiṭṭha-māno,||<br />
					cattārīsam pi vassāni tiṭṭha-māno,||<br />
					paññāsam pi vassāni tiṭṭha-māno,||<br />
					vassa-satam pi tiṭṭha-māno <a id="pg95"><span class="f2 g"><b>[95]</b></span></a> bhīyyo pi tiṭṭha-māno.|| ||</p>

					<p class="f4">Yaṇ ca kho etaɱ bhikkhave vuccati||<br />
					cittaɱ iti pi||<br />
					mano iti pi||<br />
					viññāṇaɱ iti pi.|| ||</p>

					<p class="f4">Taɱ rattiyā ca||<br />
					divasassa ca aññadeva uppajjati aññaɱ nirujjhati.|| ||</p>

					<p class="f4">Seyyathā pi, bhikkhave,||<br />
					makkaṭo araññe pavane cara-māno sākhaɱ gaṇhāti.|| ||</p>

					<p class="f4">Taɱ muñcitvā aññaɱ gaṇhāti:||<br />
					taɱ muñcitvā aññaɱ gaṇhāti:|| ||</p>

					<p class="f4">Evam eva kho, bhikkhave,||<br />
					yad idaɱ vuccati||<br />
					cittaɱ iti pi||<br />
					mano iti pi||<br />
					viññāṇaɱ iti pi.|| ||</p>

					<p class="f4">Taɱ rattiyā ca divasassa ca aññadeva uppajjati,||<br />
					aññaɱ nirujjhati.|| ||</p>

					<p class="f4">Tatra, bhikkhave, sutavā ariya-sāvako paṭicca samuppādaɱ yeva sādhukaɱ yoniso mana-sikaroti:|| ||</p>

					<p class="f4">Iti imasmiɱ sati idaɱ hoti.|| ||</p>

					<p class="f4">Imass uppādā idaɱ uppajjati.|| ||</p>

					<p class="f4">Imasmiɱ asati idaɱ na hoti.|| ||</p>

					<p class="f4">Imassa nirodhā idaɱ nirujjhati.|| ||</p>

					<p class="f4">Yad idaɱ:|| ||</p>

					<p class="f4">Avijjā-paccayā sankhārā||<br />
					sankhāra-paccayā viññāṇaɱ.|| ||</p>

					<p class="f4">Viññāṇa-paccayā nāma-rūpaɱ.|| ||</p>

					<p class="f4">Nāma-rūpa-paccayā saḷāyatanaɱ.|| ||</p>

					<p class="f4">Saḷāyatana-paccayā phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Taṇhā-paccayā upādānaɱ.|| ||</p>

					<p class="f4">Upādāna-paccayā bhavo.|| ||</p>

					<p class="f4">Bhava-paccayā jāti.|| ||</p>

					<p class="f4">Jāti-paccayā jarā-maraṇaɱ,||<br />
					soka-parideva-dukkha-domanass-upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijj'āyatv'eva asesavirāga-nirodhā sankhāra-nirodho.|| ||</p>

					<p class="f4">Sankhāra-nirodhā viññāṇa-nirodho.|| ||</p>

					<p class="f4">Viññāṇa-nirodhā nāma-rūpa-nirodho.|| ||</p>

					<p class="f4">Nāma-rūpa-nirodhā saḷāyatana-nirodho.|| ||</p>

					<p class="f4">saḷāyatana-nirodhā phassa-nirodho.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-maraṇaɱ,||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Evaɱ passaɱ bhikkhave,||<br />
					sutavā ariya-sāvako rūpasmim pi nibbindati,||<br />
					vedanāya pi nibbindati,||<br />
					saññāya pi nibbindati,||<br />
					sankhāresu pi nibbindati,||<br />
					viññāṇasmim pi nibbindati,||<br />
					nibbindaɱ virajjati,||<br />
					virāgā vimuccati,||<br />
					vimuttasmiɱ vimittamiti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>