<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Bhikkhu Samyutta, Sutta 1. Maha Moggallano describes his initial practice at entering the second jhana, it's obstruction by thinking, and the assistance given him by the Master.">
<title>SN 2 21.1: Kolita [Moggallāna] Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					21. Bhikkhu Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p1">Sutta 1</a></h4>

					<h1>Kolita [Moggallāna] Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg273"><span class="f2 g"><b>[273]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p1">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p1">olds</a>][<a href="../../../../dhamma-vinaya/wp/sn/02_nv/sn02.21.001.bodh.wp.htm#p1">bodh</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p2">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p2">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p2">olds</a>]</span> Tatra kho āyasmā Mahā-Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā-Moggallānassa paccassosuɱ.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p3">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p3">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p3">olds</a>]</span> Āyasmā Mahā-Moggallāno etad avoca:|| ||</p>

					<p class="f4">"Idha mayhaɱ āvuso,||<br />
					raho-gatassa patisallīnassa||<br />
					evaɱ cetaso parivitakko udapādi:|| ||</p>

					<p class="f4">'"Ariyo tuṇhī-bhāvo,||<br />
					ariyo tuṇhī-bhāvo" ti vuccati.|| ||</p>

					<p class="f4">Katamo nu kho ariyo tuṇhī-bhāvo' ti?|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p4">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p4">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p4">olds</a>]</span> Tassa mayhaɱ āvuso etad ahosi:|| ||</p>

					<p class="f4">'Idha bhikkhu vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānam upasampajja viharati.|| ||</p>

					<p class="f4">Ayaɱ vuccati ariyo tuṇhī-bhāvo' ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p5">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p5">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p5">olds</a>]</span> So khvāhaɱ āvuso,||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānam upasampajja viharāmi.|| ||</p>

					<p class="f4">Tassa mayhaɱ āvuso iminā vihārena viharato||<br />
					vitakka-sahagatā saññā mana-sikārā||<br />
					samadā caranti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p6">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p6">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p6">olds</a>]</span> Atha kho maɱ āvuso,||<br />
					Bhagavā iddhiyā upasankamitvā||<br />
					etad avoca:|| ||</p>

					<p class="f4">'Moggallāna, Moggallāna,||<br />
					mā brāhmaṇa, ariyaɱ tuṇhī-bhāvaɱ pamādo.|| ||</p>

					<p class="f4">Ariye tuṇhī-bhāve cittaɱ saṇṭhāpehi.|| ||</p>

					<p class="f4">Ariye tuṇhī-bhāve cittaɱ ekodiɱ karohi.|| ||</p>

					<p class="f4">Ariye tuṇhī-bhāve cittaɱ samādahā' ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.001.rhyc.pts.htm#p7">rhyc</a>][<a href="../../../../dhamma-vinaya/ati/sn/02_nv/sn02.21.001.than.ati.htm#p7">than</a>][<a href="../../../../dhamma-vinaya/bd/sn/02_nv/sn02.21.001.olds.bd.htm#p7">olds</a>]</span> So khvāhaɱ āvuso,||<br />
					aparena samayena vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ jhānam upasampajja vihārāmi.|| ||</p>

					<p class="f4"><a id="pg274"><span class="f2 g"><b>[274]</b></span></a> Yaɱ hi taɱ āvuso,||<br />
					sammā vadamāno vadeyya.|| ||</p>

					<p class="f4">'Satthārā anuggahito sāvako mahābhiññataɱ patto' ti,||<br />
					mamaɱ taɱ sammā vadamāno vadeyya||<br />
					'Satthārā anuggahito sāvako mahābhiññataɱ patto' ti" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>