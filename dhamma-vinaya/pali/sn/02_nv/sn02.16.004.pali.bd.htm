<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 4. The Buddha councils the bhikkhus on the thoughts to eliminate and those to keep in mind when they go on their begging rounds. He cites Kassapa as one who is a good example in this practice." />
<title>SN 2 16.4: Kulupaga Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta-Nikāya,<br />
					Nidāna-vaggo<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p4">Sutta 4</a></h4>

					<h1>Kulūpaga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg200"><span class="f2 g"><b>[200]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.004.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.004.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Taɱ kiɱ maññatha bhikkhave?|| ||</p>

					<p class="f4">Kathaɱ-rūpo bhikkhū arahati kulūpago hotuɱ.|| ||</p>

					<p class="f4">Kathaɱ-rūpo bhikkhū arahati na kulupago hotun" ti?|| ||</p>

					<p class="f4">"Bhagava mūlakā no bhante,||<br />
					dhammā Bhagavannettikā Bhagavam-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaɱ yeva paṭibhātu etassa bhāsitassa||<br />
					attho Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaɱ manasi-karotha||<br />
					bhāsissāmī" ti.|| ||</p>

					<p class="f4">"Evaɱ bhante" ti||<br />
					kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo hi koci bhikkhave,||<br />
					bhikkhu evaɱ citto kulāni upasankamati:|| ||</p>

					<p class="f4">"Dentu yeva me,||<br />
					mā ādaɱsu.|| ||</p>

					<p class="f4">Bahukaññeva me dentu,||<br />
					mā thokaɱ.|| ||</p>

					<p class="f4">Paṇitaññeva me dentu,||<br />
					mā lūkhaɱ.|| ||</p>

					<p class="f4">Sīghaññeva me dentu,||<br />
					mā dandhaɱ.|| ||</p>

					<p class="f4">Sakkacc'aññeva me dentu,||<br />
					mā asakkaccan" ti.|| ||</p>

					<p class="ctr c">&#9632;</p>

					<p class="f4">Tassa ce bhikkhave,||<br />
					bhikkhuno evaɱ cittassa kulāni upasankamato,||<br />
					na denti,||<br />
					tena bhikkhu sandīyati||<br />
					so tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Thokaɱ denti,||<br />
					no bahukaɱ,||<br />
					tena bhikkhu sandīyati,||<br />
					so tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Lūkhaɱ denti,||<br />
					no paṇītaɱ,||<br />
					tena bhikkhu sandīyati,||<br />
					so tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Dandhaɱ denti,||<br />
					no sīghaɱ,||<br />
					tena bhikkhu sandīyati,||<br />
					so tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Asakkaccaɱ denti,||<br />
					no sakkaccaɱ,||<br />
					tena bhikkhu sandīyati,||<br />
					<a id="pg201"><span class="f2 g"><b>[201]</b></span></a> so tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Eva-rūpo kho bhikkhave,||<br />
					bhikkhū na arahati kulūpago hotuɱ.|| ||</p>

					<p class="ctr c">&#9632;</p>

					<p class="f4">Yo ca kho bhikkhave, bhikkhu evaɱ citto kulāni upasankamati.|| ||</p>

					<p class="f4">"Taɱ kutettha labbhā parakulesu-dentu yeva me,||<br />
					mā nādaɱsu||<br />
					bahuññeva me dentu||<br />
					mā thokaɱ;||<br />
					paṇītaɱ yeva me dentu||<br />
					mā lūkhaɱ;||<br />
					sīghaɱ yeva me dentu||<br />
					mā dandhaɱ;||<br />
					sakkaccaɱ yeva me dentu||<br />
					mā asakkaccan" ti.|| ||</p>

					<p class="f4">Tassa ce bhikkhave,||<br />
					bhikkhuno evaɱ cittassa kulāni upasankamato||<br />
					na denti,||<br />
					tena bhikkhu na sandīyati||<br />
					so na tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Thokaɱ denti||<br />
					no bahukaɱ,||<br />
					tena bhikkhu na sandīyati||<br />
					so na tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Lūkhaɱ denti||<br />
					no paṇītaɱ,||<br />
					tena bhikkhu na sandīyati||<br />
					so na tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Dandhaɱ denti||<br />
					no sīghaɱ,||<br />
					tena bhikkhu na sandīyati||<br />
					so na tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Asakkaccaɱ denti||<br />
					no sakkaccaɱ,||<br />
					tena bhikkhu na sandīyati||<br />
					so na tato nidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Eva-rūpo kho bhikkhave bhikkhu arahati kulūpago hotuɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kassapo bhikkhave, evaɱ citto kulāni upasankamati:|| ||</p>

					<p class="f4">'Taɱ kutettha labbhā parakulesu dentu yeva me,||<br />
					mā ādaɱsu,||<br />
					bahuññ eva me dentu||<br />
					mā thokaɱ,||<br />
					paṇītaɱ yeva me dentu,||<br />
					mā lūkhaɱ,||<br />
					sīghaɱ yeva me dentu||<br />
					mā dandhaɱ,||<br />
					sakkaccaɱ yeva me dentu,||<br />
					mā asakkaccan' ti.|| ||</p>

					<p class="f4">Tassa ce bhikkhave,||<br />
					Kassapassa evaɱ cittassa kulāni upasankamato||<br />
					na denti,||<br />
					tena Kassapo na sandīyati||<br />
					so na tatonidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Thokaɱ denti||<br />
					no bahukaɱ,||<br />
					tena Kassapo na sandīyati||<br />
					so na tatonidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Lūkhaɱ denti||<br />
					no paṇītaɱ,||<br />
					tena Kassapo na sandīyati||<br />
					so na tatonidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Dandhaɱ denti||<br />
					no sīghaɱ,||<br />
					tena Kassapo na sandīyati||<br />
					<a id="pg202"><span class="f2 g"><b>[202]</b></span></a> so na tatonidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Asakkaccaɱ denti||<br />
					no sakkaccaɱ,||<br />
					tena Kassapo na sandīyati||<br />
					so na tatonidānaɱ dukkhaɱ domanassaŋ paṭisaŋvedayati.|| ||</p>

					<p class="f4">Kassapena vā hi vo te bhikkhave,||<br />
					ovadissāmi,||<br />
					yo vā panassa Kassapasadiso.|| ||</p>

					<p class="f4">Ovaditehi ca pana te tathattāya paṭipajjitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>