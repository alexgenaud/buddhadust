<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 4. The Buddha councils the bhikkhus on the thoughts to eliminate and those to keep in mind when they go on their begging rounds. He cites Kassapa as one who is a good example in this practice." />
<title>SN 2 16.4: Kul'Ūpaga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					II. Nidāna Vagga<br />
					16. Kassapa Saṃyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p4">Sutta 4</a></h4>

					<h1>Kul'Ūpaga Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg200"><span class="f2 g"><b>[200]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.004.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.004.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Kathaṃ-rūpo bhikkhū arahati kul'ūpago hotuṃ.|| ||</p>

					<p class="f4">Kathaṃ-rūpo bhikkhū arahati na kul'ūpago hotun" ti?|| ||</p>

					<p class="f4">"Bhagava mūlakā no bhante,||<br />
					dhammā Bhagavannettikā Bhagavam-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa||<br />
					attho Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo hi koci bhikkhave,||<br />
					bhikkhu evaṃ citto kulāni upasaṅkamati:|| ||</p>

					<p class="f4">"Dentu yeva me,||<br />
					mā ādaṃsu.|| ||</p>

					<p class="f4">Bahukaññeva me dentu,||<br />
					mā thokaṃ.|| ||</p>

					<p class="f4">Paṇitaññeva me dentu,||<br />
					mā lūkhaṃ.|| ||</p>

					<p class="f4">Sīghaññeva me dentu,||<br />
					mā dandhaṃ.|| ||</p>

					<p class="f4">Sakkacc'aññeva me dentu,||<br />
					mā asakkaccan" ti.|| ||</p>

					<p class="ctr c">&#9632;</p>

					<p class="f4">Tassa ce bhikkhave,||<br />
					bhikkhuno evaṃ cittassa kulāni upasaṅkamato,||<br />
					na denti,||<br />
					tena bhikkhu sandīyati||<br />
					so tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Thokaṃ denti,||<br />
					no bahukaṃ,||<br />
					tena bhikkhu sandīyati,||<br />
					so tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Lūkhaṃ denti,||<br />
					no paṇītaṃ,||<br />
					tena bhikkhu sandīyati,||<br />
					so tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Dandhaṃ denti,||<br />
					no sīghaṃ,||<br />
					tena bhikkhu sandīyati,||<br />
					so tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Asakkaccaṃ denti,||<br />
					no sakkaccaṃ,||<br />
					tena bhikkhu sandīyati,||<br />
					<a id="pg201"><span class="f2 g"><b>[201]</b></span></a> so tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Eva-rūpo kho bhikkhave,||<br />
					bhikkhū na arahati kul'ūpago hotuṃ.|| ||</p>

					<p class="ctr c">&#9632;</p>

					<p class="f4">Yo ca kho bhikkhave, bhikkhu evaṃ citto kulāni upasaṅkamati.|| ||</p>

					<p class="f4">"Taṃ kutettha labbhā parakulesu-dentu yeva me,||<br />
					mā nādaṃsu||<br />
					bahuññeva me dentu||<br />
					mā thokaṃ;||<br />
					paṇītaṃ yeva me dentu||<br />
					mā lūkhaṃ;||<br />
					sīghaṃ yeva me dentu||<br />
					mā dandhaṃ;||<br />
					sakkaccaṃ yeva me dentu||<br />
					mā asakkaccan" ti.|| ||</p>

					<p class="f4">Tassa ce bhikkhave,||<br />
					bhikkhuno evaṃ cittassa kulāni upasaṅkamato||<br />
					na denti,||<br />
					tena bhikkhu na sandīyati||<br />
					so na tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Thokaṃ denti||<br />
					no bahukaṃ,||<br />
					tena bhikkhu na sandīyati||<br />
					so na tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Lūkhaṃ denti||<br />
					no paṇītaṃ,||<br />
					tena bhikkhu na sandīyati||<br />
					so na tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Dandhaṃ denti||<br />
					no sīghaṃ,||<br />
					tena bhikkhu na sandīyati||<br />
					so na tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Asakkaccaṃ denti||<br />
					no sakkaccaṃ,||<br />
					tena bhikkhu na sandīyati||<br />
					so na tato nidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Eva-rūpo kho bhikkhave bhikkhu arahati kul'ūpago hotuṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kassapo bhikkhave, evaṃ citto kulāni upasaṅkamati:|| ||</p>

					<p class="f4">'Taṃ kutettha labbhā parakulesu dentu yeva me,||<br />
					mā ādaṃsu,||<br />
					bahuññ eva me dentu||<br />
					mā thokaṃ,||<br />
					paṇītaṃ yeva me dentu,||<br />
					mā lūkhaṃ,||<br />
					sīghaṃ yeva me dentu||<br />
					mā dandhaṃ,||<br />
					sakkaccaṃ yeva me dentu,||<br />
					mā asakkaccan' ti.|| ||</p>

					<p class="f4">Tassa ce bhikkhave,||<br />
					Kassapassa evaṃ cittassa kulāni upasaṅkamato||<br />
					na denti,||<br />
					tena Kassapo na sandīyati||<br />
					so na tatonidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Thokaṃ denti||<br />
					no bahukaṃ,||<br />
					tena Kassapo na sandīyati||<br />
					so na tatonidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Lūkhaṃ denti||<br />
					no paṇītaṃ,||<br />
					tena Kassapo na sandīyati||<br />
					so na tatonidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Dandhaṃ denti||<br />
					no sīghaṃ,||<br />
					tena Kassapo na sandīyati||<br />
					<a id="pg202"><span class="f2 g"><b>[202]</b></span></a> so na tatonidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Asakkaccaṃ denti||<br />
					no sakkaccaṃ,||<br />
					tena Kassapo na sandīyati||<br />
					so na tatonidānaṃ dukkhaṃ domanassaṅ paṭisaṃvedayati.|| ||</p>

					<p class="f4">Kassapena vā hi vo te bhikkhave,||<br />
					ovadissāmi,||<br />
					yo vā panassa Kassapasadiso.|| ||</p>

					<p class="f4">Ovaditehi ca pana te tathattāya paṭipajjitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>