<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 42. The Buddha tells a group of bhikkhus that when a disciple is able to identify in himself that he is free from the five sources of guilty dread in poor ethical behavior, when he has solid faith in the Buddha, Dhamma and Saṇgha, and when he has wised up to the aristocratic method, he may call himself a Streamwinner and assure himself that rebirth below human states is finished." />
<title>SN 2 12 42: Dutiya Panca-Vera-Bhagaya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42" /></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p42">Sutta 42</a></h4>

					<h1>Dutiya Pañca-Vera-Bhagayā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg69"><span class="f2 g"><b>[69]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.042.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.042.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho sambahulā bhikkhu yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinne kho te bhikkhū Bhagavā etad avoca::|| ||</p>

					<p class="f4">"Yato kho bhikkhave, ariya-sāvakassa||<br />
					pañca bhayāni verāni vūpasantāni honti,||<br />
					catūhi ca sot'āpattiyaṇgehi samannāgato hoti,||<br />
					ariyo c'assa ñāyo paññāya su-diṭṭho hoti suppaṭi-viddho,||<br />
					so ākaṇkha-māno attanāva attāṇaṃ vyākareyya:|| ||</p>

					<p class="f4">'Khīṇa-Nirayomhi||<br />
					khīṇa-tiracchāna-yoniyo||<br />
					khīṇa-petti-visayo||<br />
					khīṇ-ā-pāya-duggati-vinipāto,||<br />
					Sotāpanno ham asmi||<br />
					avinipāta-dhammo niyato sambodhi-parāyaṇo' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamāni pañca bhayāni verāni vūpasantāni honti?|| ||</p>

					<p class="f4"><b>[1]</b> Yaṃ bhikkhave, pāṇ-ā-tipātī pāṇ-ā-tipāta-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṇ paṭisaṃvedayati,||<br />
					pāṇ-ā-tipātā paṭiviratassa evaṃ taṃ bhayaṃ veraṃ vūpasantaṃ hoti.|| ||</p>

					<p class="f4"><b>[2]</b> Yaṃ bhikkhave, adinn'ādāyī adinn'ādāna-paccayā diṭṭha-dhammikampi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṇ paṭisaṃvedayati,||<br />
					adinn'ādānā paṭiviratassa evaṃ taṃ bhayaṃ veraṃ vūpasantaṃ hoti.|| ||</p>

					<p class="f4"><b>[3]</b> Yaṃ bhikkhave, kāmesu micchā-cārī kāmesu micchā-cārapaccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṇ paṭisaṃvedayati,||<br />
					kāmesu micchā-cārā paṭiviratassa evaṃ taṃ bhayaṃ veraṃ vūpasantaṃ hoti.|| ||</p>

					<p class="f4"><b>[4]</b> Yaṃ bhikkhave, musā-vādī musā-vāda-paccayā diṭṭha-dhammikam pi bhayaṃ veraṃ pasavati,||<br />
					samrāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṇ paṭisaṃvedayati,||<br />
					musā-vādā paṭiviratassa evaṃ taṃ bhayaṃ veraṃ vūpasantaṃ hoti.|| ||</p>

					<p class="f4"><b>[5]</b> Yaṃ bhikkhave, surā-mera-yamajja-pamā-daṭṭhāyī surā-mera-yamajja-pamā-daṭṭhāna-paccayā diṭṭha-dhammikam pi bhayaṃ veraṃ pasavati,||<br />
					samparāyikam pi bhayaṃ veraṃ pasavati,||<br />
					ceta-sikam pi dukkhaṃ domanassaṇ paṭisaṃvedayati,||<br />
					surā-mera-yamajja-pamā-daṭṭhānā paṭiviratassa evaṃ taṃ bhayaṃ veraṃ vūpasantaṃ hoti.|| ||</p>

					<p class="f4">Imāni pañca bhayāni verāni vūpasantāni honti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamehi catūhi sot'āpattiyaṇgehi samannāgato hoti?|| ||</p>

					<p class="f4"><b>[1]</b> Idha bhikkhave, ariya-sāvako Buddhe avecca-p-pasādena samannāgato hoti:|| ||</p>

					<p class="f4">'Iti pi so Bhagavā arahaṃ,||<br />
					Sammā Sambuddho,||<br />
					vijjā-caraṇa-sampanno,||<br />
					Sugato,||<br />
					loka-vidū,||<br />
					anuttaro purisa-damma-sārathī,||<br />
					Satthā deva-manussānaṃ,||<br />
					Buddho,||<br />
					Bhagavā' ti.|| ||</p>

					<p class="f4"><b>[2]</b> Dhamme avecca-p-pasādena samannāgato hoti:|| ||</p>

					<p class="f4">'Svākkhāto Bhagavatā dhammo,||<br />
					sandiṭṭhiko,||<br />
					akāliko,||<br />
					ehi passiko,||<br />
					opanayiko,||<br />
					paccattaṃ veditabbo viññūhī' ti.|| ||</p>

					<p class="f4"><b>[3]</b> Saṇghe avecca-p-pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saṇgho, uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭha purisa-puggalā||<br />
					esa Bhagavato <a id="pg70"><span class="f2 g"><b>[70]</b></span></a> sāvaka-saṇgho, -||<br />
					āhuneyyo, pāhuṇeyyo, dakkhiṇeyyo,||<br />
					añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

					<p class="f4"><b>[4]</b> Ariya-kantehi sīlehi samannāgato hoti:|| ||</p>

					<p class="f4">Akhaṇḍehi acchiddehi asabalehi akammāsehi bhūjissehi viññūppasatthehi aparām-aṭṭhehi samādhi-saṃvaṭṭatikehi.|| ||</p>

					<p class="f4">Imehi catūhi sot'āpattiyaṇgehi samannāgato hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo c'assa ariyo ñāyo paññāya su-diṭṭho hoti suppaṭi-viddho?|| ||</p>

					<p class="f4">Idha bhikkhave, ariya-sāvako paṭicca-samuppādaṃ yeva sādhukaṃ yonisomana-sikaroti:|| ||</p>

					<p class="f4">Iti imasmiṃ sati idaṃ hoti,||<br />
					imassuppādā idaṃ uppajjati,||<br />
					imasmiṃ asati idaṃ na hoti,||<br />
					imassa nirodhā idaṃ nirujjhati.|| ||</p>

					<p class="f4">Yad idaṃ:|| ||</p>

					<p class="f4">Avijjā-paccayā saṇkhārā,||<br />
					saṇkhāra-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjāya tv'eva asesa-virāga-nirodhā saṇkhāra-nirodho,||<br />
					saṇkhāra-nirodhā viññāṇa-nirodho,||<br />
					viññāṇa-nirodhā nāma-rūpa -nirodho,||<br />
					nāma-rūpa -nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanāssupāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yato kho bhikkhave, ariya-sāvakassa imāni pañca bhayāni verāni vūpasantāni honti,||<br />
					imehi catūhi sot'āpattiyaṇgehi samannāgato hoti,||<br />
					ayamassa1 ariyo ñāyo paññāya su-diṭṭho hoti suppaṭi-viddho,||<br />
					so ākaṇkha-māno attanāva attāṇaṃ vyākareyya:|| ||</p>

					<p class="f4">'Khīṇa-Nirayomhi||<br />
					khīṇa-tiracchāna-yoniso||<br />
					khīṇa-petti-visayo||<br />
					khīṇ-ā-pāya-duggati-vinipāto,||<br />
					Sotāpanno ham asmi||<br />
					avinipāta-dhammo niyato sambodhi-parāyaṇo'" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>