<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 4. Kalarakhattiyo Vagga), Sutta 38. The Buddha states that where there is the heart, or intent, or resolve or even pre-occupation with doing or acting, that provides a basis for consciousness of self, or re-birth, in the future." />
<title>SN 2 12 38: Paṭhama Cetanā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					4. Kaḷara-Khattiya Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p38">Sutta 38</a></h4>

					<h1>Paṭhama Cetanā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg65"><span class="f2 g"><b>[65]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.038.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.038.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.038.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>
					
					<p class="f4">"Bhikkhavo" ti.|| ||</p>
					
					<p class="f4">"Bhadante" ti te bhikkh Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Yaṇ ca bhikkhave, ceteti||<br />
					yañ ca pakappeti,||<br />
					yañ ca anuseti||<br />
					ārammaṇam etaɱ hoti viññāṇassa ṭhitiyā.|| ||</p>

					<p class="f4">Ārammaṇe sati patiṭṭhā viññāṇassa hoti.|| ||</p>

					<p class="f4">Tasmiɱ patiṭṭhite viññāṇe virūḷhe āyatiɱ puna-b-bhav-ā-bhinibbatti hoti.|| ||</p>

					<p class="f4">Āyatiɱ puna-b-bhav-ā-bhinibbattiyā sati āyatiɱ jāti jarā-maraṇaɱ soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">No ce bhikkhave, ceteti,||<br />
					no ce pakappeti,||<br />
					atha ce anuseti,||<br />
					ārammaṇam etaɱ hoti viññāṇassa ṭhitiyā.|| ||</p>

					<p class="f4">Ārammaṇe sati patiṭṭhā viññāṇassa hoti.|| ||</p>

					<p class="f4">Tasmiɱ patiṭṭhite viññāṇe virūḷhe āyatiɱ puna-b-bhav-ā-bhinibbatti hoti.|| ||</p>

					<p class="f4">Āyatiɱ puna-b-bhav-ā-bhinibbattiyā sati āyatiɱ jāti-jarā-maraṇaɱ soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Yato ca kho bhikkhave, no c'eva ceteti,||<br />
					no ca pakappeti,||<br />
					no ca anuseti,||<br />
					ārammaṇam etaɱ na hoti viññāṇassa <a id="pg66"><span class="f2 g"><b>[66]</b></span></a> ṭhitiyā.|| ||</p>

					<p class="f4">Ārammaṇe asati patiṭṭhā viññāṇassa na hoti.|| ||</p>

					<p class="f4">Tad appatiṭṭhite viññāṇe avirū'he āyatiɱ puna-b-bhav-ā-bhinibbatti na hoti.|| ||</p>

					<p class="f4">Āyatiɱ puna-b-bhav-ā-bhinibbattiyā asati āyatiɱ jāti-jarā-maraṇaɱ soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>
					
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>