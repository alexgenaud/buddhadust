<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 4. Kalarakhattiyo Vagga), Sutta 32. Kalara in bringing Sāriputta the news that Moliya Phagguna has left the order discovers by Sāriputta's responses that Sāriputta has become Arahant. He reports this to the Buddha and the Buddha summons Sāriputta to question him about the manner of his declaration and questions him further asking him about the paticca samuppada." />
<title>SN 2 12 32: Kalara Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					4. Kaḷara-Khattiya Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p32">Sutta 32</a></h4>

					<h1>Kaḷāra Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg50"><span class="f2 g"><b>[50]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.032.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.032.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">2. Atha kho Kaḷārakhattiyo bhikkhu yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">3. Eka-m-antaṃ nisinno kho Kaḷārakhattiyo bhikkhu āyasmantaṃ Sāriputtaṃ etad avoca:|| ||</p>

					<p class="f4">"Moliya Phagguṇo āvuso Sāriputta,<br />
					bhikkhu sikkhaṃ paccakkhāya hīnāy-āvatto" ti.|| ||</p>

					<p class="f4">"Na hi nūna so āyasmā imasmiṃ Dhamma-Vinaye assāsam alatthā" ti.|| ||</p>

					<p class="f4">4. "Tena hāyasmā Sāriputto imasmiṃ Dhamma-Vinaye assāsaṇ patto" ti.|| ||</p>

					<p class="f4">"Na khv'āhaṃ āvuso kaṅkhāmī" ti.|| ||</p>

					<p class="f4">5. "Āyatim pan'āvuso" ti?|| ||</p>

					<p class="f4">"Na khv'āhaṃ āvuso, vicikicchāmī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Atha kho Kaḷārakhattiyo bhikkhu uṭṭhāy āsanā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">7. Eka-m-antaṃ nisinno kho Kaḷārakhattiyo bhikkhu <a id="pg51"><span class="f2 g"><b>[51]</b></span></a> Bhagavantaṃ etad avoca:|| ||</p>

					<p class="f4">"Āyasmatā bhante, Sāriputtena aññā vyākatā:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā ti pajānāmī'" ti.|| ||</p>

					<p class="f4">8. Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi tvaṃ bhikkhu mama vacanena Sāriputtaṃ āmantehi:|| ||</p>

					<p class="f4">'Satthā taṃ āvuso Sāriputta āmantetī' ti" ti.|| ||</p>

					<p class="f4">9. "Evaṃ bhante" ti||<br />
					kho so bhikkhu Bhagavato paṭi-s-sutvā yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmantaṃ Sāriputtaṃ etad avoca:|| ||</p>

					<p class="f4">"Satthā taṃ āvuso Sāriputta āmantetī" ti.|| ||</p>

					<p class="f4">10. "Evam āvuso" ti||<br />
					kho āyasmā Sāriputto tassa bhikkhuno paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">11. Eka-m-antaṃ nisinnaṃ kho āyasmantaṃ Sāriputtaṃ Bhagavā etad avoca:|| ||</p>

					<p class="f4">"Saccaṃ kira tayā Sāriputta,||<br />
					aññā vyākatā:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā ti pajānāmī'" ti?|| ||</p>

					<p class="f4">"Na kho bhante, etehi padehi||<br />
					etehi vyañjanehi||<br />
					attho vutto" ti.</p>

					<p class="f4">12. "Yena kenaci pi Sāriputta,||<br />
					pariyāyena kula-putto aññaṃ vyākaroti,||<br />
					atha kho vyākataṃ vyākato daṭṭhabban" ti.|| ||</p>

					<p class="f4">13. "Nanu aham pi bhante, evaṃ vadāmi:|| ||</p>

					<p class="f4">'Na kho bhante, etehi padehi||<br />
					etehi vyañjanehi||<br />
					attho vutto'" ti?|| ||</p>

					<p class="ctr c">&#9632;</p>

					<p class="f4">14. "Sace taṃ Sāriputta,||<br />
					evaṃ puccheyyuṃ:|| ||</p>

					<p class="f4">'Kathaṃ jānatā pana tayā āvuso Sāriputta,||<br />
					kathaṃ passatā aññā vyākatā:|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā ti pajānāmī"' ti?|| ||</p>

					<p class="f4">Evaṃ puṭṭho tvaṃ Sāriputta,||<br />
					kinti vyākareyyāsī" ti?|| ||</p>

					<p class="f4">15. "Sace maṃ bhante,||<br />
					evaṃ puccheyyuṃ:|| ||</p>

					<p class="f4">'Kathaṃ jānatā pana tayā āvuso Sāriputta,||<br />
					kathaṃ passatā aññā vyākatā:|| ||</p>

					<p class="f4"><a id="pg52"><span class="f2 g"><b>[52]</b></span></a>"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā ti pajānāmī"' ti?|| ||</p>

					<p class="f4">Evaṃ puṭṭhoham bhante||<br />
					evaṃ vyākareyyaṃ:|| ||</p>

					<p class="f4">16. "Yaṃ nidānā āvuso jāti,||<br />
					tassa nidānassa khayā khīṇasmiṃ khīṇam iti viditaṃ||<br />
					khīṇasmiṃ khīṇam iti viditvā:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā ti pajānāmī' ti.|| ||</p>

					<p class="f4">Evaṃ puṭṭhāham bhante,||<br />
					evaṃ vyākareyyan" ti.|| ||</p>

					<p class="ctr c">&#9632;</p>

					<p class="f4">17. "Sace pana taṃ Sāriputta,<br />
					evaṃ puccheyyuṃ:|| ||</p>

					<p class="f4">'Jāti pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Evaṃ puṭṭho tvaṃ Sāriputta,<br />
					kinti vyākareyyāsī" ti?|| ||</p>

					<p class="f4">18. "Sace maṃ bhante,||<br />
					evaṃ puccheyyuṃ:|| ||</p>

					<p class="f4">'Jāti pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyaṃ:|| ||</p>

					<p class="f4">'Jāti kho āvuso,||<br />
					bhava-nidānā,||<br />
					bhava-samudayā,||<br />
					bhava-jātikā,||<br />
					bhava-pabhavā' ti.|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyan" ti.|| ||</p>

					<p class="ctr c">&#9632;</p>

					<p class="f4">19. Sace pana taṃ Sāriputta,||<br />
					evaṃ puccheyyuṃ:|| ||</p>

					<p class="f4">'Bhavo pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Evaṃ puṭṭho tvaṃ Sāriputta,<br />
					kinti vyākareyyāsī" ti?|| ||</p>

					<p class="f4">20. "Sace maṃ bhante,||<br />
					evaṃ puccheyyuṃ:|| ||</p>

					<p class="f4">'Bhavo pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Ti evaṃ puṭṭhohaṃ bhante,||<br />
					evaṃ vyākareyyaṃ:|| ||</p>

					<p class="f4">'Bhavo kho āvuso,||<br />
					upādāna-nidāno,||<br />
					upādāna-samudayo,||<br />
					upādāna-jātiko,||<br />
					upādāna-pabhavo' ti.|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyan" ti.|| ||</p>

					<p class="ctr c">&#9632;</p>

					<p class="f4">21. Sace pana taṃ Sāriputta,||<br />
					evaṃ puccheyyuṃ:|| ||</p>

					<p class="f4">'Upādāna pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Evaṃ puṭṭho tvaṃ Sāriputta,<br />
					kinti vyākareyyāsī" ti?|| ||</p>

					<p class="f4">22."Sace maṃ bhante,||<br />
					evaṃ puccheyyuṃ:|| ||</p>

					<p class="f4">'Upādāna pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Ti evaṃ puṭṭhohaṃ bhante,||<br />
					evaṃ vyākareyyaṃ:|| ||</p>

					<p class="f4">'Upādānaṃ kho āvuso,||<br />
					taṇhā nidānaṃ,||<br />
					taṇhā samudayaṃ,||<br />
					taṇhā jātikaṃ,||<br />
					taṇhā sambhavan' ti.|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyan" ti.|| ||</p>

					<p class="ctr c">&#9632;</p>

					<p class="f4">23. Sace pana taṃ Sāriputta,||<br />
					evaṃ puccheyyuṃ:|| ||</p>

					<p class="f4">'Taṇhā pan'āvuso Sāriputta,<br />
					<a id="pg53"><span class="f2 g"><b>[53]</b></span></a>kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Evaṃ puṭṭho tvaṃ Sāriputta,<br />
					kinti vyākareyyāsī" ti?|| ||</p>

					<p class="f4">24. "Sace maṃ bhante,||<br />
					evaṃ puccheyyuṃ:|| ||</p>

					<p class="f4">'Taṇhā pan'āvuso Sāriputta,<br />
					kiṃ nidānā||<br />
					kiṃ samudayā||<br />
					kiṃ jātikā?||<br />
					kiṃ pabhavā' ti?|| ||</p>

					<p class="f4">Ti evaṃ puṭṭhohaṃ bhante,||<br />
					evaṃ vyākareyyaṃ:|| ||</p>

					<p class="f4">'Taṇhā kho āvuso,||<br />
					vedanā-nidānaṃ,||<br />
					vedanā-samudayaṃ,||<br />
					vedanā-jātikaṃ,||<br />
					vedanā-pabhavan' ti.|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyan" ti.|| ||</p>

					<p class="ctr c">&#9632;</p>

					<p class="f4">25."Sace pana taṃ Sāriputta,||<br />
					evaṃ puccheyyuṃ:|| ||</p>

					<p class="f4">'Kathaṃ jānato pana te āvuso Sāriputta,||<br />
					kathaṃ passato yā vedanā sunandī sā na upaṭṭhāsī' ti?|| ||</p>

					<p class="f4">Evaṃ puṭṭho tvaṃ Sāriputta,||<br />
					kinti vyākareyyāsī" ti?|| ||</p>

					<p class="f4">26. "Sace me bhante evaṃ puccheyyuṃ:|| ||</p>

					<p class="f4">'Kathaṃ jānato pana te āvuso Sāriputta,||<br />
					kathaṃ passato yā vedanā sunandī sā na upaṭṭhāsī' ti?|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyaṃ:|| ||</p>

					<p class="f4">27. 'Tisso kho imā āvuso vedanā.|| ||</p>

					<p class="f4">Katamā tisso?|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.</p>

					<p class="f4">Imā kho āvuso, tisso vedanā aniccā.|| ||</p>

					<p class="f4">Yad aniccaṃ taṃ dukkhanti vidite||<br />
					yā vedanā sunandī sā na upaṭṭhāsī' ti.|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyan" ti.|| ||</p>

					<p class="ctr c">&#9632;</p>

					<p class="f4">28. Sādhu, sādhu Sāriputta,||<br />
					ayam pi kho Sāriputta,||<br />
					pariyāyo etass'eva atthassa saṅkhittena veyyākaraṇāya:|| ||</p>

					<p class="f4">'Yaṃ kiñci vedayitaṃ taṃ dukkhasmin' ti.|| ||</p>

					<p class="ctr c">&#9632;</p>

					<p class="f4">29. Sace pana taṃ Sāriputta,||<br />
					evaṃ puccheyyuṃ:|| ||</p>

					<p class="f4">'Kathaṃ vimokkhā pana tayā āvuso Sāriputta,||<br />
					aññā vyākatā:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānāmi"' ti?|| ||</p>

					<p class="f4">Evaṃ puṭṭho tvaṃ Sāriputta,||<br />
					kinti vyākareyyāsī" ti?|| ||</p>

					<p class="f4">30. Sace maṃ bhante,||<br />
					evaṃ puccheyyuṃ:|| ||</p>

					<p class="f4">'Kathaṃ vimokkhā pana tayā āvuso Sāriputta,||<br />
					aññā vyākatā:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānāmi"' ti?|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyaṃ:|| ||</p>

					<p class="f4"><a id="pg54"><span class="f2 g"><b>[54]</b></span></a> 31. 'Ajjhatta vimokkhā khv'āhaṃ āvuso||<br />
					sabbūpādā-nakkhayā tathā sato viharāmi,||<br />
					yathā sataṃ viharantaṃ āsavā nānussavanti,||<br />
					attāṇañ ca nāvajānāmī' ti.|| ||</p>

					<p class="f4">Evaṃ puṭṭhohaṃ bhante,||<br />
					evaṃ vyākareyyan" ti.|| ||</p>

					<p class="f4">32. "Sādhu sādhu, Sāriputta,||<br />
					ayam pi kho Sāriputta,||<br />
					pariyāyo etass'eva atthassa saṅkhittena veyyākaraṇāya:|| ||</p>

					<p class="f4">'Ye āsavā samaṇena vuttā,||<br />
					tesvāhaṃ na kaṅkhāmi||<br />
					te me pahīṇā na vicikicchāmī" ti.|| ||</p>

					<p class="f4">33. Idam avoca Bhagavā,||<br />
					idaṃ vatvāna Sugato uṭṭhāy āsanā vihāraṃ pāvisi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">34. Tatra kho āyasmā Sāriputto acira-pakkantassa Bhagavato bhikkhū āmantesi:|| ||</p>

					<p class="f4">35. "Pubbe appaṭisaṃviditaṃ maṃ āvuso Bhagavā paṭhamaṃ pañhaṃ apucchi||<br />
					tassa me ahosi dandhāyitattaṃ.|| ||</p>

					<p class="f4">Yato ca kho me āvuso Bhagavā paṭhamaṃ pañhaṃ anumodi,||<br />
					tassa mayhaṃ āvuso etad ahosi:|| ||</p>

					<p class="f4">36. "Divasañ ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					divasam pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">37. Rattiñ ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					rattim pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">38. Rattin-divaṃ ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					rattin-divaṃ pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4"><a id="pg55"><span class="f2 g"><b>[55]</b></span></a> 39. Dve rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					dve rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">40. Tīni rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					tīni rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">41. Cattāri rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					cattāri rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">42. Pañca rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					pañca rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">43. Cha rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					cha rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">44. Satta rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					satta rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi." ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">45. Atha kho Kaḷārakhattiyo bhikkhu uṭṭhāy āsanā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">46. Eka-m-antaṃ nisinno kho Kaḷārakhattiyo bhikkhu Bhagavantaṃ etad avoca:|| ||</p>

					<p class="f4">"Āyasmatā bhante, Sāriputtena sīhanādo nadito:|| ||</p>

					<p class="f4">'Pubbe appaṭisaṃviditaṃ maṃ āvuso Bhagavā paṭhamaṃ pañhaṃ apucchi||<br />
					tassa me ahosi dandhāyitattaṃ.|| ||</p>

					<p class="f4">Yato ca kho me āvuso Bhagavā paṭhamaṃ pañhaṃ anumodi,||<br />
					tassa mayhaṃ āvuso etad ahosi:|| ||</p>

					<p class="f4">"Divasañ ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					divasam pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Rattiñ ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					rattim pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Rattin-divaṃ ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					rattin-divaṃ pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Dve rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					dve rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Tīni rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					tīni rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Cattāri rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					cattāri rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Pañca rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					pañca rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Cha rattin-divāni ce pi maṃ Bhagavā etam atthaṃ puccheyya aññam aññehi padehi||<br />
					aññam aññehi pariyāyehi,||<br />
					cha rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi.|| ||</p>

					<p class="f4">Satta rattin-divāni ce pi maṃ Bhagavā etam atthaṃ  <a id="pg56"><span class="f2 g"><b>[56]</b></span></a> puccheyya aññam aññehi padehi||<br />
					aññam aññehi pariyāyehi,||<br />
					Satta rattin-divāni pahaṃ Bhagavato etam atthaṃ vyākareyyaṃ aññam aññehi padehi||<br />
					aññam aññehi pariyāyehi'" ti.|| ||</p>

					<p class="ctr c">&#9632;</p>

					<p class="f4">47. "Sā hi bhikkhu Sāriputtassa dhamma-dhātu suppaṭi-viddhā.|| ||</p>

					<p class="f4">Yassa dhammadhātuyā suppaṭi-viddhattā divasañce pahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi,||<br />
					divasam pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Rattiṃ ce pahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi,||<br />
					rattim pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Rattin-divaṃ cepahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi,||<br />
					rattin-divam pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Dve rattin-divāni cepahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi,||<br />
					dve rattin-divāni pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Tīṇi rattin-divāni cepahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi||<br />
					tīṇi rattin-divāni pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Cattāri rattin-divāni cepahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi||<br />
					cattāri rattin-divāni pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Pañca rattin-divāni cepahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi||<br />
					Pañca rattin-divāni pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Cha rattin-divāni cepahaṃ Sāriputtaṃ etam atthaṃ puccheyyaṃ aññam aññehi padehi||<br />
					aññam aññehi pariyāyehi||<br />
					cha rattin-divāni pi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehi.|| ||</p>

					<p class="f4">Satta rattin-divāni cepahaṃ Sāriputtaṃ etamattaṃ puccheyyaṃ aññam aññehi padehi||<br />
					aññam aññehi pariyāyehi||<br />
					satta rattin-divānipi me Sāriputto etam atthaṃ vyākareyya aññam aññehi padehi||<br />
					aññam aññehi pariyāyehī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>