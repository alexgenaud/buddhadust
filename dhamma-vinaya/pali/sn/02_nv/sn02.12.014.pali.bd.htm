<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 14. The Buddha tells the bhikkhus that any seeker or brahman who does not know and see the links in the chain of interdependent factors (paticca samuppada) has not realized the benefits of being a seeker or brahmin." />
<title>SN 2 12 14: Dutiya Samana-Brahmana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p14">Sutta 14</a></h4>

					<h1>Dutiya Samaṇa-Brāhmaṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg15"><span class="f2 g"><b>[15]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.014.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.014.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.014.olds.bd.htm#p1">olds</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci, bhikkhave, samaṇā vā brāhmaṇā vā ime dhamme na-p-pajānanti,||<br />
					imesaṇ dhammānaṃ samudayaṃ na-p-pajānanti,||<br />
					Imesaṃ dhammānaṃ nirodhaṃ na-p-pajānanti,||<br />
					Imesaṃ dhammānaṃ nirodha-gāminiṃ paṭipadaṃ na-p-pajānanti.|| ||</p>

					<p class="f4">Katame dhamme na-p-pajānanti?|| ||</p>

					<p class="f4">Katamesaṇ dhammānaṃ samudayaṃ na-p-pajānanti?|| ||</p>

					<p class="f4">Katamesaṇ dhammānaṃ nirodhaṃ na-p-pajānanti?|| ||</p>

					<p class="f4">Katamesaṇ dhammānaṃ nirodha-gāminiṃ paṭipadaṃ na-p-pajānanti?|| ||</p>

					<p class="f4">Jarā-māraṇaṃ na-p-pajānanti,||<br />
					jarā-māraṇa-samudayaṃ na-p-pajānanti,||<br />
					jarā-māraṇa-nirodhaṃ na-p-pajānanti||<br />
					jarā-māraṇa-nirodha-gāminiṃ paṭipadaṃ na-p-pajānanti;|| ||</p>

					<p class="f4">jātiṃ na-p-pajānanti,||<br />
					jāti-samudayaṃ na-p-pajānanti,||<br />
					jāti-nirodhaṃ na-p-pajānanti,||<br />
					jāti-nirodha-gāminiṃ paṭipadaṃ na-p-pajānanti;|| ||</p>

					<p class="f4">Bhavaṃ na-p-pajānanti,||<br />
					bhava-samudayaṃ na-p-pajānanti,||<br />
					bhava-nirodhaṃ na-p-pajānanti,||<br />
					bhava-nirodha-gāminiṃ paṭipadaṃ na-p-pajānanti;|| ||</p>

					<p class="f4">upādānaṃ na-p-pajānanti,||<br />
					upādāna-samudayaṃ na-p-pajānanti,||<br />
					upādāna-nirodhaṃ na-p-pajānanti,||<br />
					upādāna-nirodha-gāminiṃ paṭipadaṃ na-p-pajānanti;|| ||</p>

					<p class="f4">taṇhaṃ na-p-pajānanti,||<br />
					taṇhā-samudayaṃ na-p-pajānanti,||<br />
					taṇhā-nirodhaṃ na-p-pajānanti,||<br />
					taṇhā-nirodha-gāminiṃ paṭipadaṃ na-p-pajānanti;|| ||</p>

					<p class="f4">vedanaṃ na-p-pajānanti,||<br />
					vedanā-samudayaṃ na-p-pajānanti,||<br />
					vedanā-nirodhaṃ na-p-pajānanti,||<br />
					vedanā-nirodha-gāminiṃ paṭipadaṃ na-p-pajānanti;|| ||</p>

					<p class="f4">phassaṇ na-p-pajānanti,||<br />
					phassa-samudayaṃ na-p-pajānanti,||<br />
					phassa-nirodhaṃ na-p-pajānanti,||<br />
					phassa-nirodha-gāminiṃ paṭipadaṃ na-p-pajānanti;|| ||</p>

					<p class="f4">saḷāyatanaṃ na-p-pajānanti,||<br />
					saḷāyatana-samudayaṃ na-p-pajānanti,||<br />
					saḷāyatana-nirodhaṃ na-p-pajānanti,||<br />
					saḷāyatana-nirodha-gāminiṃ paṭipadaṃ na-p-pajānanti;|| ||</p>

					<p class="f4">nāma-rūpaṃ na-p-pajānanti,||<br />
					nāma-rūpa-samudayaṃ na-p-pajānanti,||<br />
					nāma-rūpa-nirodhaṃ na-p-pajānanti,||<br />
					nāma-rūpa-nirodha-gāminiṃ paṭipadaṃ na-p-pajānanti;|| ||</p>

					<p class="f4">viññāṇaṃ na-p-pajānanti,||<br />
					viññāṇa-samudayaṃ na-p-pajānanti,||<br />
					viññāṇa-nirodhaṃ na-p-pajānanti,||<br />
					viññāṇa-nirodha-gāminiṃ paṭipadaṃ na-p-pajānanti;|| ||</p>

					<p class="f4">saṅkhāre na-p-pajānanti,||<br />
					saṅkhāra-samudayaṃ na-p-pajānanti,||<br />
					saṅkhāra-nirodhaṃ na-p-pajānanti,||<br />
					saṅkhāra-nirodha-gāminiṃ paṭipadaṃ na-p-pajānanti;|| ||</p>

					<p class="f4">ime dhamme na-p-pajānanti,||<br />
					imesaṇ dhammānaṃ samudayaṃ na-p-pajānanti,||<br />
					imesaṃ dham- <a id="pg16"><span class="f2 g"><b>[16]</b></span></a> mānaṃ nirodhaṃ na-p-pajānanti,||<br />
					imesaṃ dhammānaṃ nirodha-gāminiṃ paṭipadaṃ na-p-pajānanti;|| ||</p>

					<p class="f4">na me te bhikkhave, samaṇā vā brāhmaṇā vā||<br />
					samaṇesu vā samaṇa-sammatā||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>


					<p class="f4">Ye ca kho keci bhikkhave, samaṇā vā brāhmaṇā vā<br />
					ime dhamme pajānanti,<br />
					imesaṇ dhammānaṃ samudayaṃ pajānanti,<br />
					imesaṃ dhammānaṃ nirodhaṃ pajānanti,<br />
					imesaṃ dhammānaṃ nirodha-gāminiṃ paṭipadaṃ pajānanti.|| ||</p>

					<p class="f4">Katame dhamme pajānanti?|| ||</p>

					<p class="f4">Katamesaṇ dhammānaṃ samudayaṃ pajānanti?|| ||</p>

					<p class="f4">Katamesaṇ dhammānaṃ nirodhaṃ pajānanti?|| ||</p>

					<p class="f4">Katamesaṇ dhammānaṃ nirodha-gāminiṃ paṭipadaṃ pajānanti?|| ||</p>

					<p class="f4">Jarā-māraṇaṃ pajānanti,||<br />
					jarā-māraṇa-samudayaṃ pajānanti,||<br />
					jarā-māraṇa-nirodhaṃ pajānanti,||<br />
					jarā-māraṇa-nirodha-gāminiṃ paṭipadaṃ pajānanti;|| ||</p>

					<p class="f4">jātiṃ pajānanti,||<br />
					jāti-samudayaṃ pajānanti,||<br />
					jāti-nirodhaṃ pajānanti,||<br />
					jāti-nirodha-gāminiṃ paṭipadaṃ pajānanti;|| ||</p>

					<p class="f4">bhavaṃ pajānanti,||<br />
					bhava-samudayaṃ pajānanti,||<br />
					bhava-nirodhaṃ pajānanti,||<br />
					bhava-nirodha-gāminiṃ paṭipadaṃ pajānanti;|| ||</p>

					<p class="f4">upādanaṃ pajānanti,||<br />
					upādāna-samudayaṃ pajānanti,||<br />
					upādāna-nirodhaṃ pajānanti,||<br />
					upādāna-nirodha-gāminiṃ paṭipadaṃ pajānanti;|| ||</p>

					<p class="f4">taṇhaṃ pajānanti,||<br />
					taṇhā-samudayaṃ pajānanti,||<br />
					taṇhā-nirodhaṃ pajānanti,||<br />
					taṇhā-nirodha-gāminiṃ paṭipadaṃ pajānanti;|| ||</p>

					<p class="f4">vedanā pajānanti,||<br />
					vedanā-samudayaṃ pajānanti,||<br />
					vedanā-nirodhaṃ pajānanti,||<br />
					vedanā-nirodha-gāminiṃ paṭipadaṃ pajānanti;|| ||</p>

					<p class="f4">phassaṇ pajānanti,||<br />
					phassa-samudayaṃ pajānanti,||<br />
					phassa-nirodhaṃ pajānanti,||<br />
					phassa-nirodha-gāminiṃ paṭipadaṃ pajānanti;|| ||</p>

					<p class="f4">saḷāyatanaṃ pajānanti,||<br />
					saḷāyatana-samudayaṃ pajānanti,||<br />
					saḷāyatana-nirodhaṃ pajānanti,||<br />
					saḷāyatana-nirodha-gāminiṃ paṭipadaṃ pajānanti;|| ||</p>

					<p class="f4">nāma-rūpaṃ pajānanti,||<br />
					nāma-rūpa-samudayaṃ pajānanti,||<br />
					nāma-rūpa-nirodhaṃ pajānanti,||<br />
					nāma-rūpa-nirodha-gāminiṃ paṭipadaṃ pajānanti;|| ||</p>

					<p class="f4">viññāṇaṃ pajānanti,||<br />
					viññāṇa-samudayaṃ pajānanti,||<br />
					viññāṇa-nirodhaṃ pajānanti,||<br />
					viññāṇa-nirodha-gāminiṃ paṭipadaṃ pajānanti;|| ||</p>

					<p class="f4">saṅkhāre pajānanti,||<br />
					saṅkhāra-samudayaṃ pajānanti,||<br />
					saṅkhāra-nirodhaṃ pajānanti,||<br />
					saṅkhāra-nirodha-gāminiṃ paṭipadaṃ pajānanti;|| ||</p>

					<p class="f4"><br />
					ime dhamme pajānanti,<br />
					imesaṇ dhammānaṃ samudayaṃ pajānanti,<br />
					imesaṃ dhammānaṃ nirodhaṃ pajānanti,<br />
					imesaṃ dhammānaṃ nirodha-gāminiṃ paṭipadaṃ pajānanti;|| ||</p>

					<p class="f4">te kho me bhikkhave, samaṇā vā brahāmaṇā vā||<br />
					samaṇesu c'eva samaṇa-sammatā||<br />
					brāhmaṇesu ca brāhmaṇa-sammatā||<br />
					te ca pan'āyasmanto sāmaññ'atthañ ca brahmaññ'atthañ ca diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>