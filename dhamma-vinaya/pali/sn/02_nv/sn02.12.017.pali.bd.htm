<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 17. Kassapa, a naked ascetic, asks the Buddha a series of questions about the source of pain and to each of his questions receives the response, 'it is not such as that.' When Kassapa asks for an explanation, The Buddha teaches him the 'Doctrine of the Middle': that is, the Paticca Samuppada, the chain of interdependent factors giving rise to the experience of individualized existence and the resulting pain." />
<title>SN 2 12 17: Acela-Kassapa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p17">Sutta 17</a></h4>

					<h1>Acela-Kassapa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg18"><span class="f2 g"><b>[18]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.017.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.017.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.017.bodh.wp.htm#p1">bodh</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Rājagahe viharati Vephavane Kalandakakanivāpe.|| ||</p>

					<p class="f4"><a id="pg19"><span class="f2 g"><b>[19]</b></span></a> Atha kho Bhagavā pubbaṇha-samayaɱ nivāsetvā patta-cīvaraɱ ādāya Rājagahaɱ piṇḍāya pāvisi.|| ||</p>

					<p class="f4">Addasā kho acelo Kassapo Bhagavantaɱ dūrato'va āgaccantaɱ.|| ||</p>

					<p class="f4">Disvāna yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho acelo Kassapo Bhagavantaɱ etad avoca:|| ||</p>

					<p class="f4">"Puccheyyāma mayaɱ bhavantaɱ Gotamaɱ kañcid eva desaɱ||<br />
					sace no bhavaɱ Gotamo okāsaɱ karoti pañhassa veyyākaraṇāyā" ti.|| ||</p>

					<p class="f4">"Akālo kho tāva Kassapa, pañhassa.|| ||</p>

					<p class="f4">Antaragharaɱ paviṭṭhambhā" ti.|| ||</p>

					<p class="f4">Dutiyam pi kho acelo Kassapo Bhagavantaɱ etad avoca:|| ||</p>

					<p class="f4">"Puccheyyāma mayaɱ bhavantaɱ Gotamaɱ kañcid eva desaɱ||<br />
					sace no bhavaɱ Gotamo okāsaɱ karoti pañhassa veyyākaraṇāyā" ti.|| ||</p>

					<p class="f4">"Akālo kho tāva Kassapa, pañhassa.|| ||</p>

					<p class="f4">Antaragharaɱ paviṭṭhambhā" ti.|| ||</p>

					<p class="f4">Tatiyam pi kho acelo Kassapo Bhagavantaɱ etad avoca:|| ||</p>

					<p class="f4">"Puccheyyāma mayaɱ bhavantaɱ Gotamaɱ kañcid eva desaɱ||<br />
					sace no bhavaɱ Gotamo okāsaɱ karoti pañhassa veyyākaraṇāyā" ti.|| ||</p>

					<p class="f4">"Akālo kho tāva Kassapa, pañhassa.|| ||</p>

					<p class="f4">Antaragharaɱ paviṭṭhambhā" ti.|| ||</p>

					<p class="f4">Evaɱ vutte acelaKassapo Bhagavantaɱ etad avoca:|| ||</p>

					<p class="f4">"Na kho pana mayaɱ bhavantaɱ Gotamaɱ bahu-d-eva pucchitukāmā" ti.|| ||</p>

					<p class="f4">"Puccha Kassapa, yad ākaṅkhasī" ti.|| ||</p>

					<p class="f4">"Kin nu kho bho Gotama||<br />
					sayaɱ kataɱ dukkhan" ti?|| ||</p>

					<p class="f4">"Mā hevaɱ Kassapā" ti Bhagavā avoca.|| ||</p>

					<p class="f4">"Kim pana bho Gotama||<br />
					parakataɱ dukkhan" ti?|| ||</p>

					<p class="f4">"Mā hevaɱ Kassapā" ti Bhagavā avoca.|| ||</p>

					<p class="f4">"Kin nu kho bho Gotama||<br />
					sayaɱ katañ ca parakatañ ca dukkhan" ti?|| ||</p>

					<p class="f4">"Mā hevaɱ Kassapā" ti Bhagavā avoca.|| ||</p>

					<p class="f4"><a id="pg20"><span class="f2 g"><b>[20]</b></span></a> Kim pana bho Gotama||<br />
					asayaɱ-kāraɱ apara-kāraɱ adhicca-samuppannaɱ dukkhan" ti?|| ||</p>

					<p class="f4">"Mā hevaɱ Kassapā" ti Bhagavā avoca.|| ||</p>

					<p class="f4">"Kin nu kho bho Gotama||<br />
					n'atthi dukkhan" ti?|| ||</p>

					<p class="f4">"Na kho Kassapa||<br />
					n'atthi dukkhaɱ.|| ||</p>

					<p class="f4">Atthi kho Kassapa||<br />
					dukkhan" ti.|| ||</p>

					<p class="f4">"Tena hi bhavaɱ Gotamo dukkhaɱ||<br />
					na jānāti||<br />
					na passatī" ti?|| ||</p>

					<p class="f4">"Na khv'āhaɱ Kassapa dukkhaɱ||<br />
					na jānāmi||<br />
					na passāmi.|| ||</p>

					<p class="f4">Jānāmi khv'āhaɱ Kassapa dukkhaɱ||<br />
					passāmi khv'āhaɱ Kassapa dukkhan" ti.|| ||</p>

					<p class="f4">"'Kin nu kho bho Gotama||<br />
					sayaɱ-kataɱ dukkhan' ti||<br />
					iti puṭṭho samāno||<br />
					'mā hevaɱ Kassapā' ti vadesi.|| ||</p>

					<p class="f4">'Kim pana bho Gotama parakataɱ dukkhan' ti||<br />
					iti puṭṭho samāno||<br />
					'mā hevaɱ Kassapā' ti vadesi.|| ||</p>

					<p class="f4">'Kin nu kho bho Gotama||<br />
					sayaɱ-katañ ca parakatañ ca dukkhan' ti||<br />
					iti puṭṭho samāno||<br />
					'mā hevaɱ Kassapā' ti vadesi.|| ||</p>

					<p class="f4">'Kim pana bho Gotama asayaɱ-kāraɱ apara-kāraɱ adhicca-samuppannaɱ dukkhan' ti||<br />
					iti puṭṭho samāno||<br />
					'mā hevaɱ Kassapā' ti vadesi.|| ||</p>

					<p class="f4">'Kin nu kho bho Gotama n'atthi dukkhan' ti||<br />
					iti puṭṭho samāno||<br />
					'na kho Kassapa n'atthi dukkhaɱ||<br />
					atthi kho Kassapa dukkhan' ti vadesi.|| ||</p>

					<p class="f4">'Tena hi bhavaɱ Gotamo dukkhaɱ na jānāti||<br />
					na passatī' ti||<br />
					iti puṭṭho samāno||<br />
					'na khv'āhaɱ Kassapa dukkhaɱ||<br />
					na jānāmi||<br />
					na passāmi.|| ||</p>

					<p class="f4">Jānāmi khv'āhaɱ Kassapa dukkhaɱ||<br />
					passāmi khv'āhaɱ Kassapa dukkhan' ti vadesi.|| ||</p>

					<p class="f4">Ācikkhatu me bhante Bhagavā dukkhaɱ||<br />
					desetu me bhante Bhagavā dukkhan" ti.|| ||</p>

					<p class="f4">"'So karoti so paṭisaɱvediyatī' ti kho Kassapa||<br />
					ādito sato 'sayaɱ kataɱ dukkhan' ti||<br />
					iti vadaɱ sassataɱ etaɱ pareti.|| ||</p>

					<p class="f4">'Añño karoti añño paṭisaɱvediyatī' ti kho Kassapa||<br />
					vedanāhitunnassa sato||<br />
					'paraɱ-kataɱ dukkhan' ti||<br />
					iti vadaɱ ucchedaɱ etaɱ pareti.|| ||</p>

					<p class="f4">Ete te Kassapa||<br />
					ubho ante anupagamma majjhena Tathāgato dhammaɱ deseti:|| ||</p>

					<p class="f4">Avijjā-paccayā saṅkhārā,||<br />
					saṅkāra-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjāya tv'eva <a id="pg21"><span class="f2 g"><b>[21]</b></span></a> asesa-virāga-nirodhā saṅkhāra-nirodho,||<br />
					saṅkhāra-nirodhā viññāṇa-nirodho||<br />
					viññāṇa-nirodhā nāma-rūpa-nirodho||<br />
					nāma-rūpa-nirodhā saḷāyatana-nirodho||<br />
					saḷāyata-nanirodhā phassa-nirodho||<br />
					phassa-nirodhā vedanā-nirodho||<br />
					vedanā-nirodhā taṇhā-nirodho||<br />
					taṇhā-nirodhā upādāna-nirodho||<br />
					upādāna-nirodhā bhava-nirodho||<br />
					bhava-nirodhā jāti-nirodho||<br />
					jāti-nirodhā jarā-maraṇaɱ||<br />
					soka-parideva-dukkha-domanass'ūpāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p class="f4">Evaɱ vutte acelo Kassapo Bhagavantaɱ etad avoca:|| ||</p>

					<p class="f4">"Abhikkantaɱ bhante!|| ||</p>

					<p class="f4">Abhikkantaɱ bhante!|| ||</p>

					<p class="f4">Seyyathā pi bhante||<br />
					nikkujjitaɱ vā ukkujjeyya||<br />
					paṭi-c-channaɱ vā vivareyya||<br />
					mūlhassa vā Maggaɱ ācikkheyya||<br />
					andha-kāre vā tela-pajjotaɱ dhāreyya||<br />
					cakkhu-manto 'rūpāni dakkhintī' ti.|| ||</p>

					<p class="f4">Evam evaɱ Bhagavatā aneka-pariyāyena Dhammo pakāsito||<br />
					es'āhaɱ bhante Bhagavantaɱ saraṇaɱ gacchāmi||<br />
					Dhammañ ca bhikkhu-saṅghañ ca.|| ||</p>

					<p class="f4">Labheyyāham bhante||<br />
					Bhagavato santike pabbajjaɱ||<br />
					labheyyaɱ upasampadan" ti.|| ||</p>

					<p class="f4">"Yo kho Kassapa||<br />
					añña-titthiyapubbo imasmiɱ Dhamma-Vinaye ākaṅkhati pabbajjaɱ.|| ||</p>

					<p class="f4">Ākaṅkhati upasampadaɱ||<br />
					so cattāro māse parivasati.|| ||</p>

					<p class="f4">Catunnaɱ māsānaɱ accayena parivutthaparivāsaɱ āraddha-cittā bhikkhū.|| ||</p>

					<p class="f4">Ākaṅkha-mānā pabbā-jenti upasampādenti bhikkhu-bhāvāya||<br />
					api ca mayā puggalavemattatā viditā" ti.|| ||</p>

					<p class="f4">"Sace bhante||<br />
					añña-titthiya-pubbā imasmiɱ Dhamma-Vinaye ākaṅkhantā pabbajjaɱ||<br />
					ākaṅkhantā upasampadaɱ cattāro māse parivasanti.|| ||</p>

					<p class="f4">Catunnaɱ māsānaɱ accayena parivutthaparivāse āraddha-cittā bhikkhu ākaṅkha-mānā pabbā-jenti upasampādenti bhikkhu-bhāvāya||<br />
					ahaɱ cattāri vassāni parivasissāmi||<br />
					catunnanañ ca vassānaɱ accayena parivutthaparivāsaɱ āraddha-cittā bhikkhū pabbājentu upasampādentu bhikkhu-bhāvāyā" ti.|| ||</p>

					<p class="f4">Alattha kho acelo Kassapo Bhagavato santike pabbajjaɱ.|| ||</p>

					<p class="f4">Alattha upasampadaɱ.|| ||</p>

					<p class="f4">Acir'ūpasampanno ca pan'āyasmā Kassapo eko vūpakaṭṭho appamatto ātāpī pahit'atto viharanto na cirass'eva <a id="pg22"><span class="f2 g"><b>[22]</b></span></a> yass'atthāya kula-puttā samma-d-eva agārasmā anagāriyaɱ pabbajanti||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Kassapo arahataɱ ahosī.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>