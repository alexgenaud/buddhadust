<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 17. Kassapa, a naked ascetic, asks the Buddha a series of questions about the source of pain and to each of his questions receives the response, 'it is not such as that.' When Kassapa asks for an explanation, The Buddha teaches him the 'Doctrine of the Middle': that is, the paṭicca samuppāda, the chain of interdependent factors giving rise to the experience of individualized existence and the resulting pain." />
<title>SN 2 12 17: Acela-Kassapa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p17">Sutta 17</a></h4>

					<h1>Acela-Kassapa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg18"><span class="f2 g"><b>[18]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.017.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.017.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.017.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.017.olds.bd.htm#p1">olds</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Rājagahe viharati||<br />
					Vephavane||<br />
					Kalandakakanivāpe.|| ||</p>

					<p class="f4"><a id="pg19"><span class="f2 g"><b>[19]</b></span></a> Atha kho Bhagavā||<br />
					pubbaṇha-samayaṃ nivāsetvā patta-cīvaraṃ||<br />
					ādāya Rājagahaṃ||<br />
					piṇḍāya pāvisi.|| ||</p>

					<p class="f4">Addasā kho acelo Kassapo||<br />
					Bhagavantaṃ dūrato'va āgaccantaṃ.|| ||</p>

					<p class="f4">Disvāna yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā||<br />
					saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā||<br />
					eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho||<br />
					acelo Kassapo Bhagavantaṃ etad avoca:|| ||</p>

					<p class="f4">"Puccheyyāma mayaṃ bhavantaṃ Gotamaṃ||<br />
					kañcid eva desaṃ||<br />
					sace no bhavaṃ Gotamo||<br />
					okāsaṃ karoti||<br />
					pañhassa veyyākaraṇāyā" ti.|| ||</p>

					<p class="f4">"Akālo kho tāva Kassapa, pañhassa.|| ||</p>

					<p class="f4">Antaragharaṃ paviṭṭhambhā" ti.|| ||</p>

					<p class="f4">Dutiyam pi kho acelo Kassapo||<br />
					Bhagavantaṃ etad avoca:|| ||</p>

					<p class="f4">"Puccheyyāma mayaṃ bhavantaṃ Gotamaṃ||<br />
					kañcid eva desaṃ||<br />
					sace no bhavaṃ Gotamo||<br />
					okāsaṃ karoti||<br />
					pañhassa veyyākaraṇāyā" ti.|| ||</p>

					<p class="f4">"Akālo kho tāva Kassapa, pañhassa.|| ||</p>

					<p class="f4">Antaragharaṃ paviṭṭhambhā" ti.|| ||</p>

					<p class="f4">Tatiyam pi kho acelo Kassapo||<br />
					Bhagavantaṃ etad avoca:|| ||</p>

					<p class="f4">"Puccheyyāma mayaṃ bhavantaṃ Gotamaṃ||<br />
					kañcid eva desaṃ||<br />
					sace no bhavaṃ Gotamo||<br />
					okāsaṃ karoti||<br />
					pañhassa veyyākaraṇāyā" ti.|| ||</p>

					<p class="f4">"Akālo kho tāva Kassapa,||<br />
					pañhassa.|| ||</p>

					<p class="f4">Antaragharaṃ paviṭṭhambhā" ti.|| ||</p>

					<p class="f4">Evaṃ vutte||<br />
					acela Kassapo Bhagavantaṃ||<br />
					etad avoca:|| ||</p>

					<p class="f4">"Na kho pana mayaṃ||<br />
					bhavantaṃ Gotamaṃ||<br />
					bahu-d-eva pucchitukāmā" ti.|| ||</p>

					<p class="f4">"Puccha Kassapa,||<br />
					yad ākaṅkhasī" ti.|| ||</p>

					<p class="f4">"Kin nu kho bho Gotama||<br />
					sayaṃ kataṃ dukkhan" ti?|| ||</p>

					<p class="f4">"Mā hevaṃ Kassapā" ti||<br />
					Bhagavā avoca.|| ||</p>

					<p class="f4">"Kim pana bho Gotama||<br />
					parakataṃ dukkhan" ti?|| ||</p>

					<p class="f4">"Mā hevaṃ Kassapā" ti||<br />
					Bhagavā avoca.|| ||</p>

					<p class="f4">"Kin nu kho bho Gotama||<br />
					sayaṃ katañ ca parakatañ ca dukkhan" ti?|| ||</p>

					<p class="f4">"Mā hevaṃ Kassapā" ti||<br />
					Bhagavā avoca.|| ||</p>

					<p class="f4"><a id="pg20"><span class="f2 g"><b>[20]</b></span></a> Kim pana bho Gotama||<br />
					asayaṃ-kāraṃ||<br />
					apara-kāraṃ||<br />
					adhicca-samuppannaṃ dukkhan" ti?|| ||</p>

					<p class="f4">"Mā hevaṃ Kassapā" ti||<br />
					Bhagavā avoca.|| ||</p>

					<p class="f4">"Kin nu kho bho Gotama||<br />
					n'atthi dukkhan" ti?|| ||</p>

					<p class="f4">"Na kho Kassapa||<br />
					n'atthi dukkhaṃ.|| ||</p>

					<p class="f4">Atthi kho Kassapa||<br />
					dukkhan" ti.|| ||</p>

					<p class="f4">"Tena hi bhavaṃ Gotamo dukkhaṃ||<br />
					na jānāti||<br />
					na passatī" ti?|| ||</p>

					<p class="f4">"Na khv'āhaṃ Kassapa dukkhaṃ||<br />
					na jānāmi||<br />
					na passāmi.|| ||</p>

					<p class="f4">Jānāmi khv'āhaṃ Kassapa dukkhaṃ||<br />
					passāmi khv'āhaṃ Kassapa dukkhan" ti.|| ||</p>

					<p class="ctr c">-&#9702;-</p>

					<p class="f4">"'Kin nu kho bho Gotama||<br />
					sayaṃ-kataṃ dukkhan' ti||<br />
					iti puṭṭho samāno||<br />
					'mā hevaṃ Kassapā' ti||<br />
					vadesi.|| ||</p>

					<p class="f4">'Kim pana bho Gotama parakataṃ dukkhan' ti||<br />
					iti puṭṭho samāno||<br />
					'mā hevaṃ Kassapā' ti||<br />
					vadesi.|| ||</p>

					<p class="f4">'Kin nu kho bho Gotama||<br />
					sayaṃ-katañ ca parakatañ ca dukkhan' ti||<br />
					iti puṭṭho samāno||<br />
					'mā hevaṃ Kassapā' ti||<br />
					vadesi.|| ||</p>

					<p class="f4">'Kim pana bho Gotama||<br />
					asayaṃ-kāraṃ apara-kāraṃ||<br />
					adhicca-samuppannaṃ dukkhan' ti||<br />
					iti puṭṭho samāno||<br />
					'mā hevaṃ Kassapā' ti||<br />
					vadesi.|| ||</p>

					<p class="f4">'Kin nu kho bho Gotama||<br />
					n'atthi dukkhan' ti||<br />
					iti puṭṭho samāno||<br />
					'na kho Kassapa n'atthi dukkhaṃ||<br />
					atthi kho Kassapa dukkhan' ti||<br />
					vadesi.|| ||</p>

					<p class="f4">'Tena hi bhavaṃ Gotamo||<br />
					dukkhaṃ||<br />
					na jānāti||<br />
					na passatī' ti||<br />
					iti puṭṭho samāno||<br />
					'na khv'āhaṃ Kassapa||<br />
					dukkhaṃ||<br />
					na jānāmi||<br />
					na passāmi.|| ||</p>

					<p class="f4">Jānāmi khv'āhaṃ Kassapa||<br />
					dukkhaṃ||<br />
					passāmi khv'āhaṃ Kassapa||<br />
					dukkhan' ti||<br />
					vadesi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ācikkhatu me bhante Bhagavā dukkhaṃ,||<br />
					desetu me bhante Bhagavā dukkhan" ti.|| ||</p>

					<p class="f4">"'So karoti so paṭisaṃvediyatī' ti||<br />
					kho Kassapa||<br />
					ādito sato||<br />
					'sayaṃ kataṃ dukkhan' ti||<br />
					iti vadaṃ sassataṃ etaṃ pareti.|| ||</p>

					<p class="f4">'Añño karoti añño paṭisaṃvediyatī' ti||<br />
					kho Kassapa||<br />
					vedanāhitunnassa sato||<br />
					'paraṃ-kataṃ dukkhan' ti||<br />
					iti vadaṃ ucchedaṃ etaṃ pareti.|| ||</p>

					<p class="f4">Ete te Kassapa||<br />
					ubho ante anupagamma||<br />
					majjhena Tathāgato dhammaṃ deseti:|| ||</p>

					<p class="f4">Avijjā-paccayā saṅkhārā,||<br />
					saṅkāra-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjāya tv'eva <a id="pg21"><span class="f2 g"><b>[21]</b></span></a> asesa-virāga-nirodhā saṅkhāra-nirodho,||<br />
					saṅkhāra-nirodhā viññāṇa-nirodho||<br />
					viññāṇa-nirodhā nāma-rūpa-nirodho||<br />
					nāma-rūpa-nirodhā saḷāyatana-nirodho||<br />
					saḷāyata-nanirodhā phassa-nirodho||<br />
					phassa-nirodhā vedanā-nirodho||<br />
					vedanā-nirodhā taṇhā-nirodho||<br />
					taṇhā-nirodhā upādāna-nirodho||<br />
					upādāna-nirodhā bhava-nirodho||<br />
					bhava-nirodhā jāti-nirodho||<br />
					jāti-nirodhā jarā-maraṇaṃ||<br />
					soka-parideva-dukkha-domanass'ūpāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Evaṃ vutte acelo Kassapo||<br />
					Bhagavantaṃ etad avoca:|| ||</p>

					<p class="f4">"Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bhante||<br />
					nikkujjitaṃ vā ukkujjeyya||<br />
					paṭi-c-channaṃ vā vivareyya||<br />
					mūlhassa vā Maggaṃ ācikkheyya||<br />
					andha-kāre vā tela-pajjotaṃ dhāreyya||<br />
					cakkhu-manto 'rūpāni dakkhintī' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito||<br />
					es'āhaṃ bhante Bhagavantaṃ saraṇaṃ gacchāmi||<br />
					Dhammañ ca bhikkhu-saṅghañ ca.|| ||</p>

					<p class="f4">Labheyyāham bhante||<br />
					Bhagavato santike pabbajjaṃ||<br />
					labheyyaṃ upasampadan" ti.|| ||</p>

					<p class="f4">"Yo kho Kassapa||<br />
					aññatitthiyapubbo||<br />
					imasmiṃ Dhamma-Vinaye||<br />
					ākaṅkhati pabbajjaṃ||<br />
					ākaṅkhati upasampadaṃ||<br />
					so cattāro māse parivasati.|| ||</p>

					<p class="f4">Catunnaṃ māsānaṃ accayena||<br />
					parivutthaparivāsaṃ||<br /> 
					āraddha-cittā bhikkhū||<br />
					ākaṅkha-mānā||<br />
					pabbā-jenti||<br />
					upasampādenti bhikkhu-bhāvāya.</p>
					
					<p class="f4">Api ca mayā puggalavemattatā viditā" ti.|| ||</p>

					<p class="f4">"Sace bhante||<br />
					aññatitthiyapubbā||<br />
					imasmiṃ Dhamma-Vinaye||<br />
					ākaṅkhantā pabbajjaṃ||<br />
					ākaṅkhantā upasampadaṃ||<br />
					cattāro māse parivasanti||<br />
					catunnaṃ māsānaṃ accayena||<br />
					parivutthaparivāse||<br />
					āraddha-cittā bhikkhu||<br />
					ākaṅkha-mānā||<br />
					pabbājenti||<br />
					upasampādenti bhikkhu-bhāvāya||<br />
					ahaṃ cattāri vassāni parivasissāmi||<br />
					catunnanañ ca vassānaṃ accayena||<br />
					parivutthaparivāsaṃ||<br />
					āraddha-cittā bhikkhū||<br />
					pabbājentu||<br />
					upasampādentu bhikkhu-bhāvāyā" ti.|| ||</p>

					<p class="f4">Alattha kho acelo Kassapo Bhagavato santike pabbajjaṃ.|| ||</p>

					<p class="f4">Alattha upasampadaṃ.|| ||</p>

					<p class="f4">Acir'ūpasampanno ca pan'āyasmā Kassapo eko vūpakaṭṭho appamatto ātāpī pahit'atto viharanto na cirass'eva <a id="pg22"><span class="f2 g"><b>[22]</b></span></a> yass'atthāya kula-puttā samma-d-eva agārasmā anagāriyaṃ pabbajanti||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Kassapo arahataṃ ahosī.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>