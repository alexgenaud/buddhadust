<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 13: Abhisamaya Samyuttam:), Sutta 4. A simile for the great accomplishment of the Streamwinner." />
<title>SN 2 13.4: Dutiya Sambhejja-Udaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					13. Abhisamaya Saɱyutta</p>

					<h4 class="ctr"><a href="../../../../backmatter/indexes/sutta/sn/02_nv/idx_13_abhisamayasamyutta.htm#p4">Sutta 4</a></h4>

					<h1>Dutiya Sambhejja-Udaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg135"><span class="f2 g"><b>[135]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.13.004.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi bhikkhave, yatthimā mahā-nadiyo saŋsandanti samenti, seyyath'īdaɱ:||<br />
					Gaŋgā,||<br />
					Yamunā,||<br />
					Aciravatī,||<br />
					Sarabhū||<br />
					Mahī.|| ||</p>

					<p class="f4">Taɱ udakaɱ parikkhayaɱ pariyādānaɱ gaccheyya ṭhapetvā dve vā tīṇivā udakaphusitāni.|| ||</p>

					<p class="f4">Taɱ kim maññatha bhikkhave?|| ||</p>

					<p class="f4">Katamannū kho bahutaraɱ yaɱ vā sambhejja udakaɱ parikkhīṇaɱ pariyādinnaɱ.|| ||</p>

					<p class="f4">Yāni vā dve vā tīṇi vā udakaphusikāni avasiṭṭhānī" ti?|| ||</p>

					<p class="f4">"Etad eva bhante,||<br />
					bahutaraɱ sambhejja udakaɱ yad idaɱ parikkhīṇaɱ pariyādinnaɱ.|| ||</p>

					<p class="f4">Appamattakāni dve vā tīṇi vā udakaphusitāni avasiṭṭhāni.|| ||</p>

					<p class="f4">N'eva satimaɱ kalaɱ upenti,||<br />
					na sahassimaɱ kalaɱ upenti,||<br />
					na satasahassimaɱ kalaɱ upenti,||<br />
					sambhejja udakaɱ parikkhīṇaɱ pariyādinnaɱ upanidhāya dve vā tīṇi vā udakaphusitāni avasiṭṭhānī" ti.|| ||</p>

					<p class="f4">"Evam eva kho bhikkhave,||<br />
					ariya-sāvakassa diṭṭhi-sampannassa puggalassa abhisametāvino etad eva bahutaraɱ dukkhaɱ yad idaɱ parikkhīṇaɱ pariyādinnaɱ,||<br />
					appamattakaɱ avasiṭṭhaɱ.|| ||</p>

					<p class="f4">N'eva satimaɱ kalaɱ upeti,||<br />
					na sahassimaɱ kalaɱ upeti,||<br />
					na satasahassimaɱ kalaɱ upeti,||<br />
					purimaɱ dukkha-k-khandhaɱ parikkhīṇaɱ pariyādinnaɱ upanidhāya||<br />
					yad idaɱ satta-k-khattūɱ paramatā.|| ||</p>

					<p class="f4">Evaɱ mahatthiyo kho bhikkhave dhammābhisamayo,||<br />
					evaɱ mahatthiyo Dhamma-cakkhu paṭilābho" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>