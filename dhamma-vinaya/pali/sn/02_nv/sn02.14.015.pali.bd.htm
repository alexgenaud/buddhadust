<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 15. Many of the outstanding leaders under Gotama are walking back and forth followed by great numbers of disciples and the Buddha points out to the bhikkhus sitting around him that each is following a leader whos disposition is similar to their own. He  then states that in the past, the future and the present beings gather together in groups based on similarities in their beliefs." />
<title>SN 2 14.15: Kammam [Caṅkama] Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					II. Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p15">Sutta 15</a></h4>

					<h1>Kammam [Caṅkama] Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg155"><span class="f2 g"><b>[155]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.015.rhyc.pts.htm#p1">pts</a>]</span> Evaṃ me sutaṃ||<br />
					Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">2. Tena kho pana samayen'āyasmā pi kho Sāriputto sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">3. Āyasmā pi kho Mahā-Moggallāno sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">4. Āyasmā pi kho Mahā-Kassapo sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">5. Āyasmā pi kho Anuruddho sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">6. Āyasmā pi kho Puṇṇo Mantāniputto sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">7. Āyasmā pi kho Upāli sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">8. Āyasmā pi kho Ānando sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">9. Devadatto pi kho sambahulehi bhikkhūhi saddhiṃ Bhagavato avidūre caṅkamati.|| ||</p>

					<p class="f4">10. Atha kho Bhagavā bhikkhū āmantesi:|| ||</p>

					<p class="f4">"Passatha no tumhe bhikkhave, Sāriputtaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū mahā-paññā.|| ||</p>

					<p class="f4">11. Passatha no tumhe bhikkhave, Maha-Moggallānaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū mahiddhikā.|| ||</p>

					<p class="f4">12. Passatha no tumhe bhikkhave, Maha-Kassapaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4"><a id="pg156"><span class="f2 g"><b>[156]</b></span></a> "Evaṃ bhante"|| ||</p>

					<p class="f4">"Sabbe kho ete bhikkhave, bhikkhū dhutavādā.|| ||</p>

					<p class="f4">13. Passatha no tumhe bhikkhave, Anuruddhaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū dibba-cakkhukā.|| ||</p>

					<p class="f4">14. Passatha no bhikkhave, Puṇṇaṃ Mantāniputtaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū Dhamma-kathikā.|| ||</p>

					<p class="f4">15. Passatha no tumhe bhikkhave, Upāliṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū vinaya-dharā.|| ||</p>

					<p class="f4">16. Passatha no tumhe bhikkhave, Ānandaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū bahu-s-sutā.|| ||</p>

					<p class="f4">17. Passatha no tumhe bhikkhave, Devadattaṃ sambahulehi bhikkhūhi saddhiṃ caṅkamantan" ti?|| ||</p>

					<p class="f4">"Evaṃ bhante"|| ||</p>

					<p class="f4">"Sabbe kho ete bhikkhave, bhikkhū pāpicchā.|| ||</p>

					<p class="f4">18. Dhātuso va bhikkhave, sattā saṃsandanti samenti:|| ||</p>

					<p class="f4">Hīn-ā-dhimuttikā hīn-ā-dhimuttikehi saddhiṃ saṃsandanti samenti.|| ||</p>

					<p class="f4">Kalyāṇ-ā-dhimuttikā kalyāṇ-ā-dhimuttikehi saddhiṃ saṃsandanti samenti.|| ||</p>

					<p class="f4">19. Atītam pi bhikkhave, addhānaṃ dhātuso va sattā saṃsandiṃsu samiṃsu:|| ||</p>

					<p class="f4">Hīn-ā-dhimuttikā hīn-ā-dhimuttikehi saddhiṃ saṃsandiṃsu samiṃsu.|| ||</p>

					<p class="f4">Kalyāṇ-ā-dhimuttikā kalyāṇ-ā-dhimuttikehi saddhiṃ saṃsandiṃsu samiṃsu.|| ||</p>

					<p class="f4">20. Anāgatam pi bhikkhave, addhānaṃ dhātuso va sattā saṃsandissanti samessanti:|| ||</p>

					<p class="f4">Hīn-ā-dhimuttikā hīn-ā-dhimuttikehi saddhiṃ saṃsandissanti samessanti.|| ||</p>

					<p class="f4">Kalyāṇ-ā-dhimuttikā kalyāṇ-ā-dhimuttikehi saddhiṃ saṃsandissanti samessanti.|| ||</p>

					<p class="f4"><a id="pg157"><span class="f2 g"><b>[157]</b></span></a> 21. Etarahi pi bhikkhave, pacc'uppannaṃ addhānaṃ dhātuso va sattā saṃsandanti samenti:|| ||</p>

					<p class="f4">Hīn-ā-dhimuttikā hinādhimuttikehi saddhiṃ saṃsandanti samenti.|| ||</p>

					<p class="f4">Kalyāṇ-ā-dhimuttikā kalyāṇ-ā-dhimuttikehi saddhiṃ saṃsandanti samentī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>