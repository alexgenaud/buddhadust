<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 10. The Buddha tells the bhikkhus that the pile of a single person's bones during only one aeon would be greater than a huge mountain." />
<title>SN 2 15.10: Eka-Puggala Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					15. Anamat'agga-Saɱyuttaɱ<br />
					I. Paṭhama Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p10">Sutta 10</a></h4>

					<h1>Eka-Puggala Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg185"><span class="f2 g"><b>[185]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.010.rhyc.pts.htm#p1">pts</a>]</span> Evam me sutaɱ|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Anamat'aggoyaɱ bhikkhave, saŋsāro.|| ||</p>

					<p class="f4">Pubbā koṭi na paññāyati avijjā-nīvaraṇānaɱ sattānaɱ taṇhā-saŋyojanānaɱ sandhāvataɱ saŋsarataɱ.|| ||</p>

					<p class="f4">Ekapuggalassa bhikkhave, kappaɱ sandhāvato saŋsarato siyā evaɱ mahāaṭṭhikaŋkhalo aṭṭhipuñjo aṭṭhirāsi yathāyaɱ vepullo pabbato,||<br />
					sace saŋhārako assa,||<br />
					sambhatañ ca na vinasseyya.|| ||</p>

					<p class="f4">Taɱ kissa hetu?|| ||</p>

					<p class="f4">Anamat'aggoyaɱ bhikkhave, saŋsāro.|| ||</p>

					<p class="f4">Pubbā koṭi na paññāyati avijjā-nīvaraṇānaɱ sattānaɱ taṇhā-saŋyojanānaɱ sandhāvataɱ saŋsarataɱ.|| ||</p>

					<p class="f4">Evaɱ dīgha-rattaɱ vo bhikkhave,||<br />
					dukkhaɱ paccanubhūtaɱ tibbaɱ paccanubhūtaɱ,||<br />
					vyasanaɱ paccanubhūtaɱ,||<br />
					kaṭasi vaŋḍhitā.|| ||</p>

					<p class="f4">Yāvañ c'idaɱ bhikkhave,||<br />
					alam eva sabba sankhāresu nibbindituɱ,||<br />
					alaɱ virajjituɱ,||<br />
					alaɱ vimuccitun" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">Ekassekena kappena||<br />
							puggalassaṭṭhisañcayo,||<br />
							Siyā pabbatasamo rāsi||<br />
							iti vuttaɱ mahesinā|| ||</p>

					      <p class="f4 in2">So kho panāyaɱ akkhāto||<br />
							Vepullo pabbato mahā,||<br />
							Uttaro Gijjhakūṭassa||<br />
							Magadhānaɱ Giribbaje.|| ||</p>

					      <p class="f4 in2">Yato ariya-saccāni||<br />
							samma-p-paññāya passati:||<br />
							Dukkhaɱ dukkhasamuppādaɱ||<br />
							dukkhassaca ati-k-kamaɱ,|| ||</p>

							<p class="f4 in2">Ariyañ caṭṭh'aŋgikaɱ Maggaɱ||<br />
							dukkh'ūpasama-gāminaɱ||<br />
							sasattakkhattu paramaɱ||<br />
							sandhāvitvāna puggalo,||<br />
							<a id="pg186"><span class="f2 g"><b>[186]</b></span></a> dukkhass-antakaro hoti||<br />
							sabba-saŋyojana-k-khayā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>