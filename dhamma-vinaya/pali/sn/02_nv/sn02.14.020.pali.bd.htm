<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, (3) 14. Dhatu Samyutta, Sutta 20. The Buddha Points out that in the past, the future and the present people gather together in groups bsed on similarities in their beliefs and habits." />
<title>SN 2 14.20: Anottapamulaka tini [Anottapamulakatikattaya] Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					Nidāna Vagga<br />
					14. Dhatu Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p20">Sutta 20</a></h4>

					<h1>Anottāpamūlaka tīni [Anottāpamūlakatikattaya] Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.020.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Dhātuso va bhikkhave, sattā saɱsandanti samenti.|| ||</p>

					<p class="f4">Anottāpino anottāpīhi saddhiɱ saɱsandanti samenti,||<br />
					appassutā appassutehi saddhiɱ saɱsandanti samenti,||<br />
					duppaññā duppaññehi saddhiɱ saɱsandanti samenti.|| ||</p>

					<p class="f4">Ottāpino ottāpīhi saddhiɱ saɱsandanti samenti,||<br />
					bahu-s-sutā bahu-s-sutehi saddhiɱ saɱsandanti samenti,||<br />
					paññavanto paññavantehi saddhiɱ saɱsandanti samenti.|| ||</p>

					<p class="f4">3. Atītam pi bhikkhave, addhānaɱ dhātuso va sattā saɱsandiɱsu samiɱsu.|| ||</p>

					<p class="f4">Anottāpino anottāpīhi saddhiɱ saɱsandiɱsu samiɱsu,||<br />
					appassutā appassutehi saddhiɱ saɱsandiɱsu samiɱsu,||<br />
					duppaññā duppaññehi saddhiɱ saɱsandiɱsu samiɱsu.|| ||</p>

					<p class="f4">Ottāpino ottāpīhi saddhiɱ saɱsandiɱsu samiɱsu,||<br />
					bahu-s-sutā bahu-s-sutehi saddhiɱ saɱsandiɱsu samiɱsu,||<br />
					paññavanto paññavantehi saddhiɱ saɱsandiɱsu samiɱsu.|| ||</p>

					<p class="f4">4. Anāgatam pi bhikkhave, addhānaɱ dhātuso va sattā saɱsandissanti samessanti.|| ||</p>

					<p class="f4">Anottāpino anottāpīhi saddhiɱ saɱsandissanti samessanti,||<br />
					appassutā appassutehi saddhiɱ saɱsandissanti samessanti,||<br />
					duppaññā duppaññehi saddhiɱ saɱsandissanti samessanti.|| ||</p>

					<p class="f4">Ottāpino ottāpīhi saddhiɱ saɱsandissanti samessanti,||<br />
					bahu-s-sutā bahu-s-sutehi saddhiɱ saɱsandissanti samessanti,||<br />
					paññavanto paññavantehi saddhiɱ saɱsandissanti samessanti.|| ||</p>

					<p class="f4">5. Etarahi pi bhikkhave, paccuppannaɱ addhānaɱ dhātuso va sattā saɱsandanti samenti.|| ||</p>

					<p class="f4">Anottāpino anottāpīhi saddhiɱ saɱsandanti samenti,||<br />
					appassutā appassutehi saddhiɱ saɱsandanti samenti,||<br />
					duppaññā duppaññehi saddhiɱ saɱsandanti samenti.|| ||</p>

					<p class="f4">Ottāpino ottāpīhi saddhiɱ saɱsandanti samenti,||<br />
					bahu-s-sutā bahu-s-sutehi saddhiɱ saɱsandanti samenti,||<br />
					paññavanto paññavantehi saddhiɱ saɱsandanti samenti|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">6. Dhātuso va bhikkhave, sattā saɱsandanti samenti.|| ||</p>

					<p class="f4">Anottāpino anottāpīhi saddhiɱ saɱsandanti samenti,||<br />
					kusītā kusītehi saddhiɱ saɱsandanti samenti,||<br />
					duppaññā duppaññehi saddhiɱ saɱsandanti samenti.|| ||</p>

					<p class="f4">Ottāpino ottāpīhi saddhiɱ saɱsandanti samenti,||<br />
					āraddha-viriyā āraddha-viriyehi saddhiɱ saɱsandanti samenti,||<br />
					paññavanto paññavantehi saddhiɱ saɱsandanti samenti.|| ||</p>

					<p class="f4">7. Atītam pi bhikkhave, addhānaɱ dhātuso va sattā saɱsandiɱsu samiɱsu.|| ||</p>

					<p class="f4">Anottāpino anottāpīhi saddhiɱ saɱsandiɱsu samiɱsu,||<br />
					kusītā kusītehi saddhiɱ saɱsandiɱsu samiɱsu,||<br />
					duppaññā duppaññehi saddhiɱ saɱsandiɱsu samiɱsu.|| ||</p>

					<p class="f4">Ottāpino ottāpīhi saddhiɱ saɱsandiɱsu samiɱsu,||<br />
					āraddha-viriyā āraddha-viriyehi saddhiɱ saɱsandiɱsu samiɱsu,||<br />
					paññavanto paññavantehi saddhiɱ saɱsandiɱsu samiɱsu.|| ||</p>

					<p class="f4">8. Anāgatam pi bhikkhave, addhānaɱ dhātuso va sattā saɱsandissanti samessanti.|| ||</p>

					<p class="f4">Anottāpino anottāpīhi saddhiɱ saɱsandissanti samessanti,||<br />
					kusītā kusītehi saddhiɱ saɱsandissanti samessanti,||<br />
					duppaññā duppaññehi saddhiɱ saɱsandissanti samessanti.|| ||</p>

					<p class="f4">Ottāpino ottāpīhi saddhiɱ saɱsandissanti samessanti,||<br />
					āraddha-viriyā āraddha-viriyehi saddhiɱ saɱsandissanti samessanti,||<br />
					paññavanto paññavantehi saddhiɱ saɱsandissanti samessanti.|| ||</p>

					<p class="f4">9. Etarahi pi bhikkhave, paccuppannaɱ addhānaɱ dhātuso va sattā saɱsandanti samenti.|| ||</p>

					<p class="f4">Anottāpino anottāpīhi saddhiɱ saɱsandanti samenti,||<br />
					kusītā kusītehi saddhiɱ saɱsandanti samenti,||<br />
					duppaññā duppaññehi saddhiɱ saɱsandanti samenti.|| ||</p>

					<p class="f4">Ottāpino ottāpīhi saddhiɱ saɱsandanti samenti,||<br />
					āraddha-viriyā āraddha-viriyehi saddhiɱ saɱsandanti samenti,||<br />
					paññavanto paññavantehi saddhiɱ saɱsandanti samenti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">10. Dhātuso va bhikkhave, sattā saɱsandanti samenti.|| ||</p>

					<p class="f4">Anottāpino anottāpīhi saddhiɱ saɱsandanti samenti,||<br />
					muṭṭha-s-satino muṭṭhassatīhi saddhiɱ saɱsandanti samenti,||<br />
					duppaññā duppaññehi saddhiɱ saɱsandanti samenti.|| ||</p>

					<p class="f4">Ottāpino ottāpīhi saddhiɱ saɱsandanti samenti,||<br />
					upaṭṭhita-satino upaṭṭhitasatīhi saddhiɱ saɱsandanti samenti,||<br />
					paññavanto paññavantehi saddhiɱ saɱsandanti samenti.|| ||</p>

					<p class="f4">11. Atītam pi bhikkhave, addhānaɱ dhātuso va sattā saɱsandiɱsu samiɱsu.|| ||</p>

					<p class="f4">Anottāpino anottāpīhi saddhiɱ saɱsandiɱsu samiɱsu,||<br />
					muṭṭha-s-satino muṭṭhassatīhi saddhiɱ saɱsandiɱsu samiɱsu,||<br />
					duppaññā duppaññehi saddhiɱ saɱsandiɱsu samiɱsu.|| ||</p>

					<p class="f4">Ottāpino ottāpīhi saddhiɱ saɱsandiɱsu samiɱsu,||<br />
					upaṭṭhita-satino upaṭṭhitasatīhi saddhiɱ saɱsandiɱsu samiɱsu,||<br />
					paññavanto paññavantehi saddhiɱ saɱsandiɱsu samiɱsu.|| ||</p>

					<p class="f4">12. Anāgatam pi bhikkhave, addhānaɱ dhātuso va sattā saɱsandissanti samessanti.|| ||</p>

					<p class="f4">Anottāpino anottāpīhi saddhiɱ saɱsandissanti samessanti,||<br />
					muṭṭha-s-satino muṭṭhassatīhi saddhiɱ saɱsandissanti samessanti,||<br />
					duppaññā duppaññehi saddhiɱ saɱsandissanti samessanti.|| ||</p>

					<p class="f4">Ottāpino ottāpīhi saddhiɱ saɱsandissanti samessanti,||<br />
					upaṭṭhita-satino upaṭṭhitasatīhi saddhiɱ saɱsandissanti samessanti,||<br />
					paññavanto paññavantehi saddhiɱ saɱsandissanti samessanti.|| ||</p>

					<p class="f4">13. Etarahi pi bhikkhave, paccuppannaɱ addhānaɱ dhātuso va sattā saɱsandanti samenti.|| ||</p>

					<p class="f4">Anottāpino anottāpīhi saddhiɱ saɱsandanti samenti,||<br />
					muṭṭha-s-satino muṭṭhassatīhi saddhiɱ saɱsandanti samenti,||<br />
					duppaññā duppaññehi saddhiɱ saɱsandanti samenti.|| ||</p>

					<p class="f4">Ottāpino ottāpīhi saddhiɱ saɱsandanti samenti,||<br />
					upaṭṭhita-satino upaṭṭhitasatīhi saddhiɱ saɱsandanti samenti,||<br />
					paññavanto paññavantehi saddhiɱ saɱsandanti samenti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>