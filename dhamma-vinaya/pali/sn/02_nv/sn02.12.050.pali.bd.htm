<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 50. The Buddha describes how the student of the Aristocrats is free from doubts concerning the origin and ending of pain (dukkha)." />
<title>SN 2 12 50: Dutiya Ariya-Sāvaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p50">Sutta 50</a></h4>

					<h1>Dutiya Ariya-Sāvaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.050.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.050.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg78"><span class="f2 g"><b>[78]</b></span></a> 2. "Na bhikkhave sutavato ariya-sāvakassa evaɱ hoti:|| ||</p>

					<p class="f4">'Kiɱ nu kho kismiɱ sati kiɱ hoti,||<br />
					kissuppādā kiɱ uppajjati,||<br />
					kismiɱ sati saṅkhārā honti,||<br />
					kismiɱ sati viññāṇaɱ hoti,||<br />
					kismiɱ sati nāma-rūpaɱ hoti,||<br />
					kismiɱ sati saḷāyatanaɱ hoti,)||<br />
					kismiɱ sati phasso hoti,||<br />
					kismiɱ sati vedanā hoti,||<br />
					kismiɱ sati taṇhā hoti,||<br />
					kismiɱ sati upādānaɱ hoti,||<br />
					kismiɱ sati bhavo hoti,||<br />
					kismiɱ sati jāti hoti,||<br />
					kismiɱ sati jarā-māraṇaɱ hotī' ti.|| ||</p>

					<p class="f4">3. Atha kho bhikkhave sutavato ariya-sāvakassa apara-p-paccayā ñāṇam evettha hoti:|| ||</p>

					<p class="f4">'Imasmiɱ sati||<br />
					idaɱ hoti,||<br />
					imas-s-uppādā||<br />
					idaɱ uppajjati,||<br />
					avijjāya sati,||<br />
					saṅkhārā honti,||<br />
					saṅkhāresu sati,||<br />
					viññāṇaɱ hoti,||<br />
					viññāṇe sati,||<br />
					nāma-rūpaɱ hoti,||<br />
					nāma-rūpe sati,||<br />
					saḷāyatanaɱ hoti,||<br />
					saḷāyatane sati,||<br />
					phasso hoti,||<br />
					phasse sati,||<br />
					vedanā hoti,||<br />
					vedanāya sati,||<br />
					taṇhā hoti,||<br />
					taṇhāya sati,||<br />
					upādānaɱ hoti,||<br />
					upādāne sati,||<br />
					bhavo hoti,||<br />
					bhave sati,||<br />
					jāti hoti,||<br />
					jātiyā sati,||<br />
					jarā-māraṇaɱ hotī' ti|| ||</p>

					<p class="f4">So evaɱ jānāti 'evaɱ ayaɱ loko samudayatī' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">4. Na bhikkhave, sutavato ariya-sāvakassa evaɱ hoti:|| ||</p>

					<p class="f4">'Kiɱ nu kho kismiɱ asati kiɱ na hoti,||<br />
					kissa nirodhā kiɱ nirujjhati,||<br />
					kismiɱ asati saṅkhārā na honti,||<br />
					kismiɱ asati viññāṇaɱ na hoti,||<br />
					kismiɱ asati nāma-rūpaɱ na hoti,||<br />
					kismiɱ asati saḷāyatanaɱ na hoti,||<br />
					kismiɱ asati phasso na hoti,||<br />
					kismiɱ asati vedanā na hoti,||<br />
					kismiɱ asati taṇhā na hoti,||<br />
					kismiɱ asati upādānaɱ na hoti,||<br />
					kismiɱ asati bhavo na hoti,||<br />
					kismiɱ asati jāti na hoti,||<br />
					kismiɱ asati jarā-māraṇaɱ na hotī' ti.|| ||</p>

					<p class="f4">5. Atha kho bhikkhave, sutavato ariya-sāvakassa apara-p-paccayā ñāṇam evettha hoti:|| ||</p>

					<p class="f4">"Imasmiɱ asati,||<br />
					idaɱ na hoti,||<br />
					imassa nirodhā,||<br />
					idaɱ nirujjhati,||<br />
					avijjāya asati,||<br />
					<a id="pg80"><span class="f2 g"><b>[80]</b></span></a> saṅkhārā na honti,||<br />
					saṅkhāresu asati,||<br />
					viññāṇaɱ na hoti,||<br />
					viññāṇe asati,||<br />
					nāma-rūpaɱ na hoti,||<br />
					nāma-rūpe asati,||<br />
					saḷāyatanaɱ na hoti,||<br />
					saḷāyatane asati,||<br />
					phasso na hoti,||<br />
					phasse asati,||<br />
					vedanā na hoti,||<br />
					vedanāya asati,||<br />
					taṇhā na hoti,||<br />
					taṇhāya asati,||<br />
					upādānaɱ na hoti,||<br />
					upādāne asati,||<br />
					bhavo na hoti,||<br />
					bhave asati,||<br />
					jāti na hoti,||<br />
					jātiyā asati,||<br />
					jarā-māraṇaɱ na hotī' ti.|| ||</p>

					<p class="f4">So evaɱ pajānāti 'evaɱ ayaɱ loko nirujjhatī' ti.|| ||</p>

					<p class="f4">6. Yato kho bhikkhave, ariya-sāvako evaɱ lokassa samudayaɱ ca atthaṅ-gamaɱ ca yathā-bhūtaɱ pajānāti.|| ||</p>

					<p class="f4">Ayaɱ vuccati bhikkhave,||<br />
					ariya-sāvako diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>