<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 8. The Buddha provides a simile to describe the number of aeons that there have been." />
<title>SN 2 15.8: Gaṇgā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					15. Anamat'agga-Saṃyuttaṃ<br />
					I. Paṭhama Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p8">Sutta 8</a></h4>

					<h1>Gaṇgā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg183"><span class="f2 g"><b>[183]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.008.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.15.008.than.ati.htm#p1">than</a>]</span> Evam me sutaṃ.|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Atha kho aññataro brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so brāhmaṇo Bhagavantaṃ etad avoca.|| ||</p>

					<p class="f4">"Kīṃ va bahukā nu kho bho Gotama,||<br />
					kappā abbhatītā atikkantā" ti?|| ||</p>

					<p class="f4">"Bahukā kho brāhmaṇa,||<br />
					kappā abbhatītā atikkantā.|| ||</p>

					<p class="f4">Te na sukarā saṇkhātuṃ||<br />
					ettakā kappā iti vā,||<br />
					ettakāni kappa-satāni iti vā,||<br />
					ettakāni kappa-sahassāni iti vā,||<br />
					ettakāni kappa-sata-sahassāni iti vā" ti.|| ||</p>

					<p class="f4"><a id="pg184"><span class="f2 g"><b>[184]</b></span></a> "Sakkā pana bho Gotama, upamaṃ kātun" ti?|| ||</p>

					<p class="f4">"Sakkā brāhmaṇā" ti Bhagavā avoca.|| ||</p>

					<p class="f4">"Seyyathā pi brāhmaṇa,||<br />
					yato c'āyaṃ Gaṇgānadī pahoti,||<br />
					yattha ca mahā-samuddaṃ appeti,||<br />
					yā ca tasmiṃ antare vālikā,||<br />
					esā na sukarā saṇkhātuṃ ettakā vālikā iti vā,||<br />
					ettanāni vālikāsatāni iti vā,||<br />
					ettakāni vālikā sahassāni iti vā,||<br />
					ettakāni vālikā sata-sahassāni iti vā.|| ||</p>

					<p class="f4">Tato bahutaraṃ kho brāhmaṇa,||<br />
					kappā abbhatītā atikkantā.|| ||</p>

					<p class="f4">Te na sukarā saṇkhātuṃ||<br />
					ettakā kappā iti vā,||<br />
					ettakāni kappa-satāni iti vā,||<br />
					ettakāni kappa-sahassāni iti vā,||<br />
					ettakāni kappa-sata-sahassāni iti vā.|| ||</p>

					<p class="f4">Taṃ kissa hte?|| ||</p>

					<p class="f4">Anamat'aggoyaṃ brāhmaṇa, saṃsāro.|| ||</p>

					<p class="f4">Pubbā koṭi na paññāyati avijjā-nīvaraṇānaṃ sattāṇaṃ taṇhā saṃyojanānaṃ sandhāvataṃ saṃsarataṃ.|| ||</p>

					<p class="f4">Yāvañ c'idaṃ bhikkhave,||<br />
					alameva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccitun" ti.|| ||</p>

					<p class="f4">Evaṃ vutte so brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama, nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					cakkhu-manto 'rūpāni dakkhintī' ti.</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu Saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>