<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 4. Kalarakhattiyo Vagga), Sutta 33. The Buddha casts the Paticca Samuppand in terms of Fourty-four basis of knowledge, explains of what that knowledge consists, and applies that knowledge to the future and the past." />
<title>SN 2 12 33: Paṭhama Ñāṇassa Vatthuṇi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					4. Kaḷara-Khattiya Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p33">Sutta 33</a></h4>

					<h1>Paṭhama Ñāṇassa Vatthuṇi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg56"><span class="f2 g"><b>[56]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.033.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.033.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">2. "catu-cattārīsaṃ vo bhikkhave, ñāṇa-vatthūni desissāmi.|| ||</p>

					<p class="f4">Taṃ suṇātha.|| ||</p>

					<p class="f4">Sādhukaṃ manasi-karotha.|| ||</p>

					<p class="f4">Bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamāni bhikkhave, catu-cattārīsaṃ ñāṇa-vatthūni?|| ||</p>

					<p class="f4"><a id="pg57"><span class="f2 g"><b>[57]</b></span></a> Jarā-māraṇe ñāṇaṃ,||<br />
					jarā-māraṇa-samudaye ñāṇaṃ,||<br />
					jarā-māraṇa-nirodhe ñāṇaṃ,||<br />
					jarā-māraṇa-nirodha-gāminiyā paṭipadāya ñāṇaṃ.|| ||</p>

					<p class="f4">Jātiyā ñāṇaṃ,||<br />
					jāti-samudaye ñāṇaṃ,||<br />
					jāti-nirodhe ñāṇaṃ,||<br />
					jāti-nirodha-gāminiyā paṭipadāya ñāṇaṃ.|| ||</p>

					<p class="f4">Bhave ñāṇaṃ,||<br />
					bhava-samudaye ñāṇaṃ,||<br />
					bhava-nirodhe ñāṇaṃ,||<br />
					bhava-nirodha-gāminiyā paṭipadāya ñāṇaṃ.|| ||</p>

					<p class="f4">Upādāne ñāṇaṃ,||<br />
					upādāna-samudaye ñāṇaṃ,||<br />
					upādāna-nirodhe ñāṇaṃ,||<br />
					upādāna-nirodha-gāminiyā paṭipadāya ñāṇaṃ.|| ||</p>

					<p class="f4">Taṇhāya ñāṇaṃ,||<br />
					taṇhā-samudaye ñāṇaṃ,||<br />
					taṇhā-nirodhe ñāṇaṃ,||<br />
					taṇhā-nirodha-gāminiyā paṭipadāya ñāṇaṃ.|| ||</p>

					<p class="f4">Vedanāya ñāṇaṃ,||<br />
					vedanā-samudaye ñāṇaṃ,||<br />
					vedanā-nirodhe ñāṇaṃ,||<br />
					vedanā-nirodha-gāminiyā paṭipadāya ñāṇaṃ.|| ||</p>

					<p class="f4">Phasse ñāṇaṃ,||<br />
					phassa-samudaye ñāṇaṃ,||<br />
					phassa-nirodhe ñāṇaṃ,||<br />
					phassa-nirodha-gāminiyā paṭipadāya ñāṇaṃ.|| ||</p>

					<p class="f4">Saḷāyatane ñāṇaṃ,||<br />
					saḷāyatana-samudaye ñāṇaṃ,||<br />
					saḷāyatana-nirodhe ñāṇaṃ,||<br />
					saḷāyatana-nirodha-gāminiyā paṭipadāya ñāṇaṃ.|| ||</p>

					<p class="f4">Nāma-rūpe ñāṇaṃ,||<br />
					nāma-rūpa-samudaye ñāṇaṃ,||<br />
					nāma-rūpa-nirodhe ñāṇaṃ,||<br />
					nāma-rūpa-nirodha-gāminiyā paṭipadāya ñāṇaṃ.|| ||</p>

					<p class="f4">Viññāṇe ñāṇaṃ,||<br />
					viññāṇa-samudaye ñāṇaṃ,||<br />
					viññāṇa-nirodhe ñāṇaṃ,||<br />
					viññāṇa-nirodha-gāminiyā paṭipadāya ñāṇaṃ.|| ||</p>

					<p class="f4">Saṇkhāresu ñāṇaṃ,||<br />
					saṇkhāra-samudaye ñāṇaṃ,||<br />
					saṇkhāra-nirodhe ñāṇaṃ,||<br />
					saṇkhāra-nirodha-gāminiyā paṭipadāya ñāṇaṃ.|| ||</p>

					<p class="f4">Imāni vuccanti bhikkhave catu-cattārīsaṃ ñāṇa-vatthūni.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Katamañ ca bhikkhave, jarā-māraṇaṃ?|| ||</p>

					<p class="f4">Yā tesaṇ tesaṇ sattāṇaṃ tamhi tamhi satta-nikāye jarā jīraṇatā khaṇḍiccaṃ pāliccaṃ valittacatā āyuno saṇhāni indriyānaṃ paripāko,||<br />
					ayaṃ vuccati jarā.|| ||</p>

					<p class="f4">Yā tesaṇ tesaṇ sattāṇaṃ tamhā tamhā satta-nikāyā cuti cavanatā bhedo antara-dhānaṃ maccu-māraṇaṃ kāla-kiriyā khandhānaṃ bhedo kaḷebarassa nikkhepo jīvit'indriyassa upacchedo,||<br />
					idaṃ vuccati māraṇaṃ.|| ||</p>

					<p class="f4">Iti ayañ ca jarā idaṃ ca māraṇaṃ idaṃ vuccati bhikkhave jarā-māraṇaṃ.|| ||</p>

					<p class="f4">Jāti-samudayā jarā-māraṇa-samudayo,||<br />
					jāti-nirodhā jarā-māraṇa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo jarā-māraṇa-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ jarā-māraṇaṃ pajānāti,||<br />
					evaṃ jarā-māraṇa-samudayaṃ pajānāti,||<br />
					<a id="pg58"><span class="f2 g"><b>[58]</b></span></a> evaṃ jarā-māraṇa-nirodhaṃ pajānāti,||<br />
					evaṃ jarā-māraṇa nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā jarā-māraṇaṃ abbhaññaṃsu,||<br />
					jarā-māraṇa-samudayaṃ abbhaññaṃsu,||<br />
					jarā-māraṇa-nirodhaṃ abbhaññaṃsu,||<br />
					jarā-māraṇa-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā-pahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā jarā-māraṇaṃ abhijānissanti,||<br />
					jarā-māraṇa-samudayaṃ abhijānissanti||<br />
					jarā-māraṇa-nirodhaṃ abhijānissanti,||<br />
					jarā-māraṇa-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā-pahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamā ca bhikkhave jāti?|| ||</p>

					<p class="f4">Yā tesaṇ tesaṇ sattāṇaṃ tamhi tamhi satta-nikāye jāti sañjāti okkanti nibbatti abhinibbatti,||<br />
					khandhānaṃ pātu-bhāvo āyatanānaṃ paṭilābho,||<br />
					ayaṃ vuccati bhikkhave jāti.|| ||</p>

					<p class="f4">Bhava-samudayā jāti-samudayo.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo jāti-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ jātiṃ pajānāti,||<br />
					evaṃ jāti samudayaṃ pajānāti,||<br />
					evaṃ jāti-nirodhaṃ pajānāti,||<br />
					evaṃ jāti-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā jāti abbhaññaṃsu,||<br />
					jāti-samudayaṃ abbhaññaṃsu,||<br />
					jāti-nirodhaṃ abbhaññaṃsu,||<br />
					jāti-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā jāti abhijānissanti,||<br />
					jāti-samudayaṃ abhijānissanti||<br />
					jāti-nirodhaṃ abhijānissanti,||<br />
					jāti-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamo ca bhikkhave, bhavo?|| ||</p>

					<p class="f4">Tayo me bhikkhave, bhavā:|| ||</p>

					<p class="f4">Kāma-bhavo,||<br />
					rūpa-bhavo,||<br />
					arūpa-bhavo.|| ||</p>

					<p class="f4">Ayaṃ vuccati bhikkhave, bhavo.|| ||</p>

					<p class="f4">Upādāna-samudayā bhava-samudayo.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo bhava-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ bhavaṃ pajānāti,||<br />
					evaṃ bhavasamudayaṃ pajānāti,||<br />
					evaṃ bhava-nirodhaṃ pajānāti,||<br />
					evaṃ bhava-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā bhava abbhaññaṃsu,||<br />
					bhava-samudayaṃ abbhaññaṃsu,||<br />
					bhava-nirodhaṃ abbhaññaṃsu,||<br />
					bhava-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā bhava abhijānissanti,||<br />
					bhava-samudayaṃ abhijānissanti||<br />
					bhava-nirodhaṃ abhijānissanti,||<br />
					bhava-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamañ ca bhikkhave upādānaṃ?|| ||</p>

					<p class="f4">Cattār'imāni bhikkhave, upādānāni:|| ||</p>

					<p class="f4">Kām'ūpadānaṃ,||<br />
					diṭṭh'ūpadānaṃ,||<br />
					sīla-b-bat'ūpadānaṃ,||<br />
					att'avād'ūpādānaṃ.|| ||</p>

					<p class="f4">Idaṃ vuccati bhikkhave upādānaṃ.|| ||</p>

					<p class="f4">Taṇhā-samudayā upādāna-samudayo.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo upādāna-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ upādānaṃ pajānāti,||<br />
					evaṃ upādāna-samudayaṃ pajānāti,||<br />
					evaṃ upādāna-nirodhaṃ pajānāti,||<br />
					evaṃ upādāna-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā upādāna abbhaññaṃsu,||<br />
					upādāna-samudayaṃ abbhaññaṃsu,||<br />
					upādāna-nirodhaṃ abbhaññaṃsu,||<br />
					upādāna-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā upādāna abhijānissanti,||<br />
					upādāna-samudayaṃ abhijānissanti||<br />
					upādāna-nirodhaṃ abhijānissanti,||<br />
					upādāna-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamā ca bhikkhave taṇhā?|| ||</p>

					<p class="f4">Chayime bhikkhave, taṇhā-kāyā:|| ||</p>

					<p class="f4">Rūpa-taṇhā,||<br />
					sadda-taṇhā,||<br />
					gandha-taṇhā,||<br />
					rasa-taṇhā,||<br />
					phoṭṭhabba-taṇhā,||<br />
					dhamma-taṇhā.|| ||</p>

					<p class="f4">Ayaṃ vuccati bhikkhave taṇhā.|| ||</p>

					<p class="f4">Vedanā-samudayā taṇhā-samudayo.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo taṇhā-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ taṇhaṃ pajānāti,||<br />
					evaṃ taṇhā-samudayaṃ pajānāti,||<br />
					evaṃ taṇhā-nirodhaṃ pajānāti,||<br />
					evaṃ taṇhā-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā taṇhā abbhaññaṃsu,||<br />
					taṇhā-samudayaṃ abbhaññaṃsu,||<br />
					taṇhā-nirodhaṃ abbhaññaṃsu,||<br />
					taṇhā-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā taṇhā abhijānissanti,||<br />
					taṇhā-samudayaṃ abhijānissanti||<br />
					taṇhā-nirodhaṃ abhijānissanti,||<br />
					taṇhā-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamā ca bhikkhave vedanā?|| ||</p>

					<p class="f4">Chayime bhikkhave, vedanākāyā:|| ||</p>

					<p class="f4">Cakkhu-samphassajā vedanā,||<br />
					sota-samphassajā vedanā,||<br />
					ghāṇa-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaṃ vuccati bhikkhave vedanā.|| ||</p>

					<p class="f4">Phassa-samudayā vedanā-samudayo.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ vedanaṃ pajānāti,||<br />
					evaṃ vedanā-samudayaṃ pajānāti,||<br />
					evaṃ vedanā-nirodhaṃ pajānāti,||<br />
					evaṃ vedanā-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā vedanā abbhaññaṃsu,||<br />
					vedanā-samudayaṃ abbhaññaṃsu,||<br />
					vedanā-nirodhaṃ abbhaññaṃsu,||<br />
					vedanā-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā vedanā abhijānissanti,||<br />
					vedanā-samudayaṃ abhijānissanti||<br />
					vedanā-nirodhaṃ abhijānissanti,||<br />
					vedanā-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamo ca bhikkhave phasso?|| ||</p>

					<p class="f4">Chayime bhikkhave, phassa-kāyā:|| ||</p>

					<p class="f4">Cakkhu-samphasso,||<br />
					sota-samphasso,||<br />
					ghāṇa-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Ayaṃ vuccati bhikkhave, phasso.|| ||</p>

					<p class="f4">Saḷāyatana-samudayā phassa-samudayo.|| ||</p>

					<p class="f4">Saḷāyatana-nirodhā phassa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo phassa-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ phassaṇ pajānāti,||<br />
					evaṃ phassa-samudayaṃ pajānāti,||<br />
					evaṃ phassa-nirodhaṃ pajānāti,||<br />
					evaṃ phassa-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā phassa abbhaññaṃsu,||<br />
					phassa-samudayaṃ abbhaññaṃsu,||<br />
					phassa-nirodhaṃ abbhaññaṃsu,||<br />
					phassa-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā phassa abhijānissanti,||<br />
					phassa-samudayaṃ abhijānissanti||<br />
					phassa-nirodhaṃ abhijānissanti,||<br />
					phassa-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamaṃ ca bhikkhave saḷāyatanaṃ?|| ||</p>

					<p class="f4">Cakkhāyatanaṃ,||<br />
					sot'āyatanaṃ,||<br />
					ghāṇāyatanaṃ,||<br />
					jivh-ā-yatanaṃ,||<br />
					kāy'āyatanaṃ,||<br />
					man'āyatanaṃ.|| ||</p>

					<p class="f4">Idaṃ vuccati bhikkhave, saḷāyatanaṃ.|| ||</p>

					<p class="f4">Nāma-rūpa-samudayā saḷāyatana-samudayo.|| ||</p>

					<p class="f4">Nāma-rūpa-nirodhā saḷāyatana-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo saḷāyatana-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ saḷāyatanaṃ pajānāti,||<br />
					evaṃ saḷāyatana-samudayaṃ pajānāti,||<br />
					evaṃ saḷāyatana-nirodhaṃ pajānāti,||<br />
					evaṃ saḷāyatana-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā saḷāyatana abbhaññaṃsu,||<br />
					saḷāyatana-samudayaṃ abbhaññaṃsu,||<br />
					saḷāyatana-nirodhaṃ abbhaññaṃsu,||<br />
					saḷāyatana-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā saḷāyatana abhijānissanti,||<br />
					saḷāyatana-samudayaṃ abhijānissanti||<br />
					saḷāyatana-nirodhaṃ abhijānissanti,||<br />
					saḷāyatana-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamaṃ ca bhikkhave nāma-rūpaṃ?|| ||</p>

					<p class="f4">Vedanā,||<br />
					saññā,||<br />
					cetanā,||<br />
					phasso,||<br />
					mana-sikāro,||<br />
					idaṃ vuccati nāmaṃ.|| ||</p>

					<p class="f4">Cattāro ca mahā-bhūtā,||<br />
					catunnaṃ ca mahā-bhūtānaṃ upādāyarūpaṃ,||<br />
					idaṃ vuccati rūpaṃ.|| ||</p>

					<p class="f4">Iti idañ ca nāmaṃ,||<br />
					idañ ca rūpaṃ,||<br />
					idaṃ vuccati bhikkhave, nāma-rūpaṃ.|| ||</p>

					<p class="f4">Viññāṇa-samudayā nāma-rūpa-samudayo.|| ||</p>

					<p class="f4">Viññāṇa-nirodhā nāma-rūpa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo nāma-rūpa-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ nāma-rūpaṃ pajānāti,||<br />
					evaṃ nāma-rūpa-samudayaṃ pajānāti,||<br />
					evaṃ nāma-rūpa-nirodhaṃ pajānāti,||<br />
					evaṃ nāma-rūpa-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā nāma-rūpa abbhaññaṃsu,||<br />
					nāma-rūpa-samudayaṃ abbhaññaṃsu,||<br />
					nāma-rūpa-nirodhaṃ abbhaññaṃsu,||<br />
					nāma-rūpa-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā nāma-rūpa abhijānissanti,||<br />
					nāma-rūpa-samudayaṃ abhijānissanti||<br />
					nāma-rūpa-nirodhaṃ abhijānissanti,||<br />
					nāma-rūpa-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamaṃ ca bhikkhave viññāṇaṃ?|| ||</p>

					<p class="f4">Chayime bhikkhave, viññāṇa-kāyā:|| ||</p>

					<p class="f4">Cakkhu-viññāṇaṃ,||<br />
					sota-viññāṇaṃ,||<br />
					ghāṇa-viññāṇaṃ,||<br />
					jivhā-viññāṇaṃ,||<br />
					kāya-viññāṇaṃ,||<br />
					mano-viññāṇaṃ.|| ||</p>

					<p class="f4">Idaṃ vuccati bhikkhave, viññāṇaṃ.|| ||</p>

					<p class="f4">Saṇkhāra-samudayā viññāṇa-samudayo.|| ||</p>

					<p class="f4">Saṇkhāra-nirodhā viññāṇa-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo viññāṇa-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ viññāṇaṃ pajānāti,||<br />
					evaṃ viññāṇa-samudayaṃ pajānāti,||<br />
					evaṃ viññāṇa-nirodhaṃ pajānāti,||<br />
					evaṃ viññāṇa-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā viññāṇa abbhaññaṃsu,||<br />
					viññāṇa-samudayaṃ abbhaññaṃsu,||<br />
					viññāṇa-nirodhaṃ abbhaññaṃsu,||<br />
					viññāṇa-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā viññāṇa abhijānissanti,||<br />
					viññāṇa-samudayaṃ abhijānissanti||<br />
					viññāṇa-nirodhaṃ abhijānissanti,||<br />
					viññāṇa-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katame ca bhikkhave saṇkhārā?|| ||</p>

					<p class="f4">Tayo me bhikkhave, saṇkhārā:|| ||</p>

					<p class="f4"><a id="pg59"><span class="f2 g"><b>[59]</b></span></a> Kāya-saṇkhāro,||<br />
					vacī-saṇkhāro,||<br />
					citta-saṇkhāro,||<br />
					ime vuccanti bhikkhave, saṇkhārā.|| ||</p>

					<p class="f4">Avijjā-samudayā saṇkhāra-samudayo.|| ||</p>

					<p class="f4">Avijjā-nirodhā saṇkhāra-nirodho.|| ||</p>

					<p class="f4">Ayam eva Ariyo Aṭṭhaṇgiko Maggo saṇkhāra-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi,||<br />
					sammā-saṇkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaṃ saṇkhāre pajānāti,||<br />
					evaṃ saṇkhāra-samudayaṃ pajānāti,||<br />
					evaṃ saṇkhāra-nirodhaṃ pajānāti,||<br />
					evaṃ saṇkhāra-nirodha-gāminiṃ paṭipadaṃ pajānāti,||<br />
					idam assa dhamme ñāṇaṃ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atīt-ā-nāgate nayaṃ neti.|| ||</p>

					<p class="f4">Ye kho keci atītam addhānaṃ samaṇā vā brāhmaṇā vā saṇkhāra abbhaññaṃsu,||<br />
					saṇkhāra-samudayaṃ abbhaññaṃsu,||<br />
					saṇkhāra-nirodhaṃ abbhaññaṃsu,||<br />
					saṇkhāra-nirodha-gāminiṃ paṭipadaṃ abbhaññaṃsu,||<br />
					sabbe te evam evam abbhaññaṃsu.|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Ye pi hi keci anāgatam addhānaṃ samaṇā vā brāhmaṇā vā saṇkhāra abhijānissanti,||<br />
					saṇkhāra-samudayaṃ abhijānissanti||<br />
					saṇkhāra-nirodhaṃ abhijānissanti,||<br />
					saṇkhāra-nirodha-gāminiṃ paṭipadaṃ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaṃ etarahi.|| ||</p>

					<p class="f4">Idam assa anvaye ñāṇaṃ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaṃ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>