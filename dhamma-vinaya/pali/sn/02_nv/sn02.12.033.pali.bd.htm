<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 4. Kalarakhattiyo Vagga), Sutta 33. The Buddha casts the Paticca Samuppand in terms of Fourty-four basis of knowledge, explains of what that knowledge consists, and applies that knowledge to the future and the past." />
<title>SN 2 12 33: Paṭhama Ñāṇassa Vatthuṇi Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					4. Kaḷara-Khattiya Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p33">Sutta 33</a></h4>

					<h1>Paṭhama Ñāṇassa Vatthuṇi Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg56"><span class="f2 g"><b>[56]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.033.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.033.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">2. "catu-cattārīsaɱ vo bhikkhave, ñāṇa-vatthūni desissāmi.|| ||</p>

					<p class="f4">Taɱ suṇātha.|| ||</p>

					<p class="f4">Sādhukaɱ manasi-karotha.|| ||</p>

					<p class="f4">Bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamāni bhikkhave, catu-cattārīsaɱ ñāṇa-vatthūni?|| ||</p>

					<p class="f4"><a id="pg57"><span class="f2 g"><b>[57]</b></span></a> Jarā-māraṇe ñāṇaɱ,||<br />
					jarā-māraṇa-samudaye ñāṇaɱ,||<br />
					jarā-māraṇa-nirodhe ñāṇaɱ,||<br />
					jarā-māraṇa-nirodha-gāminiyā paṭipadāya ñāṇaɱ.|| ||</p>

					<p class="f4">Jātiyā ñāṇaɱ,||<br />
					jāti-samudaye ñāṇaɱ,||<br />
					jāti-nirodhe ñāṇaɱ,||<br />
					jāti-nirodha-gāminiyā paṭipadāya ñāṇaɱ.|| ||</p>

					<p class="f4">Bhave ñāṇaɱ,||<br />
					bhava-samudaye ñāṇaɱ,||<br />
					bhava-nirodhe ñāṇaɱ,||<br />
					bhava-nirodha-gāminiyā paṭipadāya ñāṇaɱ.|| ||</p>

					<p class="f4">Upādāne ñāṇaɱ,||<br />
					upādāna-samudaye ñāṇaɱ,||<br />
					upādāna-nirodhe ñāṇaɱ,||<br />
					upādāna-nirodha-gāminiyā paṭipadāya ñāṇaɱ.|| ||</p>

					<p class="f4">Taṇhāya ñāṇaɱ,||<br />
					taṇhā-samudaye ñāṇaɱ,||<br />
					taṇhā-nirodhe ñāṇaɱ,||<br />
					taṇhā-nirodha-gāminiyā paṭipadāya ñāṇaɱ.|| ||</p>

					<p class="f4">Vedanāya ñāṇaɱ,||<br />
					vedanā-samudaye ñāṇaɱ,||<br />
					vedanā-nirodhe ñāṇaɱ,||<br />
					vedanā-nirodha-gāminiyā paṭipadāya ñāṇaɱ.|| ||</p>

					<p class="f4">Phasse ñāṇaɱ,||<br />
					phassa-samudaye ñāṇaɱ,||<br />
					phassa-nirodhe ñāṇaɱ,||<br />
					phassa-nirodha-gāminiyā paṭipadāya ñāṇaɱ.|| ||</p>

					<p class="f4">Saḷāyatane ñāṇaɱ,||<br />
					saḷāyatana-samudaye ñāṇaɱ,||<br />
					saḷāyatana-nirodhe ñāṇaɱ,||<br />
					saḷāyatana-nirodha-gāminiyā paṭipadāya ñāṇaɱ.|| ||</p>

					<p class="f4">Nāma-rūpe ñāṇaɱ,||<br />
					nāma-rūpa-samudaye ñāṇaɱ,||<br />
					nāma-rūpa-nirodhe ñāṇaɱ,||<br />
					nāma-rūpa-nirodha-gāminiyā paṭipadāya ñāṇaɱ.|| ||</p>

					<p class="f4">Viññāṇe ñāṇaɱ,||<br />
					viññāṇa-samudaye ñāṇaɱ,||<br />
					viññāṇa-nirodhe ñāṇaɱ,||<br />
					viññāṇa-nirodha-gāminiyā paṭipadāya ñāṇaɱ.|| ||</p>

					<p class="f4">Sankhāresu ñāṇaɱ,||<br />
					sankhāra-samudaye ñāṇaɱ,||<br />
					sankhāra-nirodhe ñāṇaɱ,||<br />
					sankhāra-nirodha-gāminiyā paṭipadāya ñāṇaɱ.|| ||</p>

					<p class="f4">Imāni vuccanti bhikkhave catu-cattārīsaɱ ñāṇa-vatthūni.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Katamañ ca bhikkhave, jarā-māraṇaɱ?|| ||</p>

					<p class="f4">Yā tesaŋ tesaŋ sattānaɱ tamhi tamhi satta-nikāye jarā jīraṇatā khaṇḍiccaɱ pāliccaɱ valittacatā āyuno saŋhāni indriyānaɱ paripāko,||<br />
					ayaɱ vuccati jarā.|| ||</p>

					<p class="f4">Yā tesaŋ tesaŋ sattānaɱ tamhā tamhā satta-nikāyā cuti cavanatā bhedo antara-dhānaɱ maccu-māraṇaɱ kāla-kiriyā khandhānaɱ bhedo kaḷebarassa nikkhepo jīvit'indriyassa upacchedo,||<br />
					idaɱ vuccati māraṇaɱ.|| ||</p>

					<p class="f4">Iti ayañ ca jarā idaɱ ca māraṇaɱ idaɱ vuccati bhikkhave jarā-māraṇaɱ.|| ||</p>

					<p class="f4">Jāti-samudayā jarā-māraṇa-samudayo,||<br />
					jāti-nirodhā jarā-māraṇa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo jarā-māraṇa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ jarā-māraṇaɱ pajānāti,||<br />
					evaɱ jarā-māraṇa-samudayaɱ pajānāti,||<br />
					<a id="pg58"><span class="f2 g"><b>[58]</b></span></a> evaɱ jarā-māraṇa-nirodhaɱ pajānāti,||<br />
					evaɱ jarā-māraṇa nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā jarā-māraṇaɱ abbhaññaɱsu,||<br />
					jarā-māraṇa-samudayaɱ abbhaññaɱsu,||<br />
					jarā-māraṇa-nirodhaɱ abbhaññaɱsu,||<br />
					jarā-māraṇa-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā-pahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā jarā-māraṇaɱ abhijānissanti,||<br />
					jarā-māraṇa-samudayaɱ abhijānissanti||<br />
					jarā-māraṇa-nirodhaɱ abhijānissanti,||<br />
					jarā-māraṇa-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā-pahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamā ca bhikkhave jāti?|| ||</p>

					<p class="f4">Yā tesaŋ tesaŋ sattānaɱ tamhi tamhi satta-nikāye jāti sañjāti okkanti nibbatti abhinibbatti,||<br />
					khandhānaɱ pātu-bhāvo āyatanānaɱ paṭilābho,||<br />
					ayaɱ vuccati bhikkhave jāti.|| ||</p>

					<p class="f4">Bhava-samudayā jāti-samudayo.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo jāti-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ jātiɱ pajānāti,||<br />
					evaɱ jāti samudayaɱ pajānāti,||<br />
					evaɱ jāti-nirodhaɱ pajānāti,||<br />
					evaɱ jāti-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā jāti abbhaññaɱsu,||<br />
					jāti-samudayaɱ abbhaññaɱsu,||<br />
					jāti-nirodhaɱ abbhaññaɱsu,||<br />
					jāti-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā jāti abhijānissanti,||<br />
					jāti-samudayaɱ abhijānissanti||<br />
					jāti-nirodhaɱ abhijānissanti,||<br />
					jāti-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamo ca bhikkhave, bhavo?|| ||</p>

					<p class="f4">Tayo me bhikkhave, bhavā:|| ||</p>

					<p class="f4">Kāma-bhavo,||<br />
					rūpa-bhavo,||<br />
					arūpa-bhavo.|| ||</p>

					<p class="f4">Ayaɱ vuccati bhikkhave, bhavo.|| ||</p>

					<p class="f4">Upādāna-samudayā bhava-samudayo.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo bhava-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ bhavaɱ pajānāti,||<br />
					evaɱ bhavasamudayaɱ pajānāti,||<br />
					evaɱ bhava-nirodhaɱ pajānāti,||<br />
					evaɱ bhava-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā bhava abbhaññaɱsu,||<br />
					bhava-samudayaɱ abbhaññaɱsu,||<br />
					bhava-nirodhaɱ abbhaññaɱsu,||<br />
					bhava-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā bhava abhijānissanti,||<br />
					bhava-samudayaɱ abhijānissanti||<br />
					bhava-nirodhaɱ abhijānissanti,||<br />
					bhava-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamañ ca bhikkhave upādānaɱ?|| ||</p>

					<p class="f4">Cattār'imāni bhikkhave, upādānāni:|| ||</p>

					<p class="f4">Kām'ūpadānaɱ,||<br />
					diṭṭh'ūpadānaɱ,||<br />
					sīlabbat'ūpadānaɱ,||<br />
					att'avād'ūpādānaɱ.|| ||</p>

					<p class="f4">Idaɱ vuccati bhikkhave upādānaɱ.|| ||</p>

					<p class="f4">Taṇhā-samudayā upādāna-samudayo.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo upādāna-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ upādānaɱ pajānāti,||<br />
					evaɱ upādāna-samudayaɱ pajānāti,||<br />
					evaɱ upādāna-nirodhaɱ pajānāti,||<br />
					evaɱ upādāna-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā upādāna abbhaññaɱsu,||<br />
					upādāna-samudayaɱ abbhaññaɱsu,||<br />
					upādāna-nirodhaɱ abbhaññaɱsu,||<br />
					upādāna-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā upādāna abhijānissanti,||<br />
					upādāna-samudayaɱ abhijānissanti||<br />
					upādāna-nirodhaɱ abhijānissanti,||<br />
					upādāna-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamā ca bhikkhave taṇhā?|| ||</p>

					<p class="f4">Chayime bhikkhave, taṇhā-kāyā:|| ||</p>

					<p class="f4">Rūpa-taṇhā,||<br />
					sadda-taṇhā,||<br />
					gandha-taṇhā,||<br />
					rasa-taṇhā,||<br />
					phoṭṭhabba-taṇhā,||<br />
					dhamma-taṇhā.|| ||</p>

					<p class="f4">Ayaɱ vuccati bhikkhave taṇhā.|| ||</p>

					<p class="f4">Vedanā-samudayā taṇhā-samudayo.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo taṇhā-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ taṇhaɱ pajānāti,||<br />
					evaɱ taṇhā-samudayaɱ pajānāti,||<br />
					evaɱ taṇhā-nirodhaɱ pajānāti,||<br />
					evaɱ taṇhā-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā taṇhā abbhaññaɱsu,||<br />
					taṇhā-samudayaɱ abbhaññaɱsu,||<br />
					taṇhā-nirodhaɱ abbhaññaɱsu,||<br />
					taṇhā-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā taṇhā abhijānissanti,||<br />
					taṇhā-samudayaɱ abhijānissanti||<br />
					taṇhā-nirodhaɱ abhijānissanti,||<br />
					taṇhā-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamā ca bhikkhave vedanā?|| ||</p>

					<p class="f4">Chayime bhikkhave, vedanākāyā:|| ||</p>

					<p class="f4">Cakkhu-samphassajā vedanā,||<br />
					sota-samphassajā vedanā,||<br />
					ghāṇa-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaɱ vuccati bhikkhave vedanā.|| ||</p>

					<p class="f4">Phassa-samudayā vedanā-samudayo.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ vedanaɱ pajānāti,||<br />
					evaɱ vedanā-samudayaɱ pajānāti,||<br />
					evaɱ vedanā-nirodhaɱ pajānāti,||<br />
					evaɱ vedanā-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā vedanā abbhaññaɱsu,||<br />
					vedanā-samudayaɱ abbhaññaɱsu,||<br />
					vedanā-nirodhaɱ abbhaññaɱsu,||<br />
					vedanā-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā vedanā abhijānissanti,||<br />
					vedanā-samudayaɱ abhijānissanti||<br />
					vedanā-nirodhaɱ abhijānissanti,||<br />
					vedanā-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamo ca bhikkhave phasso?|| ||</p>

					<p class="f4">Chayime bhikkhave, phassakāyā:|| ||</p>

					<p class="f4">Cakkhu-samphasso,||<br />
					sota-samphasso,||<br />
					ghāṇa-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Ayaɱ vuccati bhikkhave, phasso.|| ||</p>

					<p class="f4">Saḷāyatana-samudayā phassa-samudayo.|| ||</p>

					<p class="f4">Saḷāyatana-nirodhā phassa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo phassa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ phassaŋ pajānāti,||<br />
					evaɱ phassa-samudayaɱ pajānāti,||<br />
					evaɱ phassa-nirodhaɱ pajānāti,||<br />
					evaɱ phassa-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā phassa abbhaññaɱsu,||<br />
					phassa-samudayaɱ abbhaññaɱsu,||<br />
					phassa-nirodhaɱ abbhaññaɱsu,||<br />
					phassa-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā phassa abhijānissanti,||<br />
					phassa-samudayaɱ abhijānissanti||<br />
					phassa-nirodhaɱ abhijānissanti,||<br />
					phassa-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamaɱ ca bhikkhave saḷāyatanaɱ?|| ||</p>

					<p class="f4">Cakkhāyatanaɱ,||<br />
					sotāyatanaɱ,||<br />
					ghāṇāyatanaɱ,||<br />
					jivhāyatanaɱ,||<br />
					kāyāyatanaɱ,||<br />
					manāyatanaɱ.|| ||</p>

					<p class="f4">Idaɱ vuccati bhikkhave, saḷāyatanaɱ.|| ||</p>

					<p class="f4">Nāma-rūpa-samudayā saḷāyatana-samudayo.|| ||</p>

					<p class="f4">Nāma-rūpa-nirodhā saḷāyatana-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo saḷāyatana-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ saḷāyatanaɱ pajānāti,||<br />
					evaɱ saḷāyatana-samudayaɱ pajānāti,||<br />
					evaɱ saḷāyatana-nirodhaɱ pajānāti,||<br />
					evaɱ saḷāyatana-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā saḷāyatana abbhaññaɱsu,||<br />
					saḷāyatana-samudayaɱ abbhaññaɱsu,||<br />
					saḷāyatana-nirodhaɱ abbhaññaɱsu,||<br />
					saḷāyatana-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā saḷāyatana abhijānissanti,||<br />
					saḷāyatana-samudayaɱ abhijānissanti||<br />
					saḷāyatana-nirodhaɱ abhijānissanti,||<br />
					saḷāyatana-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamaɱ ca bhikkhave nāma-rūpaɱ?|| ||</p>

					<p class="f4">Vedanā,||<br />
					saññā,||<br />
					cetanā,||<br />
					phasso,||<br />
					mana-sikāro,||<br />
					idaɱ vuccati nāmaɱ.|| ||</p>

					<p class="f4">Cattāro ca mahā-bhūtā,||<br />
					catunnaɱ ca mahā-bhūtānaɱ upādāyarūpaɱ,||<br />
					idaɱ vuccati rūpaɱ.|| ||</p>

					<p class="f4">Iti idañ ca nāmaɱ,||<br />
					idañ ca rūpaɱ,||<br />
					idaɱ vuccati bhikkhave, nāma-rūpaɱ.|| ||</p>

					<p class="f4">Viññāṇa-samudayā nāma-rūpa-samudayo.|| ||</p>

					<p class="f4">Viññāṇa-nirodhā nāma-rūpa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo nāma-rūpa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ nāma-rūpaɱ pajānāti,||<br />
					evaɱ nāma-rūpa-samudayaɱ pajānāti,||<br />
					evaɱ nāma-rūpa-nirodhaɱ pajānāti,||<br />
					evaɱ nāma-rūpa-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā nāma-rūpa abbhaññaɱsu,||<br />
					nāma-rūpa-samudayaɱ abbhaññaɱsu,||<br />
					nāma-rūpa-nirodhaɱ abbhaññaɱsu,||<br />
					nāma-rūpa-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā nāma-rūpa abhijānissanti,||<br />
					nāma-rūpa-samudayaɱ abhijānissanti||<br />
					nāma-rūpa-nirodhaɱ abhijānissanti,||<br />
					nāma-rūpa-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katamaɱ ca bhikkhave viññāṇaɱ?|| ||</p>

					<p class="f4">Chayime bhikkhave, viññāṇakāyā:|| ||</p>

					<p class="f4">Cakkhu-viññāṇaɱ,||<br />
					sota-viññāṇaɱ,||<br />
					ghāṇa-viññāṇaɱ,||<br />
					jivhā-viññāṇaɱ,||<br />
					kāya-viññāṇaɱ,||<br />
					mano-viññāṇaɱ.|| ||</p>

					<p class="f4">Idaɱ vuccati bhikkhave, viññāṇaɱ.|| ||</p>

					<p class="f4">Sankhāra-samudayā viññāṇa-samudayo.|| ||</p>

					<p class="f4">Sankhāra-nirodhā viññāṇa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo viññāṇa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ viññāṇaɱ pajānāti,||<br />
					evaɱ viññāṇa-samudayaɱ pajānāti,||<br />
					evaɱ viññāṇa-nirodhaɱ pajānāti,||<br />
					evaɱ viññāṇa-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā viññāṇa abbhaññaɱsu,||<br />
					viññāṇa-samudayaɱ abbhaññaɱsu,||<br />
					viññāṇa-nirodhaɱ abbhaññaɱsu,||<br />
					viññāṇa-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā viññāṇa abhijānissanti,||<br />
					viññāṇa-samudayaɱ abhijānissanti||<br />
					viññāṇa-nirodhaɱ abhijānissanti,||<br />
					viññāṇa-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī.</p>

					<p class="ctr c">&#9632;</p>

					<p class="f4">Katame ca bhikkhave sankhārā?|| ||</p>

					<p class="f4">Tayo me bhikkhave, sankhārā:|| ||</p>

					<p class="f4"><a id="pg59"><span class="f2 g"><b>[59]</b></span></a> Kāya-sankhāro,||<br />
					vacī-sankhāro,||<br />
					citta-sankhāro,||<br />
					ime vuccanti bhikkhave, sankhārā.|| ||</p>

					<p class="f4">Avijjā-samudayā sankhāra-samudayo.|| ||</p>

					<p class="f4">Avijjā-nirodhā sankhāra-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo sankhāra-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="f4">Yato kho bhikkhave, ariya-sāvako evaɱ sankhāre pajānāti,||<br />
					evaɱ sankhāra-samudayaɱ pajānāti,||<br />
					evaɱ sankhāra-nirodhaɱ pajānāti,||<br />
					evaɱ sankhāra-nirodha-gāminiɱ paṭipadaɱ pajānāti,||<br />
					idam assa dhamme ñāṇaɱ.|| ||</p>

					<p class="f4">So iminā dhammena diṭṭhena viditena akālikena pattena pariyogāḷhena atītānāgate nayaɱ neti.|| ||</p>

					<p class="f4">Ye kho keci atītam addhānaɱ samaṇā vā brāhmaṇā vā sankhāra abbhaññaɱsu,||<br />
					sankhāra-samudayaɱ abbhaññaɱsu,||<br />
					sankhāra-nirodhaɱ abbhaññaɱsu,||<br />
					sankhāra-nirodha-gāminiɱ paṭipadaɱ abbhaññaɱsu,||<br />
					sabbe te evam evam abbhaññaɱsu.|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Ye pi hi keci anāgatam addhānaɱ samaṇā vā brāhmaṇā vā sankhāra abhijānissanti,||<br />
					sankhāra-samudayaɱ abhijānissanti||<br />
					sankhāra-nirodhaɱ abhijānissanti,||<br />
					sankhāra-nirodha-gāminiɱ paṭipadaɱ abhijānissanti,||<br />
					sabbe te evam evam abhijānissanti|| ||</p>

					<p class="f4">Seyyathā p'ahaɱ etarahi.|| ||</p>

					<p class="f4">Idam assa anvaye ñāṇaɱ.|| ||</p>

					<p class="f4">Yato kho bhikkhave ariya-sāvakassa imāni dve ñāṇāni parisuddhāni honti pariyodātāni dhamme ñāṇañ ca anvaye ñāṇañ ca,||<br />
					ayaɱ vuccati bhikkhave ariya-sāvako||<br />
					diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaɱ samāpanno iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>