<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2.12, Nidana Vagga, Sutta 67. Maha-Kotthita puts questions about the Paticca Samuppada to Sāriputta. He frames his questions in the form of the four basic propositions about existence put into questions about whether or not the links in the Paticca Samuppada are created by the self or other or both or neither." />
<title>SN 2 12.67: Nala-Kalapiyaɱ Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p67">Sutta 67</a></h4>

					<h1>Nala-Kalapiyaɱ Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg112"><span class="f2 g"><b>[112]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.067.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.067.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.067.olds.bd.htm#p1">olds</a>][<a href="../../../../dhamma-vinaya/wp/sn/02_nv/sn02.12.067.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā ca Sāriputto āyasmā ca Mahā Koṭṭhito Bārāṇasiyaɱ viharanti Isipatane Migadāye.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaɱ patisallāṇā vuṭṭhito yen'āyasmā Sāriputto ten'upasankami.|| ||</p>

					<p class="f4">Upasaɱkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā Koṭṭhito āyasmantaɱ Sāriputtaɱ etad avoca:|| ||</p>

					<p class="f4">"Kin nu kho āvuso Sāriputta,||<br />
					sayaŋ-kataɱ jarā-maraṇaɱ,||<br />
					para-kataɱ jarā-maraṇaɱ,||<br />
					<a id="pg113"><span class="f2 g"><b>[113]</b></span></a> sayaŋ-katañ ca para-katañ ca jarā-maraṇaɱ,||<br />
					udāhu asayaɱ-kāraɱ aparaŋ-kāraɱ adhicca -||<br />
					samuppannaɱ jarā-maraṇan" ti?|| ||</p>

					<p class="f4">"Na kho āvuso Koṭṭhika,||<br />
					sayaŋ-kataɱ jarā-maraṇaɱ,||<br />
					na para-kataɱ jarā-maraṇaɱ,||<br />
					na sayaŋ-katañ ca para-katañ ca jarā-maraṇaɱ,||<br />
					nāpi asayaɱ-kāraɱ,||<br />
					aparaŋ-kāraɱ adhicca samuppannaɱ jarā-maraṇaɱ.|| ||</p>

					<p class="f4">Api ca jāti-paccayā jarā-maraṇan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaɱ-katā jāti,||<br />
					para-katā jāti,||<br />
					sayaɱkatā ca para-katā ca jāti,||<br />
					udāhu asayaɱkārā aparaɱkārā adhicca-samuppannā jātī" ti?|| ||</p>

					<p class="f4">"Na kho āvuso Koṭṭhika,||<br />
					sayaɱkatā jāti,||<br />
					na para-katā jāti,||<br />
					na sayaɱkatā ca para-katā ca jāti,||<br />
					nāpi asayaɱkārā aparaɱkārā adhicca-samuppannā jāti.|| ||</p>

					<p class="f4">Api ca bhava-paccayā jātī" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaɱkato bhavo,||<br />
					para-kato bhavo,||<br />
					sayaɱkato ca para-kato ca bhavo,||<br />
					udāhu asayaɱkāro aparaɱkāro adhicca-samuppanno bhavo" ti?|| ||</p>

					<p class="f4">"Na kho āvuso Koṭṭhika,||<br />
					sayaɱkato bhavo||<br />
					na para-kato bhavo,||<br />
					na sayaɱkato ca para-kato ca bhavo,||<br />
					nāpi asayaɱkāro aparaɱkāro adhicca-samuppanno bhavo.|| ||</p>

					<p class="f4">Api ca upādāna-paccayā bhavo" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaŋ-kataɱ upādānaɱ,||<br />
					para-kataɱ upādānaɱ,||<br />
					sayakatañ ca para-katañ ca upādānaɱ,||<br />
					udāhu asayaɱ-kāraɱ aparaŋ-kāraɱ adhicca -||<br />
					samuppannaɱ nāma-rūpan" ti?|| ||</p>

					<p class="f4">"Na kho āvuso Koṭṭhika,||<br />
					sayaŋ-kataɱ upādānaɱ,||<br />
					Para-kataɱ upādānaɱ,||<br />
					na para-kataɱ upādānaɱ,||<br />
					na sayaŋ-katañ ca para-katañ ca upādānaɱ,||<br />
					nāpi asayaɱ-kāraɱ aparaŋ-kāraɱ adhicca -||<br />
					samuppannaɱ upādānaɱ.|| ||</p>

					<p class="f4">Api ca taṇhā-paccayā upādānan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaɱkatā taṇhā,||<br />
					para-katā taṇhā,||<br />
					sayaɱkatā ca para-katā ca taṇhā,||<br />
					udāhu asayaɱkārā aparaɱkārā adhicca-samuppannā taṇhā" ti?|| ||</p>

					<p class="f4">"Na kho āvuso Koṭṭhika,||<br />
					sayaɱkatā taṇhā,||<br />
					na para-katā taṇhā,||<br />
					na sayaɱkatā ca para-katā ca taṇhā,||<br />
					nāpi asayaɱkārā aparaɱkārā adhicca-samuppannā taṇhā.|| ||</p>

					<p class="f4">Api ca vedanā-paccayā taṇhā" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaɱkatā vedanā,||<br />
					para-katā vedanā,||<br />
					sayaɱkatā ca para-katā ca vedanā,||<br />
					udāhu asayaɱkārā aparaɱkārā adhicca-samuppannā vedanā" ti?|| ||</p>

					<p class="f4">"Na kho āvuso Koṭṭhika,||<br />
					sayaɱkatā vedanā,||<br />
					na para-katā vedanā,||<br />
					na sayaɱkatā ca para-katā ca vedanā,||<br />
					nāpi asayaɱkārā aparaɱkārā adhicca-samuppannā vedanā.|| ||</p>

					<p class="f4">Api ca phassa-paccayā vedanā" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaɱkato phasso,||<br />
					para-kato phasso,||<br />
					sayaɱkato ca para-kato ca phasso,||<br />
					udāhu asayaɱkāro aparaɱkāro adhiccasamuppano phasso" ti?|| ||</p>

					<p class="f4">"Na kho āvuso Koṭṭhika,||<br />
					sayaɱkato phasso,||<br />
					na para-kato phasso,||<br />
					na sayaɱkato ca para-kato ca phasso,||<br />
					nāpi asayaɱkāro aparaɱkāro adhicca-samuppanno phasso.|| ||</p>

					<p class="f4">Api ca saḷāyatana-paccayā phasso" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaŋ-kataɱ saḷāyatanaɱ,||<br />
					para-kataɱ saḷāyatanaɱ,||<br />
					sayakatañ ca para-katañ ca saḷāyatanaɱ,||<br />
					udāhu asayaɱ-kāraɱ aparaŋ-kāraɱ adhicca -||<br />
					samuppannaɱ saḷāyatanan" ti?|| ||</p>

					<p class="f4">"Na kho āvuso Koṭṭhika,||<br />
					sayaŋ-kataɱ saḷāyatanaɱ,||<br />
					na para-kataɱ saḷāyatanaɱ,||<br />
					na sayaŋ-kataɱ ca para-kataɱ ca saḷāyatanaɱ,||<br />
					nāpi asayaɱ-kāraɱ aparaŋ-kāraɱ adhicca -||<br />
					samuppannaɱ saḷāyatanaɱ.|| ||</p>

					<p class="f4">Api ca nāma-rūpa-paccayā saḷāyatanan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaŋ-kataɱ nāma-rūpaɱ,||<br />
					para-kataɱ nāma-rūpaɱ,||<br />
					sayaŋ-katañ ca para-katañ ca nāma-rūpaɱ,||<br />
					udāhu asayaɱ-kāraɱ aparaŋ-kāraɱ adhicca -||<br />
					samuppannaɱ nāma-rūpan" ti?|| ||</p>

					<p class="f4">"Na kho āvuso Koṭṭhika,||<br />
					sayaŋ-kataɱ nāma-rūpaɱ,||<br />
					na para-kataɱ nāma-rūpaɱ,||<br />
					na sayaŋ-katañ ca para-katañ ca nāma-rūpaɱ,||<br />
					nāpi asayaɱ-kāraɱ aparaŋ-kāraɱ adhicca -||<br />
					samuppannaɱ nāma-rūpaɱ.|| ||</p>

					<p class="f4">Api ca viññāṇa-paccayā nāma-rūpan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaŋ-kataɱ viññāṇaɱ,||<br />
					para-kataɱ viññāṇaɱ,||<br />
					sayaŋ-katañ ca para-katañ ca viññāṇaɱ,||<br />
					udāhu asayaɱ-kāraɱ aparaŋ-kāraɱ adhicca -||<br />
					samuppannaɱ viññāṇan" ti?|| ||</p>

					<p class="f4">"Na kho āvuso Koṭṭhika,||<br />
					sayakataɱ viññāṇaɱ,||<br />
					para-kataɱ viññāṇaɱ,||<br />
					na sayaŋ-katañ ca para-katañ ca viññāṇaɱ,||<br />
					nāpi asayaɱ-kāraɱ aparaŋ-kāraɱ adhicca -||<br />
					samuppannaɱ viññāṇaɱ.|| ||</p>

					<p class="f4">Api ca nāma-rūpa-paccayā viññāṇan" ti.|| ||</p>

					<p class="ctr c">&#9632;</p>

					<p class="f4"><a id="pg114"><span class="f2 g"><b>[114]</b></span></a>	"Idān'eva kho mayaɱ āyasmato Sāriputtassa bhāsitaɱ evaɱ ājānāma:|| ||</p>

					<p class="f4">'Na kho āvuso Koṭṭhika,||<br />
					sayaŋ-kataɱ nāma-rūpaɱ,||<br />
					na para-kataɱ nāma-rūpaɱ,||<br />
					na sayaŋ-katañ ca para-katañ ca nāma-rūpaɱ,||<br />
					nāpi asayaɱ-kāraɱ aparaŋ-kāraɱ adhicca -||<br />
					samuppannaɱ nāma-rūpaɱ.|| ||</p>

					<p class="f4">Api ca viññāṇa-paccayā nāma-rūpan.|| ||</p>

					<p class="f4">Idān'eva pana mayaɱ āyasmato Sāriputtassa bhāsitaɱ evaɱ ājānāma:|| ||</p>

					<p class="f4">"Na kho āvuso Koṭṭhika,||<br />
					sayaŋ-kataɱ viññāṇaɱ,||<br />
					na para-kataɱ viññāṇaɱ,||<br />
					na sayaŋ-katañ ca para-katañ ca viññāṇaɱ,||<br />
					nāpi asayaɱ-kāraɱ aparaŋ-kāraɱ adhicca -||<br />
					samuppannaɱ viññāṇaɱ.|| ||</p>

					<p class="f4">Api ca nāma-rūpa-paccayā viññāṇan.|| ||</p>

					<p class="f4">Yathā katham pan'āvuso Sāriputta,||<br />
					imassa bhāsitassa attho daṭṭhabbo" ti?|| ||</p>

					<p class="f4">"Tena hāvuso upamaɱ te karissāmi.|| ||</p>

					<p class="f4">Upamāya pi idh'ekacce viññū purisā bhāsitassa atthaɱ ājānan.|| ||</p>

					<p class="f4">Seyyathā pi āvuso,||<br />
					dve nalakalāpiyo añña-maññaɱ nissāya tiṭṭheyyuɱ,||<br />
					evam eva kho āvuso,||<br />
					nāma-rūpapapaccayā viññāṇa,||<br />
					viññāṇapapaccayā nāma-rūpa,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Tāsañ ce āvuso,||<br />
					nalakalāpīnaɱ ekaɱ apakaḍḍheyya,||<br />
					ekā papateyya,||<br />
					aparañce apakaḍḍheyya,||<br />
					aparā papateyya.|| ||</p>

					<p class="f4">Evam eva kho āvuso,||<br />
					nāma-rūpa-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p class="f4">"Acchariyaɱ āvuso Sāriputta,||<br />
					abbhutaɱ āvuso Sāriputta,||<br />
					yāva su-bhāsitañ cidaɱ āyasmatā Sāriputtena.|| ||</p>

					<p class="f4">Idaɱ ca pana mayaɱ āyasmato Sāriputtassa su-bhāsitaɱ imehi chattiɱsāya vatthūhi anumodāma.|| ||</p>

					<p class="f4">Jarā-maraṇassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti <a id="pg115"><span class="f2 g"><b>[115]</b></span></a> alaɱ vacanāya.|| ||</p>

					<p class="f4">Jarāmaraṇassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Jarāmaraṇassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Jātiyā ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Jātiyā ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Jātiyā ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Bhavassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Bhavassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Bhavassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Upādānassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Upādānassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Upādānassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Taṇhāya ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Taṇhāya ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Taṇhāya ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Vedanāya ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Vedanāya ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Vedanāya ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Phassassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Phassassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Phassassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">saḷāyatanassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">saḷāyatanassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">saḷāyatanassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Nāma-rūpassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Nāma-rūpassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Nāma-rūpassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Viññāṇassa ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Viññāṇassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Viññāṇassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Sankhārānaɱ ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Sankhārānaɱ ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Sankhārānaɱ ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāya.|| ||</p>

					<p class="f4">Avijjāya ce āvuso,||<br />
					bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Avijjāya ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaɱ vacanāya.|| ||</p>

					<p class="f4">Avijjāya ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammaNibbānappatto bhikkhū' ti alaɱ vacanāyāti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>