<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2.12, Nidana Vagga, Sutta 67. Maha-Kotthita puts questions about the paṭicca samuppāda to Sāriputta. He frames his questions in the form of the four basic propositions about existence put into questions about whether or not the links in the paṭicca samuppāda are created by the self or other or both or neither." />
<title>SN 2 12.67: Nala-Kalapiyaṃ Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p67">Sutta 67</a></h4>

					<h1>Nala-Kalapiyaṃ Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg112"><span class="f2 g"><b>[112]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.067.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.067.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.067.olds.bd.htm#p1">olds</a>][<a href="../../../../dhamma-vinaya/wp/sn/02_nv/sn02.12.067.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ āyasmā ca Sāriputto āyasmā ca Mahā Koṭṭhito Bārāṇasiyaṃ viharanti Isipatane Migadāye.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaṃ patisallāṇā vuṭṭhito yen'āyasmā Sāriputto ten'upasaṇkami.|| ||</p>

					<p class="f4">Upasaṃkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Mahā Koṭṭhito āyasmantaṃ Sāriputtaṃ etad avoca:|| ||</p>

					<p class="f4">"Kin nu kho āvuso Sāriputta,||<br />
					sayaṃ-kataṃ jarā-maraṇaṃ,||<br />
					para-kataṃ jarā-maraṇaṃ,||<br />
					<a id="pg113"><span class="f2 g"><b>[113]</b></span></a> sayaṃ-katañ ca para-katañ ca jarā-maraṇaṃ,||<br />
					udāhu asayaṃ-kāraṃ aparaṇ-kāraṃ adhicca -||<br />
					samuppannaṃ jarā-maraṇan" ti?|| ||</p>

					<p class="f4">"Na kho āvuso Koṭṭhika,||<br />
					sayaṃ-kataṃ jarā-maraṇaṃ,||<br />
					na para-kataṃ jarā-maraṇaṃ,||<br />
					na sayaṃ-katañ ca para-katañ ca jarā-maraṇaṃ,||<br />
					nāpi asayaṃ-kāraṃ,||<br />
					aparaṇ-kāraṃ adhicca samuppannaṃ jarā-maraṇaṃ.|| ||</p>

					<p class="f4">Api ca jāti-paccayā jarā-maraṇan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃ-katā jāti,||<br />
					para-katā jāti,||<br />
					sayaṃkatā ca para-katā ca jāti,||<br />
					udāhu asayaṃkārā aparaṃkārā adhicca-samuppannā jātī" ti?|| ||</p>

					<p class="f4">"Na kho āvuso Koṭṭhika,||<br />
					sayaṃkatā jāti,||<br />
					na para-katā jāti,||<br />
					na sayaṃkatā ca para-katā ca jāti,||<br />
					nāpi asayaṃkārā aparaṃkārā adhicca-samuppannā jāti.|| ||</p>

					<p class="f4">Api ca bhava-paccayā jātī" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃkato bhavo,||<br />
					para-kato bhavo,||<br />
					sayaṃkato ca para-kato ca bhavo,||<br />
					udāhu asayaṃkāro aparaṃkāro adhicca-samuppanno bhavo" ti?|| ||</p>

					<p class="f4">"Na kho āvuso Koṭṭhika,||<br />
					sayaṃkato bhavo||<br />
					na para-kato bhavo,||<br />
					na sayaṃkato ca para-kato ca bhavo,||<br />
					nāpi asayaṃkāro aparaṃkāro adhicca-samuppanno bhavo.|| ||</p>

					<p class="f4">Api ca upādāna-paccayā bhavo" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃ-kataṃ upādānaṃ,||<br />
					para-kataṃ upādānaṃ,||<br />
					sayakatañ ca para-katañ ca upādānaṃ,||<br />
					udāhu asayaṃ-kāraṃ aparaṇ-kāraṃ adhicca -||<br />
					samuppannaṃ nāma-rūpan" ti?|| ||</p>

					<p class="f4">"Na kho āvuso Koṭṭhika,||<br />
					sayaṃ-kataṃ upādānaṃ,||<br />
					Para-kataṃ upādānaṃ,||<br />
					na para-kataṃ upādānaṃ,||<br />
					na sayaṃ-katañ ca para-katañ ca upādānaṃ,||<br />
					nāpi asayaṃ-kāraṃ aparaṇ-kāraṃ adhicca -||<br />
					samuppannaṃ upādānaṃ.|| ||</p>

					<p class="f4">Api ca taṇhā-paccayā upādānan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃkatā taṇhā,||<br />
					para-katā taṇhā,||<br />
					sayaṃkatā ca para-katā ca taṇhā,||<br />
					udāhu asayaṃkārā aparaṃkārā adhicca-samuppannā taṇhā" ti?|| ||</p>

					<p class="f4">"Na kho āvuso Koṭṭhika,||<br />
					sayaṃkatā taṇhā,||<br />
					na para-katā taṇhā,||<br />
					na sayaṃkatā ca para-katā ca taṇhā,||<br />
					nāpi asayaṃkārā aparaṃkārā adhicca-samuppannā taṇhā.|| ||</p>

					<p class="f4">Api ca vedanā-paccayā taṇhā" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃkatā vedanā,||<br />
					para-katā vedanā,||<br />
					sayaṃkatā ca para-katā ca vedanā,||<br />
					udāhu asayaṃkārā aparaṃkārā adhicca-samuppannā vedanā" ti?|| ||</p>

					<p class="f4">"Na kho āvuso Koṭṭhika,||<br />
					sayaṃkatā vedanā,||<br />
					na para-katā vedanā,||<br />
					na sayaṃkatā ca para-katā ca vedanā,||<br />
					nāpi asayaṃkārā aparaṃkārā adhicca-samuppannā vedanā.|| ||</p>

					<p class="f4">Api ca phassa-paccayā vedanā" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃkato phasso,||<br />
					para-kato phasso,||<br />
					sayaṃkato ca para-kato ca phasso,||<br />
					udāhu asayaṃkāro aparaṃkāro adhiccasamuppano phasso" ti?|| ||</p>

					<p class="f4">"Na kho āvuso Koṭṭhika,||<br />
					sayaṃkato phasso,||<br />
					na para-kato phasso,||<br />
					na sayaṃkato ca para-kato ca phasso,||<br />
					nāpi asayaṃkāro aparaṃkāro adhicca-samuppanno phasso.|| ||</p>

					<p class="f4">Api ca saḷāyatana-paccayā phasso" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃ-kataṃ saḷāyatanaṃ,||<br />
					para-kataṃ saḷāyatanaṃ,||<br />
					sayakatañ ca para-katañ ca saḷāyatanaṃ,||<br />
					udāhu asayaṃ-kāraṃ aparaṇ-kāraṃ adhicca -||<br />
					samuppannaṃ saḷāyatanan" ti?|| ||</p>

					<p class="f4">"Na kho āvuso Koṭṭhika,||<br />
					sayaṃ-kataṃ saḷāyatanaṃ,||<br />
					na para-kataṃ saḷāyatanaṃ,||<br />
					na sayaṃ-kataṃ ca para-kataṃ ca saḷāyatanaṃ,||<br />
					nāpi asayaṃ-kāraṃ aparaṇ-kāraṃ adhicca -||<br />
					samuppannaṃ saḷāyatanaṃ.|| ||</p>

					<p class="f4">Api ca nāma-rūpa-paccayā saḷāyatanan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃ-kataṃ nāma-rūpaṃ,||<br />
					para-kataṃ nāma-rūpaṃ,||<br />
					sayaṃ-katañ ca para-katañ ca nāma-rūpaṃ,||<br />
					udāhu asayaṃ-kāraṃ aparaṇ-kāraṃ adhicca -||<br />
					samuppannaṃ nāma-rūpan" ti?|| ||</p>

					<p class="f4">"Na kho āvuso Koṭṭhika,||<br />
					sayaṃ-kataṃ nāma-rūpaṃ,||<br />
					na para-kataṃ nāma-rūpaṃ,||<br />
					na sayaṃ-katañ ca para-katañ ca nāma-rūpaṃ,||<br />
					nāpi asayaṃ-kāraṃ aparaṇ-kāraṃ adhicca -||<br />
					samuppannaṃ nāma-rūpaṃ.|| ||</p>

					<p class="f4">Api ca viññāṇa-paccayā nāma-rūpan" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso Sāriputta,||<br />
					sayaṃ-kataṃ viññāṇaṃ,||<br />
					para-kataṃ viññāṇaṃ,||<br />
					sayaṃ-katañ ca para-katañ ca viññāṇaṃ,||<br />
					udāhu asayaṃ-kāraṃ aparaṇ-kāraṃ adhicca -||<br />
					samuppannaṃ viññāṇan" ti?|| ||</p>

					<p class="f4">"Na kho āvuso Koṭṭhika,||<br />
					sayakataṃ viññāṇaṃ,||<br />
					para-kataṃ viññāṇaṃ,||<br />
					na sayaṃ-katañ ca para-katañ ca viññāṇaṃ,||<br />
					nāpi asayaṃ-kāraṃ aparaṇ-kāraṃ adhicca -||<br />
					samuppannaṃ viññāṇaṃ.|| ||</p>

					<p class="f4">Api ca nāma-rūpa-paccayā viññāṇan" ti.|| ||</p>

					<p class="ctr c">&#9632;</p>

					<p class="f4"><a id="pg114"><span class="f2 g"><b>[114]</b></span></a>	"Idān'eva kho mayaṃ āyasmato Sāriputtassa bhāsitaṃ evaṃ ājānāma:|| ||</p>

					<p class="f4">'Na kho āvuso Koṭṭhika,||<br />
					sayaṃ-kataṃ nāma-rūpaṃ,||<br />
					na para-kataṃ nāma-rūpaṃ,||<br />
					na sayaṃ-katañ ca para-katañ ca nāma-rūpaṃ,||<br />
					nāpi asayaṃ-kāraṃ aparaṇ-kāraṃ adhicca -||<br />
					samuppannaṃ nāma-rūpaṃ.|| ||</p>

					<p class="f4">Api ca viññāṇa-paccayā nāma-rūpan.|| ||</p>

					<p class="f4">Idān'eva pana mayaṃ āyasmato Sāriputtassa bhāsitaṃ evaṃ ājānāma:|| ||</p>

					<p class="f4">"Na kho āvuso Koṭṭhika,||<br />
					sayaṃ-kataṃ viññāṇaṃ,||<br />
					na para-kataṃ viññāṇaṃ,||<br />
					na sayaṃ-katañ ca para-katañ ca viññāṇaṃ,||<br />
					nāpi asayaṃ-kāraṃ aparaṇ-kāraṃ adhicca -||<br />
					samuppannaṃ viññāṇaṃ.|| ||</p>

					<p class="f4">Api ca nāma-rūpa-paccayā viññāṇan.|| ||</p>

					<p class="f4">Yathā katham pan'āvuso Sāriputta,||<br />
					imassa bhāsitassa attho daṭṭhabbo" ti?|| ||</p>

					<p class="f4">"Tena h'āvuso upamaṃ te karissāmi.|| ||</p>

					<p class="f4">Upamāya pi idh'ekacce viññū purisā bhāsitassa atthaṃ ājānan.|| ||</p>

					<p class="f4">Seyyathā pi āvuso,||<br />
					dve nalakalāpiyo añña-maññaṃ nissāya tiṭṭheyyuṃ,||<br />
					evam eva kho āvuso,||<br />
					nāma-rūpapapaccayā viññāṇa,||<br />
					viññāṇapapaccayā nāma-rūpa,||<br />
					nāma-rūpa-paccayā saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ,||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Tāsañ ce āvuso,||<br />
					nalakalāpīnaṃ ekaṃ apakaḍḍheyya,||<br />
					ekā papateyya,||<br />
					aparañce apakaḍḍheyya,||<br />
					aparā papateyya.|| ||</p>

					<p class="f4">Evam eva kho āvuso,||<br />
					nāma-rūpa-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p class="f4">"Acchariyaṃ āvuso Sāriputta,||<br />
					abbhutaṃ āvuso Sāriputta,||<br />
					yāva su-bhāsitañ cidaṃ āyasmatā Sāriputtena.|| ||</p>

					<p class="f4">Idaṃ ca pana mayaṃ āyasmato Sāriputtassa su-bhāsitaṃ imehi chattiṃsāya vatthūhi anumodāma.|| ||</p>

					<p class="f4">Jarā-maraṇassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti <a id="pg115"><span class="f2 g"><b>[115]</b></span></a> alaṃ vacanāya.|| ||</p>

					<p class="f4">Jarāmaraṇassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Jarāmaraṇassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Jātiyā ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Jātiyā ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Jātiyā ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Bhavassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Bhavassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Bhavassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Upādānassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Upādānassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Upādānassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Taṇhāya ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Taṇhāya ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Taṇhāya ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Vedanāya ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Vedanāya ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Vedanāya ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Phassassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Phassassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Phassassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">saḷāyatanassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">saḷāyatanassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">saḷāyatanassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Nāma-rūpassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Nāma-rūpassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Nāma-rūpassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Viññāṇassa ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Viññāṇassa ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Viññāṇassa ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Saṇkhārānaṃ ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Saṇkhārānaṃ ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Saṇkhārānaṃ ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāya.|| ||</p>

					<p class="f4">Avijjāya ce āvuso,||<br />
					bhikkhu nibbidāya virāgāya nirodhāya dhammaṃ deseti,||<br />
					'Dhamma-kathiko bhikkhū' ti alaṃ vacanāya.|| ||</p>

					<p class="f4">Avijjāya ce āvuso,||<br />
					bhikkhu nibbidāya virāgāya nirodhāya paṭipanno hoti,||<br />
					'Dhamm-ā-nu-Dhamma-paṭipanno bhikkhū' ti alaṃ vacanāya.|| ||</p>

					<p class="f4">Avijjāya ce āvuso,||<br />
					bhikkhu nibbidā virāgā nirodhā anupādā vimutto hoti,||<br />
					'diṭṭha-dhammanibbānappatto bhikkhū' ti alaṃ vacanāyāti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>