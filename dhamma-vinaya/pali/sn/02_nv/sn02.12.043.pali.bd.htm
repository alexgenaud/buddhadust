<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 43. The Buddha explains a version of the Paticca Samuppada that begins with the six realms of the senses." />
<title>SN 2 12 43: Dukkha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42" /></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p43">Sutta 43</a></h4>

					<h1>Dukkha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg71"><span class="f2 g"><b>[71]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.043.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.043.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"<a id="pg72"><span class="f2 g"><b>[72]</b></span></a> "Dukkhassa bhikkhave, samudayañ ca||<br />
					atthaŋ-gamañ ca desissāmi.|| ||</p>

					<p class="f4">Taɱ suṇātha, sādhukaɱ manasi-karotha, bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamo ca bhikkhave dukkhassa samudayo?|| ||</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Ayaɱ kho bhikkhave dukkhassa samudayo.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde ca uppajjati sota-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Ayaɱ kho bhikkhave dukkhassa samudayo.|| ||</p>

					<p class="ctr c">&#9632;</p>

					<p class="f4">Ghāṇañ ca paṭicca gandhe ca uppajjati ghāṇa-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Ayaɱ kho bhikkhave dukkhassa samudayo.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase ca uppajjati jivhā-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Ayaɱ kho bhikkhave dukkhassa samudayo.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭhabbe ca uppajjati kāya-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Ayaɱ kho bhikkhave dukkhassa samudayo.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme ca uppajjati mano-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Ayaɱ kho bhikkhave dukkhassa samudayo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo ca bhikkhave, dukkhassa atthaŋ-gamo?|| ||</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaɱ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ kho bhikkhave dukkhassa atthaŋ-gamo.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde ca uppajjati sota-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaɱ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ kho bhikkhave dukkhassa atthaŋ-gamo.|| ||</p>

					<p class="ctr c">&#9632;</p>

					<p class="f4">Ghāṇañ ca paṭicca gandhe ca uppajjati ghāṇa-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho. Jāti-nirodhā jarā-māraṇaɱ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ kho bhikkhave dukkhassa atthaŋ-gamo.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase ca jivhā-viññāṇaɱ.|| ||</p>

					<p class="f4">Tiṇṇaɱ saŋgati phasso. Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaɱ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ kho bhikkhave dukkhassa atthaŋ-gamo.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭabbe ca kāya-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaɱ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ kho bhikkhave dukkhassa atthaŋ-gamo.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme ca uppajjati mano-viññāṇaɱ.|| ||</p>

					<p class="f4">Tiṇṇaɱ saŋgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaɱ <a id="pg73"><span class="f2 g"><b>[73]</b></span></a> soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaɱ kho bhikkhave dukkhassa atthaŋ-gamo" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>