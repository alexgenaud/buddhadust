<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 3 14 Dhatu Samyutta, Sutta 5.  Because of the diversity in elements arises diversity of contact; because of the diversity of contact arises diversity of sense experience; diversity of contact does not arise because of diversity of sense experience; diversity in elements does not arise because of diversity of contact." />
<title>SN 2 14.5: Dutiya Vedanānā [No Vedanā-Nānatta] Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					14. Dhātu-Saɱyuttaɱ<br />
					I. Nānatta Vagga Paṭhama<br />
					1. Ajjhatta-Pañcakaɱ</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p5">Sutta 5</a></h4>

					<h1>Dutiya Vedanānā [No Vedanā-Nānatta] Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1" href="../../../../dhamma-vinaya/pts/sn/02_nv/sn02.14.005.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.14.005.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.14.005.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. "Dhātu-nānattaɱ bhikkhave, paṭicca uppajjati phassa-nānattaɱ,||<br />
					phassa-nānattaɱ paṭicca uppajjati vedanā-nānattaɱ.|| ||</p>

					<p class="f4">No vedanā-nānattaɱ paṭicca uppajjati phassa-nānattaɱ,||<br />
					no phassa-nānattaɱ paṭicca uppajjati dhātu-nānattaɱ.|| ||</p>

					<p class="f4">3. Katamañ ca bhikkhave dhātu-nānattaɱ?|| ||</p>

					<p class="f4">4. Cakkhu-dhātu||<br />
					sota-dhātu||<br />
					ghāṇa-dhātu||<br />
					jivhā-dhātu||<br />
					kāya-dhātu||<br />
					mano-dhātu.|| ||</p>

					<p class="f4">Idaɱ vuccati bhikkhave dhātu-nānattaɱ.|| ||</p>

					<p class="f4">4. Kathañ ca bhikkhave, dhātu-nānattam paṭicca uppajjati phassa-nānattaɱ,||<br />
				 	phassa-nānattaɱ paṭicca uppajjati vedanā-nānattaɱ.|| ||</p>

					<p class="f4">No vedanā-nānattaɱ paṭicca uppajjati phassa-nānattaɱ,||<br />
					no phassa-nānattaɱ paṭicca uppajjati dhātu-nānattaɱ?|| ||</p>

					<p class="f4">5. Cakkhu-dhātum bhikkhave, paṭicca uppajjati cakkhu-samphasso||<br />
					cakkhu-samphassaɱ paṭicca uppajjati cakkhu-samphassajā vedanā.|| ||</p>

					<p class="f4">No cakkhu-samphassajaɱ vedanaɱ <a id="pg143"><span class="f2 g"><b>[143]</b></span></a> paṭicca uppajjati cakkhu-samphasso,||<br />
					no cakkhu-samphassaɱ paṭicca uppajjati cakkhu-dhātu.|| ||</p>

					<p class="f4">6. Sota-dhātuɱ paṭicca uppajjati sota-samphasso,||<br />
					sota-samphassaɱ paṭicca uppajjati sota-samphassajā vedanā.|| ||</p>

					<p class="f4">No sota-samphassajaɱ vedanaɱ paṭicca uppajjati cakkhu-samphasso,||<br />
					no sota-samphassaɱ paṭicca uppajjati sota-dhātu.|| ||</p>

					<p class="f4">7. Ghāṇa-dhātuɱ paṭicca uppajjati ghāṇa-samphasso,||<br />
					ghāṇa-samphassaɱ paṭicca uppajjati ghāṇa-samphassajā vedanā.|| ||</p>

					<p class="f4">No ghāṇa-samphassajaɱ vedanaɱ paṭicca uppajjati ghāṇa-samphasso,||<br />
					no ghāṇa-samphassaɱ paṭicca uppajjati ghāṇa-dhātu.|| ||</p>

					<p class="f4">8. Jivhā-dhātuɱ paṭicca uppajjati jivhā-samphasso,||<br />
					jivhā-samphassaɱ paṭicca uppajjati jivhā-samphassajā vedanā.|| ||</p>

					<p class="f4">No jivhā-samphassajaɱ vedanaɱ paṭicca uppajjati jivhā-samphasso,||<br />
					no jivhā-samphassaɱ paṭicca uppajjati jivhā-dhātu.|| ||</p>

					<p class="f4">9. Kāya-dhātuɱ paṭicca uppajjati kāya-samphasso,||<br />
					kāya-samphassaɱ paṭicca uppajjati kāya-samphassajā vedanā.|| ||</p>

					<p class="f4">No kāya-samphassajaɱ vedanaɱ paṭicca uppajjati kāya-samphasso,||<br />
					no kāya-samphassaɱ paṭicca uppajjati kāya-dhātu.|| ||</p>

					<p class="f4">10. Mano-dhātuɱ paṭicca uppajjati mano-samphasso,||<br />
					mano-samphassaɱ paṭicca uppajjati mano-samphassajā vedanā.|| ||</p>

					<p class="f4">No mano-samphassajaɱ vedanaɱ paṭicca uppajjati mano-samphasso,||<br />
					no mano-samphassaɱ paṭicca uppajjati mano-dhātu.|| ||</p>

					<p class="f4">11. Evaɱ kho bhikkhave, dhātu-nānattaɱ paṭicca uppajjati phassa-nānattaɱ||<br />
					phassa-nānattaɱ paṭicca uppajjati vedanā-nānattaɱ.|| ||</p>

					<p class="f4">No vedanā-nānattaɱ paṭicca uppajjati phassa-nānattaɱ,||<br />
					no phassa-nānattaɱ paṭicca uppajjati dhātu-nānattan" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>