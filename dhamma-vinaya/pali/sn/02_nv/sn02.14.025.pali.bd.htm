<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, (3) 14. Dhatu Samyutta, Sutta 25. The Buddha Points out that in the past, the future and the present people gather together in groups bsed on similarities in their charisteristics." />
<title>SN 2 14.25: Panca Sikkhapada Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					Nidāna Vagga<br />
					14. Dhatu Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p25">Sutta 25</a></h4>

					<h1>Pañca Sikkhāpadani Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.025.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Dhātuso va bhikkhave, sattā saɱsandanti samenti:|| ||</p>

					<p class="f4">3. Pāṇāti-pātino pāṇāti-pātīhi saddhiɱ saɱsandanti samenti,||<br />
					adinn'ādāyino adinn'ādāyīhi saddhiɱ saɱsandanti samenti,||<br />
					kāmesu micchā-cārayo kāmesu micchā-cārīhi saddhiɱ saɱsandanti samenti,||<br />
					musā-vādino musā-vādīhi saddhiɱ saɱsandanti samenti,||<br />
					surā-mera-yamajja-pamā-daṭṭhāyino surā-mera-yamajja-pamā-daṭṭhāyīhi saddhiɱ saɱsandanti samenti.|| ||</p>

					<p class="f4">Pāṇāti-pātā paṭiviratā pāṇāti-pātā paṭiviratehi saddhiɱ saɱsandanti samenti,||<br />
					adinn'ādānā paṭiviratā adinn'ādānā paṭiviratehi saddhiɱ saɱsandanti samenti,||<br />
					kāmesu micchā-cārā paṭiviratā kāmesu micchā-cārā paṭiviratehi saddhiɱ saɱsandanti samenti,||<br />
					musā-vādā paṭiviratā musā-vādā paṭiviratehi saddhiɱ saɱsandanti samenti,||<br />
					surā-mera-yamajja-pamā-daṭṭhānā paṭiviratā surā-mera-yamajja-pamā-daṭṭhānā paṭiviratehi saddhiɱ saɱsandanti, samentī ti.|| ||</p>

					<p class="f4">4. Atītam pi bhikkhave, addhānaɱ dhātuso va sattā saɱsandiɱsu samiɱsu:|| ||</p>

					<p class="f4">Pāṇāti-pātino pāṇāti-pātīhi saddhiɱ saɱsandiɱsu samiɱsu,||<br />
					adinn'ādāyino adinn'ādāyīhi saddhiɱ saɱsandiɱsu samiɱsu,||<br />
					kāmesu micchā-cārayo kāmesu micchā-cārīhi saddhiɱ saɱsandiɱsu samiɱsu,||<br />
					musā-vādino musā-vādīhi saddhiɱ saɱsandiɱsu samiɱsu,||<br />
					surā-mera-yamajja-pamā-daṭṭhāyino surā-mera-yamajja-pamā-daṭṭhāyīhi saddhiɱ saɱsandiɱsu samiɱsu.|| ||</p>

					<p class="f4">Pāṇāti-pātā paṭiviratā pāṇāti-pātā paṭiviratehi saddhiɱ saɱsandiɱsu samiɱsu,||<br />
					adinn'ādānā paṭiviratā adinn'ādānā paṭiviratehi saddhiɱ saɱsandiɱsu samiɱsu,||<br />
					kāmesu micchā-cārā paṭiviratā kāmesu micchā-cārā paṭiviratehi saddhiɱ saɱsandiɱsu samiɱsu,||<br />
					musā-vādā paṭiviratā musā-vādā paṭiviratehi saddhiɱ saɱsandiɱsu samiɱsu,||<br />
					surā-mera-yamajja-pamā-daṭṭhānā paṭiviratā surā-mera-yamajja-pamā-daṭṭhānā paṭiviratehi saddhiɱ saɱsandiɱsu samiɱsu.|| ||</p>

					<p class="f4">5. Anāgatam pi bhikkhave, addhānaɱ dhātuso va sattā saɱsandissanti samessanti:|| ||</p>

					<p class="f4">Pāṇāti-pātino pāṇāti-pātīhi saddhiɱ saɱsandissanti samessanti,||<br />
					adinn'ādāyino adinn'ādāyīhi saddhiɱ saɱsandissanti samessanti,||<br />
					kāmesu micchā-cārayo kāmesu micchā-cārīhi saddhiɱ saɱsandissanti samessanti,||<br />
					musā-vādino musā-vādīhi saddhiɱ saɱsandissanti samessanti,||<br />
					surā-mera-yamajja-pamā-daṭṭhāyino surā-mera-yamajja-pamā-daṭṭhāyīhi saddhiɱ saɱsandissanti samessanti.|| ||</p>

					<p class="f4">Pāṇāti-pātā paṭiviratā pāṇāti-pātā paṭiviratehi saddhiɱ saɱsanssadanti samessanti,||<br />
					adinn'ādānā paṭiviratā adinn'ādānā paṭiviratehi saddhiɱ saɱsandissanti samessanti,||<br />
					kāmesu micchā-cārā paṭiviratā kāmesu micchā-cārā paṭiviratehi saddhiɱ saɱsandissanti samessanti,||<br />
					musā-vādā paṭiviratā musā-vādā paṭiviratehi saddhiɱ saɱsandissanti samessanti,||<br />
					surā-mera-yamajja-pamā-daṭṭhānā paṭiviratā surā-mera-yamajja-pamā-daṭṭhānā paṭiviratehi saddhiɱ saɱsandissanti, samessanti.|| ||</p>

					<p class="f4">6. Etarahi pi bhikkhave, paccuppannaɱ addhānaɱ dhātuso va sattā saɱsandanti samenti:|| ||</p>

					<p class="f4">Pāṇāti-pātino pāṇāti-pātīhi saddhiɱ saɱsandanti samenti,||<br />
					adinn'ādāyino adinn'ādāyīhi saddhiɱ saɱsandanti samenti,||<br />
					kāmesu micchā-cārayo kāmesu micchā-cārīhi saddhiɱ saɱsandanti samenti,||<br />
					musā-vādino musā-vādīhi saddhiɱ saɱsandanti samenti,||<br />
					surā-mera-yamajja-pamā-daṭṭhāyino surā-mera-yamajja-pamā-daṭṭhāyīhi saddhiɱ saɱsandanti samenti.|| ||</p>

					<p class="f4">Pāṇāti-pātā paṭiviratā pāṇāti-pātā paṭiviratehi saddhiɱ saɱsandanti samenti,||<br />
					adinn'ādānā paṭiviratā adinn'ādānā paṭiviratehi saddhiɱ saɱsandanti samenti,||<br />
					kāmesu micchā-cārā paṭiviratā kāmesu micchā-cārā paṭiviratehi saddhiɱ saɱsandanti samenti,||<br />
					musā-vādā paṭiviratā musā-vādā paṭiviratehi saddhiɱ saɱsandanti samenti,||<br />
					surā-mera-yamajja-pamā-daṭṭhānā paṭiviratā surā-mera-yamajja-pamā-daṭṭhānā paṭiviratehi saddhiɱ saɱsandanti, samentī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>