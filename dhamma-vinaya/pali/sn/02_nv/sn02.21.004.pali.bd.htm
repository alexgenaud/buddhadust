<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Bhikkhu Samyutta, Sutta 4. A novice bhikkhu is brought before the Buddha because he is thought to be a slacker by other bhikkhus. The Master reveals that this brother is already an Arahant.">
<title>SN 2 21.4: Navo</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					XXI. Bhikkhu Saɱyutta</p>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p4">Sutta 4</a></h4>

					<h1>Navo or Nava Bhikkhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg277"><span class="f2 g"><b>[277]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p1">rhyc</a>][<a href="../../../../dhamma-vinaya/wp/sn/02_nv/sn02.21.004.bodh.wp.htm#p1">bodh</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p2">rhyc</a>]</span>Tena kho pana samayena aññataro navo bhikkhu pacchā-bhattam piṇḍa-pāta-paṭikkanto vihāram pavisitvā appossukko tunhībhūto saŋkāsāyati,||<br />
					na bhikkhūnaɱ veyyāvaccam karoti cīvarakāra samaye.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p3">rhyc</a>]</span> Atha kho sambahulā bhikkhū yena Bhagavā ten upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p4">rhyc</a>]</span> Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Idha bhante, aññataro navo bhikkhū pacchā-bhattaɱ piṇḍa-pāta-paṭikkanto vihāraɱ pavisitvā appossukko tuṇhī-bhūto saŋkasāyati||<br />
					na bhikkhūnaɱ veyyāvaccaɱ karoti cīvarakāra samaye" ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p5">rhyc</a>]</span>Atha kho Bhagavā aññataraɱ bhikkhū āmantesi|| ||</p>

					<p class="f4">"Ehi tvaɱ bhikkhu mama vacanena taɱ bhikkhuɱ āmantehi,||<br />
					Satthā taɱ āvuso, āmantetī" ti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p6">rhyc</a>]</span>'Evaɱ bhante' ti kho so bhikkhu Bhagavato paṭissutvā yena so bhikkhu ten'upasankami.|| ||</p>

					<p class="f4">Upasaŋkamitvā taɱ bhikkhum etad avoca:</p>

					<p class="f4">"Satthā taɱ āvuso, āmantetī" ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p7">rhyc</a>]</span>'Evam āvuso' ti kho so bhikkhu tassa bhikkhuno paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p8">rhyc</a>]</span>Eka-m-antaɱ nisinnaɱ kho taɱ bhikkhūɱ Bhagavā etad avoca:|| ||</p>

					<p class="f4">"Saccaɱ kira tvaɱ bhikkhu,||<br />
					pacchā-bhattaɱ piṇḍa-pāta-paṭikkanto vihāraɱ pavisitvā appossukko tuṇhī-bhūto saɱkasāyasi,||<br />
					na bhikkhūnaɱ veyyāvaccaɱ karosi cīvarakāra samaye" ti.|| ||</p>

					<p class="f4">'Aham pi kho bhante, sakaɱ kiccaɱ karomī' ti.|| ||</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p9">rhyc</a>]</span>Atha kho Bhagavā tassa bhikkhuno cetasā cotoparivitakkam aññāya bhikkhū āmantesi:|| ||</p>

					<p class="f4">Mā kho tumhe bhikkhave, etassa bhikkhuno vjjhāyittha.|| ||</p>

					<p class="f4">Eso kho bhikkhave, bhikkhu catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī akiccha-lābhī akasira-lābhī.|| ||</p>

					<p class="f4">Yassa catthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja viharatī' ti.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p10">rhyc</a>]</span>
					Idam avoca Bhagavā,||<br />
					idaɱ vatvāna Sugato athāparaɱ etad avoca Satthā.|| ||</p>

					      <p class="f4 in2">Na-y-idaɱ sithilam ārabbha||<br />
							na yidaɱ appena thāmasā,<br />
							Nibbānaɱ adhigantabbaɱ||<br />
							sabba-dukkhapamocanaɱ.||<br />
							Ayaāɱ ca daharo bhikkhu||<br />
							ayam uttamaporiso,||<br />
							dhāreti antimaɱ dehaɱ||<br />
							chetvā Māraɱ savāhininti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>