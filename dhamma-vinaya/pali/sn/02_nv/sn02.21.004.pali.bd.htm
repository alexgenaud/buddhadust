<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Bhikkhu Samyutta, Sutta 4. A novice bhikkhu is brought before the Buddha because he is thought to be a slacker by other bhikkhus. The Master reveals that this brother is already an Arahant.">
<title>SN 2 21.4: Nava Bhikkhu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					21. Bhikkhu Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p4">Sutta 4</a></h4>

					<h1>Nava Bhikkhu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg277"><span class="f2 g"><b>[277]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p1">rhyc</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p2">rhyc</a>]</span> Tena kho pana samayena aññataro navo bhikkhu pacchā-bhattam piṇḍa-pāta-paṭikkanto vihāram pavisitvā appossukko tunhībhūto saṅkāsāyati,||<br />
					na bhikkhūnaṃ veyyāvaccam karoti cīvarakāra samaye.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p3">rhyc</a>]</span> Atha kho sambahulā bhikkhū yena Bhagavā ten upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p4">rhyc</a>]</span> Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Idha bhante, aññataro navo bhikkhū pacchā-bhattaṃ piṇḍa-pāta-paṭikkanto vihāraṃ pavisitvā appossukko tuṇhī-bhūto saṅkasāyati||<br />
					na bhikkhūnaṃ veyyāvaccaṃ karoti cīvarakāra samaye" ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p5">rhyc</a>]</span> Atha kho Bhagavā aññataraṃ bhikkhū āmantesi|| ||</p>

					<p class="f4">"Ehi tvaṃ bhikkhu mama vacanena taṃ bhikkhuṃ āmantehi,||<br />
					'Satthā taṃ āvuso, āmante' tī" ti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p6">rhyc</a>]</span> 'Evaṃ bhante' ti kho so bhikkhu Bhagavato paṭi-s-sutvā yena so bhikkhu ten'upasaṅkami.|| ||</p>

					<p class="f4">Upasaṅkamitvā taṃ bhikkhum etad avoca:</p>

					<p class="f4">"'Satthā taṃ āvuso, āmante' tī" ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p7">rhyc</a>]</span> "Evam āvuso" ti kho so bhikkhu tassa bhikkhuno paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><a id="pg279"><span class="f2 g"><b>[279]</b></span></a> <span class="f3">[<a id="p8">8</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p8">rhyc</a>]</span> Eka-m-antaṃ nisinnaṃ kho taṃ bhikkhūṃ Bhagavā etad avoca:|| ||</p>

					<p class="f4">"Saccaṃ kira tvaṃ bhikkhu,||<br />
					pacchā-bhattaṃ piṇḍa-pāta-paṭikkanto vihāraṃ pavisitvā appossukko tuṇhī-bhūto saṅkasāyasi,||<br />
					na bhikkhūnaṃ veyyāvaccaṃ karosi cīvarakāra samaye" ti.|| ||</p>

					<p class="f4">"Aham pi kho bhante, sakaṃ kiccaṃ karomī" ti.|| ||</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p9">rhyc</a>]</span> Atha kho Bhagavā tassa bhikkhuno cetasā ceto-parivitakkam aññāya bhikkhū āmantesi:|| ||</p>

					<p class="f4">"Mā kho tumhe bhikkhave,||<br />
					etassa bhikkhuno vjjhāyittha.|| ||</p>

					<p class="f4">Eso kho bhikkhave, bhikkhu catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī akiccha-lābhī akasira-lābhī.|| ||</p>

					<p class="f4">Yassa catthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja viharatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/02_nv/sn02.21.004.rhyc.pts.htm#p10">rhyc</a>]</span>
					Idam avoca Bhagavā,||<br />
					idaṃ vatvāna Sugato athāparaṃ etad avoca Satthā.|| ||</p>

					      <p class="f4 in2">Na-y-idaṃ sithilam ārabbha||<br />
							na yidaṃ appena thāmasā,<br />
							Nibbānaṃ adhigantabbaṃ||<br />
							sabba-dukkhapamocanaṃ.||<br />
							Ayaāṃ ca daharo bhikkhu||<br />
							ayam uttamaporiso,||<br />
							dhāreti antimaṃ dehaṃ||<br />
							chetvā Māraṃ savāhininti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>