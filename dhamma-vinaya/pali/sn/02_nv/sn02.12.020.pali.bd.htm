<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 20. The Buddha teaches that whether a Buddha arises or not, existence arises as a consequence of a chain of interdependent factors, that each of the factors is impermanent, and that one who sees coming into existence and existence in this way will not have ideas of self with regard to the past, future or present." />
<title>SN 2 12 20: Paccaya (paccayuppanna) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p20">Sutta 20</a></h4>

					<h1>Paccaya (Paccayuppanna) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg25"><span class="f2 g"><b>[25]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.020.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.020.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.020.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">2. "Paṭicca-samuppādañ ca vo bhikkhave,||<br />
					desissāmi||<br />
					paṭicca-samuppanne ca dhamme.|| ||</p>

					<p class="f4">Taɱ suṇātha,||<br />
					sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante"||<br />
					ti kho ke bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">3. "Katamo ca bhikkhave, paṭicca-samuppādo?|| ||</p>

					<p class="f4">Jāti-paccayā bhikkhave jarā-maraṇaɱ:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">jāti-paccayā bhikkhave jarā-maraṇaɱ.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Bhava-paccayā bhikkhave jāti:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Bhava-paccayā bhikkhave jāti.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.|| ||</p>

					<p class="ctr c">&#9632;</p>

					<p class="f4">Upādāna-paccayā bhikkhave bhavo:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Upādāna-paccayā bhikkhave bhavo.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Taṇhā-paccayā bhikkhave upādānaɱ:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Taṇhā-paccayā bhikkhave upādānaɱ.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Vedanā-paccayā bhikkhave taṇhā:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Vedanā-paccayā bhikkhave taṇhā.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Phassa-paccayā bhikkhave vedanā:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Phassa-paccayā bhikkhave vedanā.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Saḷāyatana-paccayā bhikkhave phasso:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">saḷāyatana-paccayā bhikkhave phasso.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Nāma-rūpa-paccayā bhikkhave saḷāyatanaɱ:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Nāma-rūpa-paccayā bhikkhave saḷāyatanaɱ.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Viññāṇa-paccayā bhikkhave nāma-rūpaɱ:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Viññāṇa-paccayā bhikkhave nāma-rūpaɱ.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">Sankhāra-paccayā bhikkhave viññāṇaɱ:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Sankhāra-paccayā bhikkhave viññāṇaɱ.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.)|| ||</p>

					<p class="ctr c">&#9632;</p>

					<p class="f4">5. Avijjā-paccayā bhikkhave sankhārā:|| ||</p>

					<p class="f4">Uppādā vā Tathāgatānaɱ||<br />
					anuppādā vā Tathāgatānaɱ||<br />
					ṭhitā va sā dhātu||<br />
					dhammaṭṭhitatā||<br />
					dhammaniyāmatā||<br />
					ida-paccayatā.|| ||</p>

					<p class="f4">Taɱ Tathāgato abhisambujjhati,||<br />
					<a id="pg26"><span class="f2 g"><b>[26]</b></span></a> abhisameti,||<br />
					abhisambujjhitvā abhisametvā||<br />
					ācikkhati deseti||<br />
					paññapeti||<br />
					paṭṭhapeti||<br />
					vivarati||<br />
					vibhajati||<br />
					uttānīkaroti.|| ||</p>

					<p class="f4">'Passathā ti cāha:|| ||</p>

					<p class="f4">Avijjā-paccayā bhikkhave sankhārā.'|| ||</p>

					<p class="f4">Iti kho bhikkhave,||<br />
					yā tatra tathatā avitathatā||<br />
					anaññathatā||<br />
					idappaccayatā.|| ||</p>

					<p class="f4">Ayaɱ vuccati bhikkhave, paṭicca-samuppādo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">6. Katame ca bhikkhave, paṭicca-samuppannā dhammā?|| ||</p>

					<p class="f4">Jarāmaraṇaɱ bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Jāti bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Bhavo bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Upādānaɱ bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Taṇhā bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Vedanā bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Phasso bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">saḷāyatanaɱ bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Nāma-rūpaɱ bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Viññāṇaɱ bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Sankhārā bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Avijjā bhikkhave,||<br />
					aniccaɱ saŋkhataɱ||<br />
					paṭicca-samuppannaɱ,||<br />
					khaya-dhammaɱ||<br />
					vaya-dhammaɱ||<br />
					virāga-dhammaɱ||<br />
					nirodha-dhammaɱ.|| ||</p>

					<p class="f4">Ime vuccanti bhikkhave,||<br />
					paṭicca-samuppannā dhammā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">18. Yato kho bhikkhave,||<br />
					ariya-sāvakassa ayañ ca paṭicca-samuppādo||<br />
					ime ca paṭicca-samuppannā dhammā||<br />
					yathā-bhūtaɱ samma-p-paññāya su-diṭṭhā honti,||<br />
					so vata pubbantaɱ vā paridhāvissati:|| ||</p>

					<p class="f4">'Ahosiɱ nu khvāhaɱ atītam addhānaɱ?|| ||</p>

					<p class="f4">Na nu kho ahosiɱ atītam addhānaɱ?|| ||</p>

					<p class="f4">Kiɱ nu kho ahosiɱ atītam addhānaɱ?|| ||</p>

					<p class="f4">Kathaɱ nu kho ahosiɱ atītam addhānaɱ?|| ||</p>

					<p class="f4">Kiɱ hutvā kiɱ ahosiɱ||<br />
					nu khvāhaɱ atītam addhānan' ti?|| ||</p>

					<p class="ctr c">&#9632;</p>

					<p class="f4">19. Aparantaɱ vā upadhāvissati:|| ||</p>

					<p class="f4">'Bhavissāmi nu khvāhaɱ anāgatam addhānaɱ?|| ||</p>

					<p class="f4">Na nu kho bhavissāmi  <a id="pg27"><span class="f2 g"><b>[27]</b></span></a> anāgatam addhānaɱ?|| ||</p>

					<p class="f4">Kiɱ nu kho bhavissāmi anāgatam addhānaɱ?|| ||</p>

					<p class="f4">Kathaɱ nu kho bhavissāmi anāgatam addhānaɱ?|| ||</p>

					<p class="f4">Kiɱ hutvā kiɱ bhavissāmi nu khvāhaɱ anāgatam addhānan' ti?|| ||</p>

					<p class="ctr c">&#9632;</p>

					<p class="f4">20. Etarahi vā pacc'uppannaɱ addhānaɱ ajjhattaɱ kathaŋkathī bhavissati:|| ||</p>

					<p class="f4">'Ahaɱ nu khosmi?|| ||</p>

					<p class="f4">No nu khosmi?|| ||</p>

					<p class="f4">Kiɱ nu khosmi?|| ||</p>

					<p class="f4">Kathaɱ nu khosmi?|| ||</p>

					<p class="f4">Ayaɱ nu kho satto kuto āgato,||<br />
					so kuhiɱ gāmī bhavissatī' ti?|| ||</p>

					<p class="f4">N'etaɱ ṭhānaɱ vijjati.|| ||</p>

					<p class="f4">21. Taɱ kissa hetu?|| ||</p>

					<p class="f4">Tathā hi bhikkhave,||<br />
					ariya-sāvakassa ayañ ca paṭicca-samuppādo,||<br />
					ime ca paṭicca-samuppannā dhammā yathā-bhūtaɱ samma-p-paññāya su-diṭṭhāti.|| ||</p>

					<p class="f4">Dasamaɱ.|| ||</p>

					<p class="f4 ctr">Āhāra-Vaggo dutiyo</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>