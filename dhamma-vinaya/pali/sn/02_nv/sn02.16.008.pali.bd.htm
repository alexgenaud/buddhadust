<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 8. Gotama laments with Maha Kassapa about the lax state of practice of the bhikkhus compared to the early days." />
<title>SN 2 16.8: Tatiya Ovāda Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p8">Sutta 8</a></h4>

					<h1>Tatiya Ovāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg208"><span class="f2 g"><b>[208]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.008.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.008.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati veluvane kalandaka nivāpe.|| ||</p>

					<p class="f4">Atha kho āyasmā Mahā Kassapo yenana Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Mahā Kassapaɱ Bhagavā etad avoca:|| ||</p>

					<p class="f4">"Ovada Kassapa bhikkhū, karohi Kassapa bhikkhūnaɱ dhammiɱ kathaɱ.|| ||</p>

					<p class="f4">Ahaɱ vā Kassapa bhikkhū ovadyeɱ, tvaɱ vā.|| ||</p>

					<p class="f4">Ahaɱ vā bhikkhūnaɱ dhammiɱ kathaɱ kareyyaɱ,||<br />
					tvaɱ vā" ti.|| ||</p>

					<p class="f4">"Dubbacā kho bhante,||<br />
					Bhagavā etarahi bhikkhū dovacassa-karaṇehi dhammehi samannāgatā akkhamā appada-k-khiṇaggāhino anusāsaniɱ" ti.|| ||</p>

					<p class="f4">"Tathā hi pana Kassapa,||<br />
					pubbe therā bhikkhū āraññakā c'eva ahesuɱ||<br />
					ārañña-kattassa ca vaṇṇavādino.|| ||</p>

					<p class="f4">Piṇḍa-pātikā c'eva ahesuɱ||<br />
					piṇḍa-pātikattassa ca vaṇṇavādino.|| ||</p>

					<p class="f4">Paɱsukūlikā c'eva ahesuɱ||<br />
					paɱsukulikattassa ca vaṇṇavādino.|| ||</p>

					<p class="f4">Tecīvarikā c'eva ahesuɱ||<br />
					te-cīvari-kattassa ca vaṇṇavādino.|| ||</p>

					<p class="f4">Appicchā c'eva ahesuɱ||<br />
					appicchatāya ca vaṇṇavādino.|| ||</p>

					<p class="f4">Santuṭṭhā c'eva ahesuɱ||<br />
					santuṭṭhiyā ca vaṇṇavādino.|| ||</p>

					<p class="f4">Pavivittā c'eva ahesuɱ||<br />
					pavivekassa ca vaṇṇavādino.|| ||</p>

					<p class="f4">Asaŋsaṭṭhā c'eva <a id="pg209"><span class="f2 g"><b>[209]</b></span></a> ahesuɱ||<br />
					asaŋsaggassa ca vaṇṇavādino.|| ||</p>

					<p class="f4">Āraddha-viriyā c'eva ahesuɱ||<br />
					viriy'ārambhassa ca vaṇṇavādino.|| ||</p>

					<p class="f4">Tatra yo hoti bhikkhu āraññako c'eva ārañña-kattassa ca vaṇṇa-vādī,||<br />
					piṇḍa-pātiko c'eva piṇḍa-pātikattassa ca vaṇṇa-vādī,||<br />
					paɱsu-kūliko c'eva paɱsu-kūli-kattassa ca vaṇṇa-vādī,||<br />
					te-cīvariko c'eva te-cīvari-kattassa ca vaṇṇa-vādī,||<br />
					appiccho c'eva appicchatāya ca vaṇṇa-vādī,||<br />
					santuṭṭho c'eva santuṭṭhiyā ca vaṇṇa-vādī,||<br />
					pavivitto c'eva pavivekassa ca vaṇṇa-vādī,||<br />
					asaŋsaṭṭho c'eva asaŋsaggassa ca vaṇṇa-vādī,||<br />
					āraddha-viriyo c'eva viriy'ārambhassa ca vaṇṇa-vādī,||<br />
					taɱ therā bhikkhū āsanena nimanetanti|| ||</p>

					<p class="f4">'Ehi bhikkhu!|| ||</p>

					<p class="f4">Ko nāmo ayaɱ bhikkhu?|| ||</p>

					<p class="f4">Bhaddako vatāyaɱ bhikkhu.|| ||</p>

					<p class="f4">Sikkhākāmo vatāyaɱ bhikkhu.|| ||</p>

					<p class="f4">Ehi bhikkhu,||<br />
					idaɱ āsanaɱ nisīdāhī' ti.|| ||</p>

					<p class="f4">Tatra Kassapa, navānaɱ bhikkhūnaɱ evaɱ hoti.|| ||</p>

					<p class="f4">Yo kira so hoti bhikkhū āraññako c'eva ārañña-kattayā ca vaṇṇa-vādī,||<br />
					piṇḍa-pātiko c'eva piṇḍa-pātikattayā ca vaṇṇa-vādī,||<br />
					paɱsakulīko c'eva paɱsu-kūli-kattayā ca vaṇṇa-vādī,||<br />
					te-cīvariko c'eva te-cīvari-kattayā ca vaṇṇa-vādī,||<br />
					appiccho c'eva appicchatāya ca vaṇṇa-vādī,||<br />
					santuṭṭho c'eva santuṭṭhiyā ca vaṇṇa-vādī,||<br />
					pavivitto c'eva pavivekassa ca vaṇṇa-vādī,||<br />
					asaŋsaṭṭho c'eva asaŋsaggassa ca vaṇṇa-vādī,||<br />
					āraddha-viriyo c'eva viriy'ārambhassa ca vaṇṇa-vādī,||<br />
					taɱ therā bhikkhū āsanena nimattenti|| ||</p>

					<p class="f4">'Ehi bhikkhu ko nāmo ayaɱ,||<br />
					bhaddako vatāyaɱ bhikkhu||<br />
					sikkhākāmovatāyaɱ bhikkhu|| ||</p>

					<p class="f4">'Ehi bhikkhu, idaɱ āsanaɱ nisīdāhī' ti.|| ||</p>

					<p class="f4">Te tathattāya paṭipajjanti.|| ||</p>

					<p class="f4">Tesaŋ taɱ hoti dīgha-rattaɱ hitāya sukhāya.|| ||</p>

					<p class="f4">Etarahi pana Kassapa,||<br />
					therā bhikkhū na c'eva āraññakā||<br />
					na ca ārañña-kattassa ca vaṇṇavādino.|| ||</p>

					<p class="f4">Na c'eva piṇḍa-pātikā||<br />
					na ca piṇḍa-pātikattassa ca vaṇṇavādino.|| ||</p>

					<p class="f4">Na c'eva paɱsu-kūlikā||<br />
					na ca paɱsu-kūli-kattassa ca vaṇṇavādino.|| ||</p>

					<p class="f4">Na c'eva te-cīvarikā||<br />
					na ca te-cīvari-kattassa ca vaṇṇavādino.|| ||</p>

					<p class="f4">Na c'eva appicchā||<br />
					na ca appicchatāya ca vaṇṇavādino.|| ||</p>

					<p class="f4">Nac'eva santuṭṭhā||<br />
					na ca santuṭṭhiyā ca vaṇṇavādino.|| ||</p>

					<p class="f4">Na c'eva pavivittā||<br />
					na ca pavivekassa ca vaṇṇavādino.|| ||</p>

					<p class="f4">Na c'eva asaŋsaṭṭhā||<br />
					na ca asaŋsaggassa ca vaṇṇavādino.|| ||</p>

					<p class="f4">Na <a id="pg210"><span class="f2 g"><b>[210]</b></span></a> c'eva āraddha-viriyā||<br />
					na ca viriy'ārambhassa ca vaṇṇavādino.|| ||</p>

					<p class="f4">Tatra yo hoti bhikkhu ñāto yasassī lābhī cīvara-piṇḍa-pāta-sen'āsana-gilāna-paccaya-bhesajja-parikkhārānaɱ,||<br />
					taɱ therā bhikkhū āsanena nimantenti|| ||</p>

					<p class="f4">'Ehi bhikkhu, ko nāmo ayaɱ bhikkhu,||<br />
					bhaddako vatāyaɱ bhikkhu,||<br />
					sabrahma-cārikāmo vatāyaɱ bhikkhu,|| ||</p>

					<p class="f4">Ehi bhikkhu, idaɱ āsanaɱ, nisīdāhī' ti.|| ||</p>

					<p class="f4">Tatra Kassapa, navānaɱ bhikkhūnaɱ evaɱ hoti:|| ||</p>

					<p class="f4">'Yo kira so hoti bhikkhu ñāto yasassī lābhī cīvara-piṇḍa-pāta-sen'āsana-gilāna-paccaya-bhesajja-parikkhārānaɱ,||<br />
					taɱ therā bhikkhū āsanena nimante' ti|| ||</p>

					<p class="f4">'Ehi bhikkhu ko nāmo ayaɱ bhikkhu,||<br />
					bhaddakako vatāyaɱ bhikkhu:||<br />
					sabrahma-cārikāmo vatāyaɱ bhikkhu,|| ||</p>

					<p class="f4">Ehi bhikkhū, idaɱ āsanaɱ, nisīdāhī' ti.|| ||</p>

					<p class="f4">Te tathattāya paṭipajjanti tesaŋ taɱ hoti dīgha-rattaɱ ahitāya dukkhāya.|| ||</p>

					<p class="f4">Yaɱ hi taɱ Kassapa, sammā vadamāno||<br />
					'Vadeyya upaddutā brahma-cārī brahma-cārūpaddavena,||<br />
					abhibhavanā brahma-cārī brahma-cār-ā-bhibhavanenā' ti.|| ||</p>

					<p class="f4">Evaɱ hi taɱ Kassapa,||<br />
					sammā vadanto vadeyya||<br />
					upaddutā brahma-cārī brahma-cārupaddavena||<br />
					abhibhavanā brahma-cārī brahma-cār-ā-bhibhavanenā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>