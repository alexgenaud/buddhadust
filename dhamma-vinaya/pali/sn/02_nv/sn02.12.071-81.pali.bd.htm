<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Suttas 71-81. Any shaman or brahman who does not understand the paṭicca samuppāda in all it's details has not realized the benefits of being a shaman or brahman." />
<title>SN 2 12.71-81: Samana-Brahmana Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					8. Samaṇa-Brāhmaṇa Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p71-81">Suttas 71-81</a></h4>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg129"><span class="f2 g"><b>[129]</b></span></a></p>

					<h1><a id="p71">71.</a> Jarā-Māraṇa Suttaṃ</h1>

					<p class="f4"><span class="f3">[<a id="p71.1">71.1</a>][<a href="../../../../dhamma-vinaya/pts/sn/02_nv/sn02.12.071-81.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.071-081.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi ke ci bhikkhave, samaṇā vā brāhmaṇā vā jarā-māraṇaṃ na-p-pajānanti,||<br />
					jarā-māraṇa-samudayaṃ na-p-pajānanti,||<br />
					jarā-māraṇa-nirodhaṃ na-p-pajānanti,||<br />
					jarā-māraṇa-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā jarā-māraṇaṃ pajānanti,||<br />
					jarā-māraṇa-samudayaṃ pajānanti,||<br />
					jarā-māraṇa-nirodhaṃ pajānanti,||<br />
					jarā-māraṇa-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p72">72.</a> Jāti Suttaṃ</h1>

					<p class="f4"><span class="f3">[<a id="p72.1">72.1</a></span> "Ye hi ke ci bhikkhave, samaṇā vā brāhmaṇā vā jātiṃ na-p-pajānanti,||<br />
					jāti-samudayaṃ na-p-pajānanti,||<br />
					jāti-māraṇa-nirodhaṃ na-p-pajānanti,||<br />
					jāti-māraṇa-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā jātiṃ pajānanti,||<br />
					jāti-māraṇa-samudayaṃ pajānanti,||<br />
					jāti-māraṇa-nirodhaṃ pajānanti,||<br />
					jāti-māraṇa-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p73">73.</a> Bhava Suttaṃ</h1>

					<p class="f4"><span class="f3">[<a id="p73.1">73.1</a></span> "Ye hi ke ci bhikkhave, samaṇā vā brāhmaṇā vā bhavaṃ na-p-pajānanti,||<br />
					bhava-samudayaṃ na-p-pajānanti,||<br />
					bhava-nirodhaṃ na-p-pajānanti,||<br />
					bhava-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā bhavaṃ pajānanti,||<br />
					bhava-samudayaṃ pajānanti,||<br />
					bhava-nirodhaṃ pajānanti,||<br />
					bhava-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p74">74.</a> Upādāna Suttaṃ</h1>

					<p class="f4"><span class="f3">[<a id="p74.1">74.1</a></span> "Ye hi ke ci bhikkhave, samaṇā vā brāhmaṇā vā upādānaṃ na-p-pajānanti,||<br />
					upādāna-samudayaṃ na-p-pajānanti,||<br />
					upādāna-nirodhaṃ na-p-pajānanti,||<br />
					upādāna-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā upādānaṃ pajānanti,||<br />
					upādāna-samudayaṃ pajānanti,||<br />
					upādāna-nirodhaṃ pajānanti,||<br />
					upādāna-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p75">75.</a> Taṇhā Suttaṃ</h1>

					<p class="f4"><span class="f3">[<a id="p75.1">75.1</a></span> "Ye hi ke ci bhikkhave, samaṇā vā brāhmaṇā vā taṇhaṃ na-p-pajānanti,||<br />
					taṇhā-samudayaṃ na-p-pajānanti,||<br />
					taṇhā-nirodhaṃ na-p-pajānanti,||<br />
					taṇhā-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā taṇhaṃ pajānanti,||<br />
					taṇhā-samudayaṃ pajānanti,||<br />
					taṇhā-nirodhaṃ pajānanti,||<br />
					taṇhā-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p76">76.</a> Vedanā Suttaṃ</h1>

					<p class="f4"><span class="f3">[<a id="p76.1">76.1</a></span> "Ye hi ke ci bhikkhave, samaṇā vā brāhmaṇā vā vedanaṃ na-p-pajānanti,||<br />
					vedanā-samudayaṃ na-p-pajānanti,||<br />
					vedanā-nirodhaṃ na-p-pajānanti,||<br />
					vedanā-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā vedanaṃ pajānanti,||<br />
					vedanā-samudayaṃ pajānanti,||<br />
					vedanā-nirodhaṃ pajānanti,||<br />
					vedanā-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p77">77.</a> Phassa Suttaṃ</h1>

					<p class="f4"><span class="f3">[<a id="p77.1">77.1</a></span> "Ye hi ke ci bhikkhave, samaṇā vā brāhmaṇā vā phassaṃ na-p-pajānanti,||<br />
					phassa-samudayaṃ na-p-pajānanti,||<br />
					phassa-nirodhaṃ na-p-pajānanti,||<br />
					phassa-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā phassaṃ pajānanti,||<br />
					phassa-samudayaṃ pajānanti,||<br />
					phassa-nirodhaṃ pajānanti,||<br />
					phassa-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p78">78.</a> Saḷāyatana Suttaṃ</h1>

					<p class="f4"><span class="f3">[<a id="p78.1">78.1</a></span> "Ye hi ke ci bhikkhave, samaṇā vā brāhmaṇā vā saḷāyatanaṃ na-p-pajānanti,||<br />
					saḷāyatana-samudayaṃ na-p-pajānanti,||<br />
					saḷāyatana-nirodhaṃ na-p-pajānanti,||<br />
					saḷāyatana-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā saḷāyatanaṃ pajānanti,||<br />
					saḷāyatana-samudayaṃ pajānanti,||<br />
					saḷāyatana-nirodhaṃ pajānanti,||<br />
					saḷāyatana-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p79">79.</a> Nāma-Rūpa Suttaṃ</h1>

					<p class="f4"><span class="f3">[<a id="p79.1">79.1</a></span> "Ye hi ke ci bhikkhave, samaṇā vā brāhmaṇā vā nāma-rūpaṃ na-p-pajānanti,||<br />
					nāma-rūpa-samudayaṃ na-p-pajānanti,||<br />
					nāma-rūpa-nirodhaṃ na-p-pajānanti,||<br />
					nāma-rūpa-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā nāma-rūpaṃ pajānanti,||<br />
					nāma-rūpa-samudayaṃ pajānanti,||<br />
					nāma-rūpa-nirodhaṃ pajānanti,||<br />
					nāma-rūpa-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c">&#9632;</p>

					<h1><a id="p80">80.</a> Viññāṇa Suttaṃ</h1>

					<p class="f4"><span class="f3">[<a id="p80.1">80.1</a></span> "Ye hi ke ci bhikkhave, samaṇā vā brāhmaṇā vā viññāṇaṃ na-p-pajānanti,||<br />
					viññāṇa-samudayaṃ na-p-pajānanti,||<br />
					viññāṇa-nirodhaṃ na-p-pajānanti,||<br />
					viññāṇa-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā viññāṇaṃ pajānanti,||<br />
					viññāṇa-samudayaṃ pajānanti,||<br />
					viññāṇa-nirodhaṃ pajānanti,||<br />
					viññāṇa-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr c"><a id="pg130"><span class="f2 g"><b>[130]</b></span></a></p>

					<h1><a id="p81">81.</a> Saṅkhāra Suttaṃ</h1>

					<p class="f4"><span class="f3">[<a id="p81.1">81.1</a></span> "Ye hi ke ci bhikkhave, samaṇā vā brāhmaṇā vā saṅkhāraṃ na-p-pajānanti,||<br />
					saṅkhāra-samudayaṃ na-p-pajānanti,||<br />
					saṅkhāra-nirodhaṃ na-p-pajānanti,||<br />
					saṅkhāra-nirodha-gāminiṃ paṭipadaṃ na-p-pajānanti;||<br />
					na mete bhikkhave, samaṇā vā brāhmaṇā vā||<br />
					samaṇesu vā samaṇa sammatā,||<br />
					brāhmaṇesu vā brāhmaṇa-sammatā,||<br />
					na ca pana te āyasmanto sāmaññ'atthaṃ vā brahmaññ'atthaṃ vā||<br />
					diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Ye ca kho keci bhikkhave, samaṇā vā brāhmaṇā vā saṅkhāraṃ pajānanti,||<br />
					saṅkhāra-samudayaṃ pajānanti,||<br />
					saṅkhāra-nirodhaṃ pajānanti,||<br />
					saṅkhāra-nirodha-gāminiṃ paṭipadaṃ pajānanti;||<br />
					te khome bhikkhave, samaṇā vā brāhmaṇā vā||<br />
					samaṇesu c'eva samaṇa-sammatā,||<br />
					brāhmaṇesu ca brāhmaṇa-sammatā;||<br />
					te ca pan'āyasmanto sāmaññ'atthañ ca brahmaññ'atthatañ ca||<br />
					diṭṭhe'va dhamme sayaṃ abhiññā sacchi-katvā upasampajja viharantī" ti.|| ||</p>

					<p class="ctr">Samaṇa-Brāhmaṇa Vagga Aṭṭhama</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>