<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Nidana Samyutta, Sutta 2: Analysis which gives Gotama Buddha's definitions of the terms used in the Paticca Samuppada.">
<title>SN 2 12 2: Vibhaŋga Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					12. Nidāna-Saɱyutta<br />
					1. Buddha Vagga</h4>

					<h4 class="ctr"><a id="sn.2.12.2" href="../../../../backmatter/indexes/sutta/sn/02_nv/idx_12_nidanasamyutta.htm#p2">Sutta 2</a></h4>

					<h1>Vibhaŋga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg2"><span class="f2 g"><b>[2]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p1">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p2">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p2">than</a>]</span> Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Paṭiccasamuppādaɱ vo bhikkhave, desissāmi vibhajissāmi||<br />
					taɱ suṇātha||<br />
					sādhukaɱ manasi-karotha||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p3">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p3">than</a>]</span> Bhagavā etad avoca:|| ||</p>

					<p class="f4">"Katamo ca bhikkhave, paṭicca-samuppādo?|| ||</p>

					<p class="f4">Avijjā-paccayā bhikkhave sankhārā||<br />
					sankhāra-paccayā viññānaɱ||<br />
					viññāṇa-paccayā nāma-rūpaɱ ||<br />
					nāma-rūpa-paccayā saḷāyatanaɱ||<br />
					saḷāyatana-paccayā phasso||<br />
					phassa-paccayā vedanā||<br />
					vedanā-paccayā taṇhā||<br />
					taṇhā-paccayā upādānaɱ||<br />
					upādāna-paccayā bhavo||<br />
					bhava-paccayā jāti||<br />
					jāti-paccayā jarā-maraṇaɱ soka-parideva-dukkha-domanassupāyasā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Ayaɱ vuccati bhikkhave samuppādo.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p4">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p4">than</a>]</span> Katamañ ca bhikkhave, jarā-maraṇaɱ?|| ||</p>

					<p class="f4">Yā tesaɱ tesaɱ sattānaɱ tamhi tamhi satta-nikāye jarā jīraṇatā khaṇḍiccaɱ pāliccaɱ valittacatā āyuno saɱhāni indriyānaɱ paripāko.|| ||</p>

					<p class="f4">Ayaɱ vuccati jarā.|| ||</p>

					<p class="ctr c">&#9632;</p>

					<p class="f4">Katamañ ca bhikkhave, maraṇaɱ?|| ||</p>

					<p class="f4">Yāɱ <a id="pg3"><span class="f2 g"><b>[3]</b></span></a> tesaɱ tesaɱ sattānaɱ tamhā tamhā satta-nikāyā cuticavanatā bhedo antara-dhānaɱ maccumaraṇaɱ kāla-kiriyā khandhānaɱ bhedo kalebarassa nikkhepo||<br />
					jīvit'indriyassa upacchedo.|| ||</p>

					<p class="f4">Idaɱ vuccati maraṇaɱ.|| ||</p>

					<p class="ctr c">&#9632;</p>

					<p class="f4">Iti ayañ ca jarā idañ ca maraṇaɱ.|| ||</p>

					<p class="f4">Idaɱ vuccati bhikkhave, jarā-maraṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p5">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p5">than</a>]</span> Katamā ca bhikkhave, jāti?|| ||</p>

					<p class="f4">Yā tesaɱ tesaɱ sattānaɱ tamhi tamhi satta-nikāye jāti sañjāti okkanti nibbatti abhinibbatti,||<br />
					khandhānaɱ pātu-bhāvo āyatanānaɱ paṭilābho.|| ||</p>

					<p class="f4">Ayaɱ vuccati bhikkhave, jāti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p6">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p6">than</a>]</span> Katamo ca bhikkhave, bhavo?|| ||</p>

					<p class="f4">Tayo'me bhikkhave, bhavā:||<br />
					kāma-bhavo,||<br />
					rūpa-bhavo,||<br />
					arūpa-bhavo.|| ||</p>

					<p class="f4">Ayaɱ vuccati bhikkhave, bhavo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p7">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p7">than</a>]</span> Katamañ ca bhikkhave upādānaɱ?|| ||</p>

					<p class="f4">Cattār'imāni bhikkhave, upādānāni:||<br />
					kām'ūpadānaɱ,||<br />
					diṭṭh'ūpādānaɱ,||<br />
					sīl'abbat'ūpādānaɱ,||<br />
					att'avād'ūpādānaɱ.|| ||</p>

					<p class="f4">Idaɱ vuccati bhikkhave upādānaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p8">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p8">than</a>]</span> Katamā ca bhikkhave taṇhā?|| ||</p>

					<p class="f4">Chayime bhikkhave, taṇhā-kāyā:||<br />
					rūpa-taṇhā||<br />
					sadda-taṇhā||<br />
					gandha-taṇhā||<br />
					rasa-taṇhā||<br />
					phoṭṭhabba-taṇhā||<br />
					dhamma-taṇhā.|| ||</p>

					<p class="f4">Ayaɱ vuccati bhikkhave taṇhā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p9">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p9">than</a>]</span> Katamā ca bhikkhave vedanā?|| ||</p>

					<p class="f4">Chayime bhikkhave, vedanā-kāyā:||<br />
					cakkhu-samphassajā vedanā,||<br />
					sota-samphassajā vedanā,||<br />
					ghāṇa-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaɱ vuccati bhikkhave vedanā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p10">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p10">than</a>]</span> Katamo ca bhikkhave phasso?|| ||</p>

					<p class="f4">Chayime bhikkhave, phassa-kāyā:||<br />
					cakkhu-samphasso,||<br />
					sota-samphasso,||<br />
					ghāṇa-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Ayaɱ vuccati bhikkhave, phasso.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p11">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p11">than</a>]</span> Katamañ ca bhikkhave saḷāyatanaɱ?|| ||</p>

					<p class="f4">Cakkh-ā-yatanaɱ,||<br />
					sot-ā-yatanaɱ,||<br />
					ghāṇ-ā-yatanaɱ,||<br />
					jivh-ā-yatanaɱ,||<br />
					kāy-ā-yatanaɱ,||<br />
					man-ā-yatanaɱ.|| ||</p>

					<p class="f4">Idaɱ vuccati bhikkhave, saḷāyatanaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p12">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p12">than</a>]</span> Katamañ ca bhikkhave nāma-rūpaɱ?|| ||</p>

					<p class="f4">Vedanā,||<br />
					saññā,||<br />
					cetanā,||<br />
					phasso,||<br />
					mana-sikāro.|| ||</p>

					<p class="f4">Idaɱ vuccati nāmaɱ.|| ||</p>

					<p class="ctr c">&#9632;</p>

					<p class="f4">Cattāro <a id="pg4"><span class="f2 g"><b>[4]</b></span></a> ca mahā-bhūtā,||<br />
					catunnaɱ ca mahā-bhūtānaɱ upādāya-rūpaɱ.|| ||</p>

					<p class="f4">Idaɱ vuccati rūpaɱ.|| ||</p>

					<p class="ctr c">&#9632;</p>

					<p class="f4">Iti idañ ca nāmaɱ,||<br />
					idañ ca rūpaɱ.|| ||</p>

					<p class="f4">Idaɱ vuccati bhikkhave, nāma-rūpaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p13">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p13">than</a>]</span> Katamañ ca bhikkhave viññāṇaɱ?|| ||</p>

					<p class="f4">Chayime bhikkhave, viññāṇa-kāyā:||<br />
					cakkhu-viññāṇaɱ||<br />
					sota-viññāṇaɱ||<br />
					ghāṇa-viññāṇaɱ||<br />
					jivhā-viññāṇaɱ||<br />
					kāya-viññāṇaɱ||<br />
					mano-viññāṇaɱ.|| ||</p>

					<p class="f4">Idaɱ vuccati bhikkhave, viññāṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p14">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p14">than</a>]</span> Katame ca bhikkhave sankhārā?|| ||</p>

					<p class="f4">Tayo'me bhikkhave, sankhārā:||<br />
					kāya-sankhāro||<br />
					vacī-sankhāro||<br />
					citta-sankhāro.|| ||</p>

					<p class="f4">Ime vuccanti bhikkhave, sankhārā.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p15">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p15">than</a>]</span> Katamā ca bhikkhave avijjā?|| ||</p>

					<p class="f4">Yaɱ kho bhikkhave dukkhe aññāṇaɱ,||<br />
					dukkha-samudaye aññāṇaɱ,||<br />
					dukkha-nirodhe aññāṇaɱ,||<br />
					dukkha-nirodha-gāminiyā paṭipadāya aññāṇaɱ.|| ||</p>

					<p class="f4">Ayaɱ vuccati bhikkhave, avijjā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p16">16</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p16">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p16">than</a>]</span> Iti kho bhikkhave avijjā-paccayā sankhārā,||<br />
					sankhāra-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4"><span class="f3">[<a id="p17">17</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p17">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p17">than</a>]</span> Avijjāya tv'eva asesavirāga-nirodhā sankhāra-nirodho||<br />
					sankhāra-nirodhā viññāṇa-nirodho||<br />
					viññāṇa-nirodhā nāma-rūpa-nirodho||<br />
					nāma-rūpa-nirodhā saḷāyatana-nirodho||<br />
					saḷāyatana-nirodhā phassa-nirodho||<br />
					phassa-nirodhā vedanā-nirodho||<br />
					vedanā-nirodhā taṇhā-nirodho||<br />
					taṇhā-nirodhā upādāna-nirodho||<br />
					upādāna-nirodhā bhava-nirodho||<br />
					bhava-nirodhā jāti-nirodho||<br />
					jāti-nirodhā jarā-maraṇaɱ soka-parideva-dukkha-domanāssupāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>