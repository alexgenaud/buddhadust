<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Nidana Samyutta, Sutta 2: Analysis which gives Gotama Buddha's definitions of the terms used in the paṭicca samuppāda.">
<title>SN 2 12 2: Vibhaṇga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					12. Nidāna-Saṃyutta<br />
					1. Buddha Vagga</i></h4>

					<h4 class="ctr"><a id="sn.2.12.2" href="../../../../backmatter/indexes/sutta/sn/02_nv/idx_12_nidanasamyutta.htm#p2">Sutta 2</a></h4>

					<h1>Vibhaṇga Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg2"><span class="f2 g"><b>[2]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.002.rhyc.pts.htm#p1">rhyc</a>][<a href="../../../../dhamma-vinaya/ati/sn/02_nv/sn02.12.002.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.002.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā||<br />
					bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Paṭicca-samuppādaṃ vo bhikkhave, desissāmi||<br />
					vibhajissāmi||<br />
					taṃ suṇātha||<br />
					sādhukaṃ manasi-karotha||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamo ca bhikkhave,||<br />
					paṭicca-samuppādo?|| ||</p>

					<p class="f4">Avijjā-paccayā, bhikkhave,||<br />
					saṇkhārā||<br />
					saṇkhāra-paccayā||<br />
					viññāṇaṃ||<br />
					viññāṇa-paccayā||<br />
					nāma-rūpaṃ ||<br />
					nāma-rūpa-paccayā||<br />
					saḷāyatanaṃ||<br />
					saḷāyatana-paccayā||<br />
					phasso||<br />
					phassa-paccayā||<br />
					vedanā||<br />
					vedanā-paccayā||<br />
					taṇhā||<br />
					taṇhā-paccayā||<br />
					upādānaṃ||<br />
					upādāna-paccayā||<br />
					bhavo||<br />
					bhava-paccayā||<br />
					jāti||<br />
					jāti-paccayā jarā-maraṇaṃ soka-parideva-dukkha-domanassupāyasā sambhavanti.|| ||</p>

					<p class="f4">Evam etassa kevalassa||<br />
					dukkha-k-khandhassa samudayo hoti.|| ||</p>

					<p class="f4">Ayaṃ vuccati, bhikkhave,||<br />
					samuppādo.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamañ ca bhikkhave,||<br />
					jarā-maraṇaṃ?|| ||</p>

					<p class="f4">Yā tesaṃ tesaṃ sattāṇaṃ||<br />
					tamhi tamhi satta-nikāye||<br />
					jarā,||<br />
					jīraṇatā,||<br />
					khaṇḍiccaṃ,||<br />
					pāliccaṃ,||<br />
					valittacatā,||<br />
					āyuno saṃhāni,||<br />
					indriyānaṃ paripāko.|| ||</p>

					<p class="f4">Ayaṃ vuccati 'jarā'.|| ||</p>

					<p class="f4">Katamañ ca bhikkhave, maraṇaṃ?|| ||</p>

					<p class="f4">Yāṃ <a id="pg3"><span class="f2 g"><b>[3]</b></span></a> tesaṃ tesaṃ sattāṇaṃ||<br />
					tamhā tamhā satta-nikāyā||<br />
					cuti,||<br />
					cavanatā,||<br />
					bhedo||<br />
					antaradhānaṃ||<br />
					maccumaraṇaṃ||<br />
					kāla-kiriyā||<br />
					khandhānaṃ bhedo||<br />
					kaḷebarassa nikkhepo||<br />
					jīvit'indriyassa upacchedo.|| ||</p>

					<p class="f4">Idaṃ vuccati 'maraṇaṃ'.|| ||</p>

					<p class="f4">Iti ayañ ca jarā||<br />
					idañ ca maraṇaṃ.|| ||</p>

					<p class="f4">Idaṃ vuccati, bhikkhave, 'jarā-maraṇaṃ'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamā ca bhikkhave, jāti?|| ||</p>

					<p class="f4">Yā tesaṃ tesaṃ sattāṇaṃ||<br />
					tamhi tamhi satta-nikāye||<br />
					jāti||<br />
					sañjāti||<br />
					okkanti||<br />
					nibbatti||<br />
					abhinibbatti,||<br />
					khandhānaṃ pātubhāvo||<br />
					āyatanānaṃ paṭilābho.|| ||</p>

					<p class="f4">Ayaṃ vuccati bhikkhave, 'jāti'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca' bhikkhave, bhavo?|| ||</p>

					<p class="f4">Tayo'me bhikkhave, bhavā:||<br />
					kāma-bhavo,||<br />
					rūpa-bhavo,||<br />
					arūpa-bhavo.|| ||</p>

					<p class="f4">Ayaṃ vuccati, bhikkhave, 'bhavo'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamañ ca bhikkhave upādānaṃ?|| ||</p>

					<p class="f4">Cattār'imāni, bhikkhave, upādānāni:||<br />
					kām'ūpadānaṃ,||<br />
					diṭṭh'ūpādānaṃ,||<br />
					sīla-b-bat'ūpādānaṃ,||<br />
					att'avād'ūpādānaṃ.|| ||</p>

					<p class="f4">Idaṃ vuccati, bhikkhave, 'upādānaṃ'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamā ca, bhikkhave, taṇhā?|| ||</p>

					<p class="f4">Chayime bhikkhave, taṇhā-kāyā:||<br />
					rūpa-taṇhā||<br />
					sadda-taṇhā||<br />
					gandha-taṇhā||<br />
					rasa-taṇhā||<br />
					phoṭṭhabba-taṇhā||<br />
					dhamma-taṇhā.|| ||</p>

					<p class="f4">Ayaṃ vuccati, bhikkhave, 'taṇhā'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamā ca, bhikkhave, vedanā?|| ||</p>

					<p class="f4">Chayime bhikkhave, vedanā-kāyā:||<br />
					cakkhu-samphassajā vedanā,||<br />
					sota-samphassajā vedanā,||<br />
					ghāṇa-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaṃ vuccati, bhikkhave, 'vedanā'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamo ca, bhikkhave, phasso?|| ||</p>

					<p class="f4">Chayime bhikkhave, phassa-kāyā:||<br />
					cakkhu-samphasso,||<br />
					sota-samphasso,||<br />
					ghāṇa-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Ayaṃ vuccat,i bhikkhave, phasso.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamañ ca, bhikkhave, saḷāyatanaṃ?|| ||</p>

					<p class="f4">Cakkhāyatanaṃ,||<br />
					sotāyatanaṃ,||<br />
					ghāṇāyatanaṃ,||<br />
					jivhāyatanaṃ,||<br />
					kāyāyatanaṃ,||<br />
					manāyatanaṃ.|| ||</p>

					<p class="f4">Idaṃ vuccati, bhikkhave, 'saḷāyatanaṃ'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamañ ca, bhikkhave, nāma-rūpaṃ?|| ||</p>

					<p class="f4">Vedanā,||<br />
					saññā,||<br />
					cetanā,||<br />
					phasso,||<br />
					mana-sikāro.|| ||</p>

					<p class="f4">Idaṃ vuccati nāmaṃ.|| ||</p>

					<p class="f4">Cattāro <a id="pg4"><span class="f2 g"><b>[4]</b></span></a> ca mahā-bhūtā,||<br />
					catunnaṃ ca mahā-bhūtānaṃ upādāya-rūpaṃ.|| ||</p>

					<p class="f4">Idaṃ vuccati rūpaṃ.|| ||</p>

					<p class="f4">Iti idañ ca nāmaṃ,||<br />
					idañ ca rūpaṃ.|| ||</p>

					<p class="f4">Idaṃ vuccati bhikkhave, nāma-rūpaṃ.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamañ ca, bhikkhave, viññāṇaṃ?|| ||</p>

					<p class="f4">Chayime, bhikkhave, viññāṇa-kāyā:||<br />
					cakkhu-viññāṇaṃ||<br />
					sota-viññāṇaṃ||<br />
					ghāṇa-viññāṇaṃ||<br />
					jivhā-viññāṇaṃ||<br />
					kāya-viññāṇaṃ||<br />
					mano-viññāṇaṃ.|| ||</p>

					<p class="f4">Idaṃ vuccati, bhikkhave, 'viññāṇaṃ'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katame ca, bhikkhave, saṇkhārā?|| ||</p>

					<p class="f4">Tayo'me bhikkhave, saṇkhārā:||<br />
					kāya-saṇkhāro||<br />
					vacī-saṇkhāro||<br />
					citta-saṇkhāro.|| ||</p>

					<p class="f4">Ime vuccanti, bhikkhave, 'saṇkhārā'.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Katamā ca bhikkhave avijjā?|| ||</p>

					<p class="f4">Yaṃ kho, bhikkhave, dukkhe aññāṇaṃ,||<br />
					dukkha-samudaye aññāṇaṃ,||<br />
					dukkha-nirodhe aññāṇaṃ,||<br />
					dukkha-nirodha-gāminiyā paṭipadāya aññāṇaṃ.|| ||</p>

					<p class="f4">Ayaṃ vuccati, bhikkhave, 'avijjā'.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Iti kho bhikkhave avijjā-paccayā||<br />
					saṇkhārā,||<br />
					saṇkhāra-paccayā||<br />
					viññāṇaṃ,||<br />
					viññāṇa-paccayā||<br />
					nāma-rūpaṃ,||<br />
					nāma-rūpa-paccayā||<br />
					saḷāyatanaṃ,||<br />
					saḷāyatana-paccayā||<br />
					phasso,||<br />
					phassa-paccayā||<br />
					vedanā,||<br />
					vedanā-paccayā||<br />
					taṇhā,||<br />
					taṇhā-paccayā||<br />
					upādānaṃ,||<br />
					upādāna-paccayā||<br />
					bhavo,||<br />
					bhava-paccayā||<br />
					jāti,||<br />
					jāti-paccayā||<br />
					jarā-maraṇaṃ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjāya tv'eva asesa-virāga-nirodhā||<br />
					saṇkhāra-nirodho||<br />
					saṇkhāra-nirodhā||<br />
					viññāṇa-nirodho||<br />
					viññāṇa-nirodhā||<br />
					nāma-rūpa-nirodho||<br />
					nāma-rūpa-nirodhā||<br />
					saḷāyatana-nirodho||<br />
					saḷāyatana-nirodhā||<br />
					phassa-nirodho||<br />
					phassa-nirodhā||<br />
					vedanā-nirodho||<br />
					vedanā-nirodhā||<br />
					taṇhā-nirodho||<br />
					taṇhā-nirodhā||<br />
					upādāna-nirodho||<br />
					upādāna-nirodhā||<br />
					bhava-nirodho||<br />
					bhava-nirodhā||<br />
					jāti-nirodho||<br />
					jāti-nirodhā||<br />
					jarā-maraṇaṃ||<br />
					soka-parideva-dukkha-domanāssupāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>