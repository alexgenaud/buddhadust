<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 12. After the Buddha has taught the four foods, Moliya Phagguna asks who it is that feeds on the consciousness food. Gotama responds correcting his thinking from 'who feeds?' to 'what results from feeding on?', which leads into the chain of interdependent factors (paticca samuppada)." />
<title>SN 2 12 12: Moliyaphagguna Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p12">Sutta 12</a></h4>

					<h1>Moḷiya-Phagguna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.012.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.012.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.012.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.012.olds.bd.htm">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4"><a id="pg13"><span class="f2 g"><b>[13]</b></span></a> 2. "Cattāro me bhikkhave,||<br />
					āhārā bhūtānaɱ vā sattānaɱ ṭhitiyā,||<br />
					sambhavesīnaɱ vā anuggahāya.|| ||</p>

					<p class="f4">Katame cattāro?|| ||</p>

					<p class="f4">Kabalinkāro āhāro||<br />
					oḷāriko vā sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaɱ catutthaɱ.|| ||</p>

					<p class="f4">Ime kho bhikkhave,||<br />
					cattāro āhārā bhūtānaɱ vā sattānaɱ ṭhitiyā,||<br />
					sambhavesīnaɱ vā anuggahāyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Evaɱ vutte āyasmā Moḷiya-Phagguno Bhagavantaɱ etad avoca:|| ||</p>

					<p class="f4">"Ko nu kho bhante viññāṇahāraɱ āhāretī" ti?|| ||</p>

					<p class="f4">"No kallo pañho" ti Bhagavā avoca.|| ||</p>

					<p class="f4">"'Āhāretī' ti ahaɱ na vadāmi.|| ||</p>

					<p class="f4">'Āhāretī' ti c'āhaɱ vadeyya,||<br />
					tatr'assa kallo pañho:|| ||</p>

					<p class="f4">'Ko nu kho bhante, āhāretī' ti?|| ||</p>

					<p class="f4">Evañ c'āhaɱ na vadāmi,||<br />
					evaɱ maɱ avadantaɱ yo evaɱ puccheyya:|| ||</p>

					<p class="f4">'Kissa nu kho bhante Viññāṇ'āhāro' ti?|| ||</p>

					<p class="f4">esa kallo pañho.|| ||</p>

					<p class="f4">Tatra kallaɱ veyyā-karaṇaɱ,|| ||</p>

					<p class="f4">Viññāṇ'āhāro āyatiɱ puna-b-bhav-ā-bhinibbattiyā paccayo.|| ||</p>

					<p class="f4">Tasmiɱ bhūte sati saḷāyatanaɱ,||<br />
					saḷāyatana-paccayā phasso" ti.|| ||</p>

					<p class="ctr c">&#9632;</p>

					<p class="f4">"Ko nu kho bhante, phusatī" ti?|| ||</p>

					<p class="f4">"No kallo pañho" ti Bhagavā avoca.|| ||</p>

					<p class="f4">"'Phusatī' ti ahaɱ na vadāmi.|| ||</p>

					<p class="f4">'Phusatī' ti c'āhaɱ vadeyyaɱ,||<br />
					tatr'assa kallo pañho|| ||</p>

					<p class="f4">'Ko nu kho bhante, phusatī' ti.|| ||</p>

					<p class="f4">Evaɱ c'āhaɱ na vadāmi,||<br />
					evaɱ maɱ avadantaɱ yo evaɱ puccheyya:|| ||</p>

					<p class="f4">'Kim paccayā nu kho bhante, phasso' ti?|| ||</p>

					<p class="f4">esa kallo pañho.|| ||</p>

					<p class="f4">Tatra kallaɱ veyyā-karaṇaɱ|| ||</p>

					<p class="f4">Saḷāyatana-paccayā phasso||<br />
					phassa-paccayā vedanā" ti.|| ||</p>

					<p class="ctr c">&#9632;</p>

					<p class="f4">"Ko nu kho bhante, vediyatī" ti?|| ||</p>

					<p class="f4">"No kallo pañho" ti Bhagavā avoca.|| ||</p>

					<p class="f4">"'Vediyatī' ti ahaɱ na vadāmi.|| ||</p>

					<p class="f4">'Vediyatī' ti c'āhaɱ vadeyyaɱ,||<br />
					tatr'assa kallo pañho|| ||</p>

					<p class="f4">'Ko nu kho bhante, vediyatī" ti?|| ||</p>

					<p class="f4">evaɱ c'āhaɱ na vadāmi||<br />
					evaɱ maɱ avadantaɱ yo evaɱ puccheyya|| ||</p>

					<p class="f4">'Kim paccayā nu kho bhante vedanā' ti?|| ||</p>

					<p class="f4">esa kallo pañho.|| ||</p>

					<p class="f4">Tatra kallaɱ veyyā-karaṇaɱ|| ||</p>

					<p class="f4">Phassa-paccayā vedanā,||<br />
					vedanā-paccayā taṇhā" ti.|| ||</p>

					<p class="ctr c">&#9632;</p>

					<p class="f4">"Ko nu kho bhante, taṇhīyatī" ti?|| ||</p>

					<p class="f4">"No kallo pañho" ti Bhagavā avoca.|| ||</p>

					<p class="f4">"'Taṇhīyatī' ti ahaɱ na vadāmi.|| ||</p>

					<p class="f4"><a id="pg14"><span class="f2 g"><b>[14]</b></span></a> 'Taṇhīyatī' ti c'āhaɱ vadeyyaɱ,||<br />
					tatr'assa kallo pañho|| ||</p>

					<p class="f4">'ko nu kho bhante, taṇhīyatī' ti?|| ||</p>

					<p class="f4">evaɱ c'āhaɱ na vadāmi||<br />
					evaɱ maɱ avadantaɱ yo evaɱ puccheyya|| ||</p>

					<p class="f4">'Kim paccayā nu kho bhante, taṇhā' ti?|| ||</p>

					<p class="f4">esa kallo pañho.|| ||</p>

					<p class="f4">Tatra kallaɱ veyyā-karaṇaɱ|| ||</p>

					<p class="f4">Vedanā-paccayā taṇhā,||<br />
					taṇhā-paccayā upādānan" ti.|| ||</p>

					<p class="ctr c">&#9632;</p>

					<p class="f4">Ko nu kho bhante, upādiyatī' ti?|| ||</p>

					<p class="f4">"No kallo pañho" ti Bhagavā avoca.|| ||</p>

					<p class="f4">"'Upādiyatī' ti ahaɱ na vadāmi.|| ||</p>

					<p class="f4">'Upādiyatī' ti c'āhaɱ vadeyyaɱ,||<br />
					tatr'assa kallo pañho|| ||</p>

					<p class="f4">"Ko nu kho bhante, upādiyatī" ti?|| ||</p>

					<p class="f4">evaɱ c'āhaɱ na vadāmi,||<br />
					evaɱ maɱ avadantaɱ yo evaɱ puccheyya|| ||</p>

					<p class="f4">'Kim paccayā nu kho bhante, upādānan" ti?|| ||</p>

					<p class="f4">esa kallo pañho.|| ||</p>

					<p class="f4">Tatra kallaɱ veyyā-karaṇaɱ|| ||</p>

					<p class="f4">Taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					Jāti-paccayā jarā-maraṇaɱ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Channaɱ tv'eva Phagguna,||<br />
					phass'āyatanānaɱ asesavirāga-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ,||<br />
					soka-parideva-dukkha-domanass'ūpāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>