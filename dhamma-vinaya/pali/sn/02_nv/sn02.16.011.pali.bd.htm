<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 11. Maha Kassapa criticizes Ānanda for going around with a great crowd of novices and relates the story of his first encounter with the Buddha, his exchaṅging robes with the Buddha and the Buddha's high praise of him." />
<title>SN 2 16.11: Cīvara Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					16. Kassapa Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p11">Sutta 11</a></h4>

					<h1>Cīvara Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg217"><span class="f2 g"><b>[217]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.011.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.011.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.16.011.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kassapo Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayen'āyasmā Ānando Dakkhiṇāgirismiṃ cārikaṃ carati mahatā bhikkhu-saṅghena saddhiṃ.|| ||</p>

					<p class="f4">Tena kho pana samayen'āyasmato Ānandassa tiṃsamattā saddhi-vihārino bhikkhū sikkhaṃ paccakkhāya hīnāyavattā bhavanti yebhuyyena kumārabhūtā.|| ||</p>

					<p class="f4"><a id="pg218"><span class="f2 g"><b>[218]</b></span></a> Atha kho āyasmā Ānando Dakkhiṇāgirismiṃ yath-ā-bhirantaṃ cārikaṃ caritvā yena Rājagahaṃ Veḷuvanaṃ kalandakanivāpo,||<br />
					yen'āyasmā Mahā Kassapo ten'upasaṅkakami.|| ||</p>

					<p class="f4">Upasaṅkamitvā āyasmantaṃ Mahā Kassapaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Ānandaṃ āyasmā Mahā Kassapo etad avoca:|| ||</p>

					<p class="f4">"Kati nu kho āvuso Ānanda attha-vase paṭicca Bhagavatā kulesu tika-bhojanaṃ paññattan" ti?|| ||</p>

					<p class="f4">"Tayo kho bhante Kassapa, attha-vase paṭicca Bhagavatā kulesu tika-bhojanaṃ paññattaṃ:|| ||</p>

					<p class="f4">[1] Du-m-maṅkūnaṃ puggalānaṃ niggahāya,||<br />
					[2] pesalānaṃ bhikkhūnaṃ phāsu-vihāraya,||<br />
					[3] mā pāpicchā pakkhaṃ nissāya Saṅghaṃ bhindeyyuṃ,||<br />
					kul-ā-nuddayatāya ca.|| ||</p>

					<p class="f4">Ime kho bhante Kassapa,||<br />
					tayo attha-vase paṭicca Bhagavatā kulesu tika-bhojanaṃ paññattan" ti.|| ||</p>

					<p class="f4">"Atha kiñ carahi tvaṃ āvuso Ānanda,||<br />
					imehi navehi bhikkhūhi indriyesu agutta-dvārehi||<br />
					bhojane amatt'aññūhi jāgariyaṃ ananuyuttehi||<br />
					saddhiṃ cārikaṃ carasi?|| ||</p>

					<p class="f4">Sassa-ghātaṃ maññe carasi.|| ||</p>

					<p class="f4">Kul'ūpaghātaṃ maññe carasi.|| ||</p>

					<p class="f4">Olujjati kho te āvuso Ānanda, parisā.|| ||</p>

					<p class="f4">Palujjanti kho te āvuso navappāyā||<br />
					na c'āyaṃ kumārako mattam aññāsī" ti.|| ||</p>

					<p class="f4">"Api me bhante, Kassapa, sirasmiṃ palitāni jātāni.|| ||</p>

					<p class="f4">Atha ca pana mayaṃ ajjāpi āyasmato Mahā Kassapassa kumāraka-vādā na muccāmā" ti.|| ||</p>

					<p class="f4"><a id="pg219"><span class="f2 g"><b>[219]</b></span></a> "Tathā hi pana tvaṃ āvuso Ānanda,||<br />
					imehi navehi bhikkhūhi indriyesu agutta-dvārehi||<br />
					bhojane amatt'aññūhi jāgariyaṃ ananuyuttehi||<br />
					saddhiṃ cārikaṃ carasi?|| ||</p>

					<p class="f4">Sassa-ghātaṃ maññe carasi.|| ||</p>

					<p class="f4">Kul'ūpaghātaṃ maññe carasi.|| ||</p>

					<p class="f4">Olujjati kho te āvuso Ānanda, parisā.|| ||</p>

					<p class="f4">Palujjanti kho te āvuso navappāyā na c'āyaṃ kumārako mattam aññāsī" ti.|| ||</p>

					<p class="f4">Assosi kho Thullanandā bhikkhunī:|| ||</p>

					<p class="f4">"Ayyena kira Mahā Kassapena ayyo Ānando vedehamuni kumāraka-vādena apasādito" ti.|| ||</p>

					<p class="f4">Atha kho Thullanandā bhikkhunī anatta-manā anatta-manavācaṃ nicchāresi.|| ||</p>

					<p class="f4">"Kiṃ pana ayyo Mahā Kassapo añña-titthiyapubbo samāno ayyaṃ Ānandaṃ vedehamuniṃ kumāraka-vādena apasādetabbaṃ maññatī" ti.|| ||</p>

					<p class="f4">Assosi kho āyasmā Mahā Kassapo Thullanandāya bhikkhuniyā imaṃ vācaṃ bhāsa-mānāya.|| ||</p>

					<p class="f4">Atha kho āyasmā Mahā Kassapo āyasmantaṃ Ānandaṃ etad avoca:|| ||</p>

					<p class="f4">"Taggh'āvuso Ānanda, Thullanandāya bhikkhuniyā sahasā appaṭisaṅkhā vācā bhāsitā.|| ||</p>

					<p class="f4">Yato haṃ āvuso kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jito,||<br />
					nābhijānāmi aññaṃ Satthāraṃ uddisituṃ aññatra tena Bhagavatā arahatā Sammā-SamBuddhena.|| ||</p>

					<p class="f4">Pubbe me āvuso agāriya-bhūtassa sato etad ahosi:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā.|| ||</p>

					<p class="f4">Na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṅkhalikhitaṃ Brahma-cariyaṃ carituṃ.|| ||</p>

					<p class="f4">Yam nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So khv'āhaṃ āvuso aparena samayena paṭapiloti- <a id="pg220"><span class="f2 g"><b>[220]</b></span></a> kānaṃ saṅghāṭiṃ karitvā||<br />
					ye loke Arahanto te udissa kesa-massuṃ ohāretvā kāsāyāni vatthīni acchādetvā āgarasmā anagāriyaṃ pabbajiṃ.|| ||</p>

					<p class="f4">So evaṃ pabba-jito samāno addhāna-magga-paṭipanno addasaṇ Bhagavantaṃ antarā ca Rājagahaṃ antarā ca Nālandaṃ Bahuputte cetiye nisinnaṃ.|| ||</p>

					<p class="f4">Disvāna me etad ahosi:|| ||</p>

					<p class="f4">'Satthārañ ca vatāhaṃ passeyyaṃ Bhagavantam eva passeyyaṃ.|| ||</p>

					<p class="f4">Sugatañ ca vatāhaṃ passeyyaṃ Bhagavantam eva passeyyaṃ.|| ||</p>

					<p class="f4">Sammā Sambuddhañ ca vatāhaṃ passeyyaṃ Bhagavantam eva passeyyan' ti.|| ||</p>

					<p class="f4">So khv'āhaṃ āvuso tatth'eva Bhagavato pādesu sirasā nipattvā Bhagavantaṃ etad avocaṃ:|| ||</p>

					<p class="f4">'Sattā me bhante Bhagavā.|| ||</p>

					<p class="f4">Sāvako ham asmi.|| ||</p>

					<p class="f4">Sattā me bhante Bhagavā.|| ||</p>

					<p class="f4">Sāvako ham asmi' ti.|| ||</p>

					<p class="f4">Evaṃ vutte maṃ āvuso,||<br />
					Bhagavā etad avoca:|| ||</p>

					<p class="f4">'Yo kho Kassapa, evaṃ sabbaṃ cetasā samannāgataṃ sāvakaṃ ajānaṃ yeva vadeyya||<br />
					"Jānāmī" ti,||<br />
					apassaṃ yeva vadeyya||<br />
					"Passāmī" ti,||<br />
					muddhā pi tassa vipateyya.|| ||</p>

					<p class="f4">Ahaṃ kho pana Kassapa,||<br />
					jānaṃ yeva vadāmi||<br />
					"Jānāmī" ti,||<br />
					passaṃ yeva vadāmi||<br />
					"Passāmī" ti.|| ||</p>

					<p class="f4">Tasmātiha te Kassapa,||<br />
					evaṃ sikkhitabbaṃ:|| ||</p>

					<p class="f4">"Tibbaṃ me hir'ottappaṃ pacc'upatthikaṃ bhavissati theresu navesu majjhamesū" ti.|| ||</p>

					<p class="f4">Evaṃ hi te Kassapa, sikkhitabbaṃ.|| ||</p>

					<p class="f4">Tasmātiha te Kassapa, evaṃ sikkhitabbaṃ:|| ||</p>

					<p class="f4">"Yaṃ kiñci dhammaṃ suṇissāmi kusalūpasaṃhitaṃ,||<br />
					sabbaṃ taṃ atthikatvā manasi-katvā sabbaṃ cetasā samannā-haritvā ohita-soto dhammaṃ suṇissāmī" ti.|| ||</p>

					<p class="f4">Evaṃ hi te Kassapa, sikkhitabbaṃ.|| ||</p>

					<p class="f4">Tasmātiha te Kassapa, evaṃ sikkhitabbaṃ:|| ||</p>

					<p class="f4">"Sātasahagatā ca me kāyagatā sati na vijahissatī" ti.|| ||</p>

					<p class="f4">Evaṃ hi te Kassapa, sikkhitabban' ti.|| ||</p>

					<p class="f4">Atha kho maṃ āvuso,||<br />
					Bhagavā iminā ovādena ovāditvā uṭṭhāy āsanā pakkāmi.|| ||</p>

					<p class="f4"><a id="pg221"><span class="f2 g"><b>[221]</b></span></a> Sattāham eva khv'āhaṃ āvuso sāṇo raṭṭhapiṇḍaṃ bhuñjiṃ.|| ||</p>

					<p class="f4">Atha aṭṭhamiyā aññā udapādi.|| ||</p>

					<p class="f4">Atha kho āvuso, Bhagavā maggā okkamma yena aññataraṃ rukkha-mūlaṃ ten'upasaṅkami.|| ||</p>

					<p class="f4">Atha khv'āhaṃ āvuso, paṭapilotīnaṃ saṅghāṭiṃ catugguṇaṃ paññā-petvā Bhagavantaṃ etad avocaṃ:|| ||</p>

					<p class="f4">'Idha bhante, Bhagavā nisīdatu,||<br />
					yaṃ mam'assa dīgha-rattaṃ hitāya sukhāyā' ti.|| ||</p>

					<p class="f4">'Nisīdi kho āvuso Bhagavā paññatte āsane.'|| ||</p>

					<p class="f4">Nisajja kho maṃ āvuso Bhagavā etad avoca:|| ||</p>

					<p class="f4">'Mudukā kho tyāyaṃ Kassapa,||<br />
					paṭapilotīnaṃ saṅghāṭī' ti.|| ||</p>

					<p class="f4">'Patigaṇhātu me bhante,||<br />
					Bhagavā paṭapilotīnaṃ saṅghāṭi, anukampaṃ upādāyā' ti.|| ||</p>

					<p class="f4">'Dhāressasi pana me tvaṃ Kassapa,||<br />
					sāṇāni paṃsukulāni nibbasanānī' ti?|| ||</p>

					<p class="f4">'Dhāressāmahaṃ bhante,||<br />
					Bhagavato sāṇāni paṃsukulāni nibbasanānī' ti.|| ||</p>

					<p class="f4">So khv'āhaṃ āvuso, paṭapilotīnaṃ saṅghāṭiṃ Bhagavato pādāsiṃ||<br />
					ahaṃ pana Bhagavato sāṇāni paṃsukulāni nibbasanānā paṭipajjiṃ.|| ||</p>

					<p class="f4">Yaṃ hi taṃ āvuso, sammā vadamāno vadeyya:|| ||</p>

					<p class="f4">'Bhagavato putto oraso mukhato jāto dhammajo dhammanimmito dhamma-dāyādo paṭiggahetā||<br />
					sāṇāni paṃsukulāni nibbasanānī' ti.|| ||</p>

					<p class="f4">Mamaṃ taṃ sammā vadamāno vadeyya:|| ||</p>

					<p class="f4">"Bhagavato putto oraso mukhato jāto dhammajo dhammanimmito dhamma-dāyādo paṭiggahetā||<br />
					sāṇāni paṃsukūlāni nibbasanānī" ti.|| ||</p>

					<p class="f4">Ahaṃ kho āvuso, yāvade ākaṅkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					<a id="pg222"><span class="f2 g"><b>[222]</b></span></a> viveka-jaṃ pīti-sukhaṃ||<br />
					paṭhama-j-jhānaṃ upasampajja vihārāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					pītiyā ca virāgā||<br />
					upekkhako ca viharāmi,||<br />
					sato ca sampajāno||<br />
					sukhaṃ ca kāyena paṭisaṃvedemi||<br />
					yaṃ taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti,|| ||</p>

					<p class="f4">tatiyaṃ jhānaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā|| ||</p>

					<p class="f4">'Ananto ākāso' ti|| ||</p>

					<p class="f4">Ākāsanañ-c'āyatanaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					sabbaso Ākāsanañ-c'āyatanaṃ samatikkamma|| ||</p>

					<p class="f4">'Anantaṃ viññāṇan' ti|| ||</p>

					<p class="f4">Viññāṇañ-c'āyatanaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					sabbaso Viññāṇañ-c'āyatanaṃ samatikkamma|| ||</p>

					<p class="f4">'N'atthi kiñcī' ti|| ||</p>

					<p class="f4">Ākiñcaññ'āyatanaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					aneka-vihitaṃ iddhi-vidhaṃ pacc'anubhomi:|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaṃ tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbaṃ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaṃ.|| ||</p>

					<p class="f4">Ākāse pi pallaṅkena caṅkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaṇ vattemi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					dibbāya sota-dhātuyā visuddhāya atikkanta-mānusikāya ubho sadde suṇāmi,||<br />
					dibbe ca mānuse ca ye dūre santike ca.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi,||<br />
					para-sattāṇaṃ para-puggalānaṃ cetasā ceto paricca pajānāmi:|| ||</p>

					<p class="f4">Sarāgaṃ vā cittaṃ||<br />
					'sarāgaṃ cittan' ti pajānāmi;||<br />
					vīta-rāgaṃ vā cittaṃ||<br />
					'vīta-rāgaṃ cittan' ti pajānāmi;||<br />
					sadosaṇ vā cittaṃ||<br />
					'sadosaṇ cittanti pajānāmi;||<br />
					vīta-dosaṇ vā cittaṃ||<br />
					'vīta-dosaṇ cittan' ti pajānāmi;||<br />
					samohaṃ vā cittaṃ||<br />
					'samohaṃ cittan' ti pajānāmi;||<br />
					vīta-mohaṃ vā cittaṃ||<br />
					'vīta-mohaṃ cittan' ti pajānāmi;||<br />
					saṅkhittaṃ vā cittaṃ||<br />
					'saṅkhittaṃ cittan' ti pajānāmi;||<br />
					vikkhittaṃ vā cittaṃ||<br />
					'vikkhittaṃ cittan' ti pajānāmi;||<br />
					mahaggataṃ vā cittaṃ||<br />
					'mahaggataṃ cittan' ti pajānāmi;||<br />
					amahaggataṃ vā cittaṃ||<br />
					'amahaggataṃ cittan' ti pajānāmi;||<br />
					sa-uttaraṃ vā cittaṃ||<br />
					'sa-uttaraṃ cittan' ti pajānāmi;||<br />
					anuttaraṃ vā cittaṃ||<br />
					'anuttaraṃ cittan' ti pajānāmi;||<br />
					samāhitaṃ vā cittaṃ||<br />
					'samāhitaṃ cittan' ti pajānāmi;||<br />
					asamāhitaṃ vā cittaṃ||<br />
					'asamāhitaṃ cittan' ti pajānāmi;||<br />
					vimuttaṃ vā cittaṃ||<br />
					'vimutta cittan' ti pajānāmi;||<br />
					avimuttaṃ vā cittaṃ||<br />
					'avimuttaṃ cittan' ti pajānāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi||<br />
					aneka-vihitaṃ pubbe nivāsaṃ anussarāmi|| ||</p>

					<p class="f4">Seyyath'īdaṃ:|| ||</p>

					<p class="f4">"Ekam pi jātiṃ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiṃsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					"amutrāsiṃ evaṃ nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto||<br />
					so tato cuto amutra udapādiṃ.|| ||</p>

					<p class="f4">Tatrāpāsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe nivāsaṃ anussarāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, yāvade ākaṅkhāmi dibbena cakkhunā visuddhena atikkanta-mānusakena satte passāmi||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">'Ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiṃ saggaṃ lokaṃ upapannā' ti||<br />
					iti dibbena cakkhunā visuddhena atikkanta-mānusakena satte passāmi:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="ctr c">&#9632;</p>

					<p class="f4">Ahaṃ kho āvuso, āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharāmi.|| ||</p>

					<p class="f4">Sattaratanaṃ vā so āvuso nāgaṃ aḍḍhaṭṭharatanaṃ vā tālapattikāya chādetabbaṃ maññeyya, yo me abhiññā chādetabbaṃ maññeyyā" ti.|| ||</p>

					<p class="f4">Cavittha ca pana thullanandā bhikkhunī Brahma-cariyasmā.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>