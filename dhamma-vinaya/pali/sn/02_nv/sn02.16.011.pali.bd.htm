<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 11. Maha Kassapa criticizes Ānanda for going around with a great crowd of novices and relates the story of his first encounter with the Buddha, his exchanging robes with the Buddha and the Buddha's high praise of him." />
<title>SN 2 16.11: Cīvara Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p11">Sutta 11</a></h4>

					<h1>Cīvara Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg217"><span class="f2 g"><b>[217]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.011.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.011.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Kassapo Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayen'āyasmā Ānando Dakkhiṇāgirismiɱ cārikaɱ carati mahatā bhikkhu-saŋghena saddhiɱ.|| ||</p>

					<p class="f4">Tena kho pana samayena āyasmato Ānandassa tiɱsamattā saddhi-vihārino bhikkhū sikkhaɱ pacca-k-khāya hīnāyavattā bhavanti yebhuyyena kumārabhūtā.|| ||</p>

					<p class="f4"><a id="pg218"><span class="f2 g"><b>[218]</b></span></a> Atha kho āyasmā Ānando Dakkhiṇāgirismiɱ yath-ā-bhirantaɱ cārikaɱ caritvā yena Rājagahaɱ Veḷuvanaɱ kalandakanivāpo,||<br />
					yen'āyasmā Mahā Kassapo ten'upasaŋkakami.|| ||</p>

					<p class="f4">Upasaŋkamitvā āyasmantaɱ Mahā Kassapaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Ānandaɱ āyasmā Mahā Kassapo etad avoca:|| ||</p>

					<p class="f4">"Kati nu kho āvuso Ānanda attha-vase paṭicca Bhagavatā kulesu tika-bhojanaɱ paññattan" ti?|| ||</p>

					<p class="f4">"Tayo kho bhante Kassapa, attha-vase paṭicca Bhagavatā kulesu tika-bhojanaɱ paññattaɱ:|| ||</p>

					<p class="f4">[1] Du-m-maŋkūnaɱ puggalānaɱ niggahāya,||<br />
					[2] pesalānaɱ bhikkhūnaɱ phāsu-vihāraya,||<br />
					[3] mā pāpicchā pakkhaɱ nissāya Saŋghaɱ bhindeyyuɱ,||<br />
					kul-ā-nuddayatāya ca.|| ||</p>

					<p class="f4">Ime kho bhante Kassapa,||<br />
					tayo attha-vase paṭicca Bhagavatā kulesu tika-bhojanaɱ paññattan" ti.|| ||</p>

					<p class="f4">"Atha kiñcarahi tvaɱ āvuso Ānanda,||<br />
					imehi navehi bhikkhūhi indriyesu agutta-dvārehi||<br />
					bhojane amatt'aññūhi jāgariyaɱ ananuyuttehi||<br />
					saddhiɱ cārikaɱ carasi?|| ||</p>

					<p class="f4">Sassa-ghātaɱ maññe carasi.|| ||</p>

					<p class="f4">Kul'ūpaghātaɱ maññe carasi.|| ||</p>

					<p class="f4">Olujjati kho te āvuso Ānanda, parisā.|| ||</p>

					<p class="f4">Palujjanti kho te āvuso navappāyā||<br />
					na cāyaɱ kumārako mattam aññāsī" ti.|| ||</p>

					<p class="f4">"Api me bhante, Kassapa, sirasmiɱ palitāni jātāni.|| ||</p>

					<p class="f4">Atha ca pana mayaɱ ajjāpi āyasmato Mahā Kassapassa kumāraka-vādā na muccāmā" ti.|| ||</p>

					<p class="f4"><a id="pg219"><span class="f2 g"><b>[219]</b></span></a> "Tathā hi pana tvaɱ āvuso Ānanda,||<br />
					imehi navehi bhikkhūhi indriyesu agutta-dvārehi||<br />
					bhojane amatt'aññūhi jāgariyaɱ ananuyuttehi||<br />
					saddhiɱ cārikaɱ carasi?|| ||</p>

					<p class="f4">Sassa-ghātaɱ maññe carasi.|| ||</p>

					<p class="f4">Kul'ūpaghātaɱ maññe carasi.|| ||</p>

					<p class="f4">Olujjati kho te āvuso Ānanda, parisā.|| ||</p>

					<p class="f4">Palujjanti kho te āvuso navappāyā na cāyaɱ kumārako mattam aññāsī" ti.|| ||</p>

					<p class="f4">Assosi kho Thullanandā bhikkhunī:|| ||</p>

					<p class="f4">"Ayyena kira Mahā Kassapena ayyo Ānando vedehamuni kumāraka-vādena apasādito" ti.|| ||</p>

					<p class="f4">Atha kho Thullanandā bhikkhunī anatta-manā anatta-manavācaɱ nicchāresi.|| ||</p>

					<p class="f4">"Kiɱ pana ayyo Mahā Kassapo añña-titthiyapubbo samāno ayyaɱ Ānandaɱ vedehamuniɱ kumāraka-vādena apasādetabbaɱ maññatī" ti.|| ||</p>

					<p class="f4">Assosi kho āyasmā Mahā Kassapo Thullanandāya bhikkhuniyā imaɱ vācaɱ bhāsa-mānāya.|| ||</p>

					<p class="f4">Atha kho āyasmā Mahā Kassapo āyasmantaɱ Ānandaɱ etad avoca:|| ||</p>

					<p class="f4">"Tagghāvuso Ānanda, Thullanandāya bhikkhuniyā sahasā appaṭisaŋkhā vācā bhāsitā.|| ||</p>

					<p class="f4">Yato haɱ āvuso kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jito,||<br />
					nābhijānāmi aññaɱ Satthāraɱ uddisituɱ aññatra tena Bhagavatā arahatā Sammā-SamBuddhena.|| ||</p>

					<p class="f4">Pubbe me āvuso agāriya-bhūtassa sato etad ahosi:|| ||</p>

					<p class="f4">'Sambādho gharāvāso rajo-patho,||<br />
					abbhokāso pabbajjā.|| ||</p>

					<p class="f4">Na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ Brahma-cariyaɱ carituɱ.|| ||</p>

					<p class="f4">Yam nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So khvāhaɱ āvuso aparena samayena paṭapiloti- <a id="pg220"><span class="f2 g"><b>[220]</b></span></a> kānaɱ saŋghāṭiɱ karitvā||<br />
					ye loke arahanto te udissa kesa-massuɱ ohāretvā kāsāyāni vatthīni acchādetvā āgarasmā anagāriyaɱ pabbajiɱ.|| ||</p>

					<p class="f4">So evaɱ pabba-jito samāno addhāna-magga-paṭipanno addasaŋ Bhagavantaɱ antarā ca Rājagahaɱ antarā ca Nālandaɱ Bahuputte cetiye nisinnaɱ.|| ||</p>

					<p class="f4">Disvāna me etad ahosi:|| ||</p>

					<p class="f4">'Satthārañ ca vatāhaɱ passeyyaɱ Bhagavantam eva passeyyaɱ.|| ||</p>

					<p class="f4">Sugatañ ca vatāhaɱ passeyyaɱ Bhagavantam eva passeyyaɱ.|| ||</p>

					<p class="f4">Sammā-Sam-Buddhañ ca vatāhaɱ passeyyaɱ Bhagavantam eva passeyyan' ti.|| ||</p>

					<p class="f4">So khvāhaɱ āvuso tatth'eva Bhagavato pādesu sirasā nipattvā Bhagavantaɱ etad avocaɱ:|| ||</p>

					<p class="f4">'Sattā me bhante Bhagavā.|| ||</p>

					<p class="f4">Sāvako ham asmi.|| ||</p>

					<p class="f4">Sattā me bhante Bhagavā.|| ||</p>

					<p class="f4">Sāvako ham asmi' ti.|| ||</p>

					<p class="f4">Evaɱ vutte maɱ āvuso,||<br />
					Bhagavā etad avoca:|| ||</p>

					<p class="f4">'Yo kho Kassapa, evaɱ sabbaɱ cetasā samannāgataɱ sāvakaɱ ajānaɱ yeva vadeyya||<br />
					"Jānāmī" ti,||<br />
					apassaɱ yeva vadeyya||<br />
					"Passāmī" ti,||<br />
					muddhā pi tassa vipateyya.|| ||</p>

					<p class="f4">Ahaɱ kho pana Kassapa,||<br />
					jānaɱ yeva vadāmi||<br />
					"Jānāmī" ti,||<br />
					passaɱ yeva vadāmi||<br />
					"Passāmī" ti.|| ||</p>

					<p class="f4">Tasmā ti ha te Kassapa,||<br />
					evaɱ sikkhitabbaɱ:|| ||</p>

					<p class="f4">"Tibbaɱ me hir'ottappaɱ pacc'upaṭṭhitaɱ bhavissati theresu navesu majjhamesū" ti.|| ||</p>

					<p class="f4">Evaɱ hi te Kassapa, sikkhitabbaɱ.|| ||</p>

					<p class="f4">Tasmā ti ha te Kassapa, evaɱ sikkhitabbaɱ:|| ||</p>

					<p class="f4">"Yaɱ kiñci dhammaɱ suṇissāmi kusalūpasaŋhitaɱ,||<br />
					sabbaɱ taɱ aṭṭhikatvā manasi-katvā sabbaɱ cetasā samannā-haritvā ohita-soto dhammaɱ suṇissāmī" ti.|| ||</p>

					<p class="f4">Evaɱ hi te Kassapa, sikkhitabbaɱ.|| ||</p>

					<p class="f4">Tasmā ti ha te Kassapa, evaɱ sikkhitabbaɱ:|| ||</p>

					<p class="f4">"Sātasahagatā ca me kāyagatā sati na vijahissatī" ti.|| ||</p>

					<p class="f4">Evaɱ hi te Kassapa, sikkhitabban' ti.|| ||</p>

					<p class="f4">Atha kho maɱ āvuso,||<br />
					Bhagavā iminā ovādena ovāditvā uṭṭhāy āsanā pakkāmi.|| ||</p>

					<p class="f4"><a id="pg221"><span class="f2 g"><b>[221]</b></span></a> Sattāham eva khvāhaɱ āvuso sāṇo raṭṭhapiṇḍaɱ bhuñjiɱ.|| ||</p>

					<p class="f4">Atha aṭṭhamiyā aññā udapādi.|| ||</p>

					<p class="f4">Atha kho āvuso, Bhagavā maggā okkamma yena aññataraɱ rukkha-mūlaɱ ten'upasankami.|| ||</p>

					<p class="f4">Atha khvāhaɱ āvuso, paṭapilotīnaɱ saŋghāṭiɱ catugguṇaɱ paññā-petvā Bhagavantaɱ etad avocaɱ:|| ||</p>

					<p class="f4">'Idha bhante, Bhagavā nisīdatu,||<br />
					yaɱ mam'assa dīgha-rattaɱ hitāya sukhāyā' ti.|| ||</p>

					<p class="f4">'Nisīdi kho āvuso Bhagavā paññatte āsane.'|| ||</p>

					<p class="f4">Nisajja kho maɱ āvuso Bhagavā etad avoca:|| ||</p>

					<p class="f4">'Mudukā kho tyāyaɱ Kassapa,||<br />
					paṭapilotīnaɱ saŋghāṭī' ti.|| ||</p>

					<p class="f4">'Patigaṇhātu me bhante,||<br />
					Bhagavā paṭapilotīnaɱ saŋghāṭi, anukampaɱ upādāyā' ti.|| ||</p>

					<p class="f4">'Dhāressasi pana me tvaɱ Kassapa,||<br />
					sāṇāni paɱsukulāni nibbasanānī' ti?|| ||</p>

					<p class="f4">'Dhāressāmahaɱ bhante,||<br />
					Bhagavato sāṇāni paɱsukulāni nibbasanānī' ti.|| ||</p>

					<p class="f4">So khvāhaɱ āvuso, paṭapilotīnaɱ saŋghāṭiɱ Bhagavato pādāsiɱ||<br />
					ahaɱ pana Bhagavato sāṇāni paɱsukulāni nibbasanānā paṭipajjiɱ.|| ||</p>

					<p class="f4">Yaɱ hi taɱ āvuso, sammā vadamāno vadeyya:|| ||</p>

					<p class="f4">'Bhagavato putto oraso mukhato jāto dhammajo dhammanimmito dhamma-dāyādo paṭiggahetā||<br />
					sāṇāni paɱsukulāni nibbasanānī' ti.|| ||</p>

					<p class="f4">Mamaɱ taɱ sammā vadamāno vadeyya:|| ||</p>

					<p class="f4">"Bhagavato putto oraso mukhato jāto dhammajo dhammanimmito dhamma-dāyādo paṭiggahetā||<br />
					sāṇāni paɱsukūlāni nibbasanānī" ti.|| ||</p>

					<p class="f4">Ahaɱ kho āvuso, yāvade ākaŋkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					<a id="pg222"><span class="f2 g"><b>[222]</b></span></a> viveka-jaɱ pīti-sukhaɱ||<br />
					paṭhama-j-jhānaɱ upasampajja vihārāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiya-j-jhānaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					pītiyā ca virāgā||<br />
					upekkhako ca viharāmi,||<br />
					sato ca sampajāno||<br />
					sukhaɱ ca kāyena paṭisaŋvedemi||<br />
					yaɱ taɱ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti,|| ||</p>

					<p class="f4">tatiyaɱ jhānaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā|| ||</p>

					<p class="f4">'ananto ākāso' ti|| ||</p>

					<p class="f4">Ākāsanañ-c'āyatanaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					sabbaso Ākāsanañ-c'āyatanaɱ samati-k-kamma|| ||</p>

					<p class="f4">'anantaɱ viññāṇan' ti|| ||</p>

					<p class="f4">Viññāṇañ-c'āyatanaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					sabbaso Viññāṇañ-c'āyatanaɱ samati-k-kamma|| ||</p>

					<p class="f4">'n'atthi kiñcī' ti|| ||</p>

					<p class="f4">Ākiñcaññ'āyatanaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					aneka-vihitaɱ iddhi-vidhaɱ paccanubhomi:|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaɱ tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbaɱ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaŋkena caŋkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaŋ vattemi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					dibbāya sota-dhātuyā visuddhāya atikkanta-mānusikāya ubho sadde suṇāmi,||<br />
					dibbe ca mānuse ca ye dūre santike ca.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi,||<br />
					para-sattānaɱ para-puggalānaɱ cetasā ceto paricca pajānāmi:|| ||</p>

					<p class="f4">Sarāgaɱ vā cittaɱ||<br />
					'sarāgaɱ cittan' ti pajānāmi;||<br />
					vīta-rāgaɱ vā cittaɱ||<br />
					'vīta-rāgaɱ cittan' ti pajānāmi;||<br />
					sadosaŋ vā cittaɱ||<br />
					'sadosaŋ cittanti pajānāmi;||<br />
					vīta-dosaŋ vā cittaɱ||<br />
					'vīta-dosaŋ cittan' ti pajānāmi;||<br />
					samohaɱ vā cittaɱ||<br />
					'samohaɱ cittan' ti pajānāmi;||<br />
					vīta-mohaɱ vā cittaɱ||<br />
					'vīta-mohaɱ cittan' ti pajānāmi;||<br />
					sankhittaɱ vā cittaɱ||<br />
					'sankhittaɱ cittan' ti pajānāmi;||<br />
					vikkhittaɱ vā cittaɱ||<br />
					'vikkhittaɱ cittan' ti pajānāmi;||<br />
					mahaggataɱ vā cittaɱ||<br />
					'mahaggataɱ cittan' ti pajānāmi;||<br />
					amahaggataɱ vā cittaɱ||<br />
					'amahaggataɱ cittan' ti pajānāmi;||<br />
					sauttaraɱ vā cittaɱ||<br />
					'sauttaraɱ cittan' ti pajānāmi;||<br />
					anuttaraɱ vā cittaɱ||<br />
					'anuttaraɱ cittan' ti pajānāmi;||<br />
					samāhitaɱ vā cittaɱ||<br />
					'samāhitaɱ cittan' ti pajānāmi;||<br />
					asamāhitaɱ vā cittaɱ||<br />
					'asamāhitaɱ cittan' ti pajānāmi;||<br />
					vimuttaɱ vā cittaɱ||<br />
					'vimutta cittan' ti pajānāmi;||<br />
					avimuttaɱ vā cittaɱ||<br />
					'avimuttaɱ cittan' ti pajānāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi||<br />
					aneka-vihitaɱ pubbe nivāsaɱ anussarāmi|| ||</p>

					<p class="f4">Seyyath'īdaɱ:|| ||</p>

					<p class="f4">"Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe||<br />
					"amutrāsiɱ evaɱ nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto||<br />
					so tato cuto amutra udapādiɱ.|| ||</p>

					<p class="f4">Tatrāpāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe nivāsaɱ anussarāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, yāvade ākaŋkhāmi dibbena cakkhunā visuddhena atikkanta-mānusa-kena satte passāmi||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi.|| ||</p>

					<p class="f4">'Ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiɱ saggaɱ lokaɱ upapannā' ti||<br />
					iti dibbena cakkhunā visuddhena atikkanta-mānusa-kena satte passāmi:|| ||</p>

					<p class="f4">Cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi.|| ||</p>

					<p class="ctr c">&#9632;</p>

					<p class="f4">Ahaɱ kho āvuso, āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharāmi.|| ||</p>

					<p class="f4">Sattaratanaɱ vā so āvuso nāgaɱ aḍḍhaṭṭharatanaɱ vā tālapattikāya chādetabbaɱ maññeyya, yo me abhiññā chādetabbaɱ maññeyyā" ti.|| ||</p>

					<p class="f4">Cavittha ca pana thullanandā bhikkhunī Brahma-cariyasmā.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>