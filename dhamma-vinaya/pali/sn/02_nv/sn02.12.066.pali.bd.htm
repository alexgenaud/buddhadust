<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 66. The Buddha teaches a method for self-mastery based on conceptualizing the world and it's pleasures and delights as inherently painful." />
<title>SN 2 12 66: Sammasana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p66">Sutta 66</a></h4>

					<h1>Sammasana Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg107"><span class="f2 g"><b>[107]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.066.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.066.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.066.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kurūsu viharati||<br />
					Kammāsadammaṃ nāma Kurūnaṃ nigamo.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">3. Bhagavā etad avoca:|| ||</p>

					<p class="f4">"Sammasatha no tumhe bhikkhave,||<br />
					antarā sammasanan" ti?"|| ||</p>

					<p class="f4">4. Evaṃ vutte aññataro bhikkhu Bhagavantaṃ etad avoca:|| ||</p>

					<p class="f4">"Ahaṃ kho bhante, sammasāmi antarā sammasanan" ti.|| ||</p>

					<p class="f4">5. "Yathā kathaṃ pana tvaṃ bhikkhu,||<br />
					sammasasi antarām sammasan" ti?|| ||</p>

					<p class="f4">6. Atha kho so bhikkhu vyākāsi.|| ||</p>

					<p class="f4">Yathā so bhikkhu vyākāsi,||<br />
					na so bhikkhu Bhagavato cittaṃ ārādhesi.|| ||</p>

					<p class="f4">7. Evaṃ vutte āyasmā Ānando Bhagavantaṃ etad avoca:|| ||</p>

					<p class="f4">"Etassa Bhagavā kālo,||<br />
					etassa Sugata kālo,||<br />
					yaṃ Bhagavā antarā sammasaṃ bhāseyya,||<br />
					Bhagavato sutvā bhikkhū dhāressantī" ti.|| ||</p>

					<p class="f4">8. "Tena h'Ānanda suṇātha,||<br />
					sādhukaṃ manasi karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">9. Bhagavā etad avoca:|| ||</p>

					<p class="f4">"Idha, bhikkhave, bhikkhu sammasamāno sammasati antarā sammasanaṃ.|| ||</p>

					<p class="f4">'Yaṃ kho idaṃ aneka-vidhaṃ nāna-p-pakārakaṃ dukkhaṃ loke uppajjati jarā-māraṇaṃ.|| ||</p>

					<p class="f4">Idaṃ kho dukkhaṃ,||<br />
					kiṃ nidānaṃ,||<br />
					kiṃ samudayaṃ,||<br />
					<a id="pg108"><span class="f2 g"><b>[108]</b></span></a> kiṃ jātikaṃ||<br />
					kim pabhavaṃ?|| ||</p>

					<p class="f4">Kismiṃ sati, jarā-māraṇaṃ hoti,||<br />
					kismiṃ asati, jarā-māraṇaṃ na hotī' ti?|| ||</p>

					<p class="f4">So sammasamāno evaṃ pajānāti:|| ||</p>

					<p class="f4">'Yaṃ kho idaṃ aneka-vidhaṃ nān-ā-p-pakārakaṃ dukkhaṃ loke uppajjati jarā-māraṇaṃ,||<br />
					idaṃ kho dukkhaṃ upadhi-nidānaṃ||<br />
					upadhi-samudayaṃ||<br />
					upadhi-jātikaṃ||<br />
					upadhi-pabhavaṃ.|| ||</p>

					<p class="f4">Upadhismiṃ sati,||<br />
					jarā-māraṇaṃ hoti,||<br />
					upadhismiṃ asati,||<br />
					jarā-māraṇaṃ na hotī' ti.|| ||</p>

					<p class="f4">So jarā-māraṇañ ca pajānāti,||<br />
					jarā-māraṇa-samudayañ ca pajānāti,||<br />
					jarā-māraṇa-nirodhañ ca pajānāti,||<br />
					yā ca jarā-māraṇa-nirodha-sāruppa-gāminī paṭipadā,||<br />
					tañ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaṃ vuccati bhikkhave, bhikkhu sabbaso sammā dukkha-k-khayāya paṭipanno jarā-māraṇa-nirodhāya.|| ||</p>

					<p class="ctr c">&#9632;</p>

					<p class="f4">10. Athāparaṃ sammasamāno sammasati antarā sammasanaṃ.|| ||</p>

					<p class="f4">'Upadhi panāyaṃ||<br />
					kim nidāno||<br />
					kiṃ samudayo||<br />
					kiṃ jātiko||<br />
					kim pabhavo?|| ||</p>

					<p class="f4">Kismiṃ sati, upadhi hoti,||<br />
					kismiṃ asati, upadhi na hotī' ti?|| ||</p>

					<p class="f4">So sammasamāno evaṃ pajānāti:|| ||</p>

					<p class="f4">'Upadhi taṇhā-nidāno,||<br />
					taṇhā-samudayo,||<br />
					taṇhā-jātiko,||<br />
					taṇhā-pabhavo.|| ||</p>

					<p class="f4">Taṇhāya sati,||<br />
					upadhi hoti,||<br />
					taṇhāya asati,||<br />
					upadhi na hotī' ti.|| ||</p>

					<p class="f4">So upadhiñ ca pajānāti,||<br />
					upadhi-samudayañ ca pajānāti,||<br />
					upadhi-nirodhañ ca pajānāti,||<br />
					yā ca upadhi-nirodha-sāruppa-gāminī paṭipadā,||<br />
					tañ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaṃ vuccati bhikkhave, bhikkhu sabbaso sammā dukkha-k-khayāya paṭipanno upadhi-nirodhāya.|| ||</p>

					<p class="ctr c">&#9632;</p>

					<p class="f4">11. Athāparaṃ sammasamāno sammasati antarā sammasanaṃ.|| ||</p>

					<p class="f4">'Taṇhā panāyaṃ||<br />
					kattha uppajjamānā uppajjati,||<br />
					kattha nivisamānā nivisatī' ti?|| ||</p>

					<p class="f4">So sammasamāno evaṃ pajānāti:|| ||</p>

					<p class="f4">Yaṃ kho kiñci loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Kiñ ca loke piyarūpaṃ sātarūpaṃ?|| ||</p>

					<p class="f4">Cakkhuṃ loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">12. Sotaṃ loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4"><a id="pg109"><span class="f2 g"><b>[109]</b></span></a> 13. Ghāṇaṃ loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">14. Jivhā loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">15. Kāyo loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">16. Mano loke piyarūpaṃ sātarūpaṃ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">17. Ye hi ke ci bhikkhave, atītam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ niccato addakkhuṃ,||<br />
					sukhato addakkhuṃ,||<br />
					attato addakkhuṃ,||<br />
					ārogyato addakkhuṃ,||<br />
					khemato addakkhuṃ,||<br />
					te taṇhaṃ vaḍḍhesuṃ.|| ||</p>

					<p class="f4">18. Ye taṇhaṃ vaḍḍhesuṃ,||<br />
					te upadhiṃ vaḍḍhesuṃ;||<br />
					ye upadhiṃ vaḍḍhesuṃ,||<br />
					te dukkhaṃ vaḍḍhesuṃ;||<br />
					ye dukkhaṃ vaḍḍhesuṃ,||<br />
					te na parimucciṃsu jātiyā jarā māraṇena sokehi paridevehi dukkhehi domanassehi upāyāsehi,||<br />
					na parimucciṃsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">19. Ye pi hi keci bhikkhave, anāgatam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ niccato dakkhinti,||<br />
					sukhato dakkhinti||<br />
					attato dakkhinti,||<br />
					ārogyato dakkhinti,||<br />
					khemato dakkhinti,||<br />
					te taṇhaṃ vaḍḍhessanti.|| ||</p>

					<p class="f4">20. Ye taṇhaṃ vaḍḍhessanti,||<br />
					te upadhiṃ vaḍḍhessanti,||<br />
					ye upadhiṃ vaḍḍhessanti,||<br />
					te dukkhaṃ vaḍḍhessanti;||<br />
					ye dukkhaṃ vaḍḍhessanti;||<br />
					te na parimuccissanti jātiyā jarā-māraṇena sokehi paridevehi dukkhehi domanassehi upāyāsehi,||<br />
					na parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">21. Ye pi hi keci bhikkhave, etarahi samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ niccato passanti,||<br />
					sukhato passanti,||<br />
					attato passanti,||<br />
					ārogyato passanti,||<br />
					khemato passanti,||<br />
					te taṇhaṃ vaḍḍhenti.|| ||</p>

					<p class="f4">22. Ye taṇhaṃ vaḍḍhenti,||<br />
					te upadhiṃ vaḍḍhenti;||<br />
					ye upadhiṃ vaḍḍhenti,||<br />
					te dukkhaṃ vaḍḍhenti;||<br />
					ye dukkhaṃ vaḍḍhenti,||<br />
					te na parimuccanti jātiyā jarā-māraṇena sokehi paridevehi dukkhehi domanassehi upāyāsehi na parimuccanti dukkhasmā ti vadāmi.|| ||</p>

					<p class="f4"><a id="pg110"><span class="f2 g"><b>[110]</b></span></a> 23. Seyyathā pi bhikkhave, āpānīyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho.|| ||</p>

					<p class="f4">Atha puriso āgaccheyya ghamm-ā-bhitatto ghammā pareto kilanto tasito pipāsito||<br />
					tam enaṃ evaṃ vadeyyuṃ:|| ||</p>

					<p class="f4">'Ayaṃ te ambho purisa,||<br />
					āpānīyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho,||<br />
					sace ākaṅkhasi piva pivato hi kho taṃ chādissati||<br />
					vaṇṇena pi||<br />
					gandhena pi||<br />
					rasena pi,||<br />
					pītvā ca pana tato nidānaṃ māraṇaṃ vā nigacchasi,||<br />
					māraṇa-mattaṃ vā dukkhan' ti.|| ||</p>

					<p class="f4">So taṃ āpānīyakaṃsaṇ sahasā apaṭisaṅkhā piveyya,||<br />
					na paṭinissajjeyya||<br />
					so tato nidānaṃ māraṇaṃ vā niga-c-cheyya,||<br />
					māraṇa-mattaṃ vā dukkhaṃ.|| ||</p>

					<p class="f4">24. Evam eva kho bhikkhave, ye keci atītam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ niccato addakkhuṃ,||<br />
					sukhato addakkhuṃ,||<br />
					attato addakkhuṃ,||<br />
					ārogyato addakkhuṃ,||<br />
					khemato addakkhuṃ,||<br />
					te taṇhaṃ vaḍḍhesuṃ.|| ||</p>

					<p class="f4">Ye taṇhaṃ vaḍḍhesuṃ,||<br />
					te upadhiṃ vaḍḍhesuṃ;||<br />
					ye upadhiṃ vaḍḍhesuṃ,||<br />
					te dukkhaṃ vaḍḍhesuṃ;||<br />
					ye dukkhaṃ vaḍḍhesuṃ,||<br />
					te na parimucciṃsu jātiyā jarā māraṇena sokehi paridevehi dukkhehi domanassehi upāyāsehi,||<br />
					na parimucciṃsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">25. Ye pi hi keci bhikkhave, anāgatam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ niccato dakkhinti,||<br />
					sukhato dakkhinti||<br />
					attato dakkhinti,||<br />
					ārogyato dakkhinti,||<br />
					khemato dakkhinti,||<br />
					te taṇhaṃ vaḍḍhessanti.|| ||</p>

					<p class="f4">Ye taṇhaṃ vaḍḍhessanti,||<br />
					te upadhiṃ vaḍḍhessanti,||<br />
					ye upadhiṃ vaḍḍhessanti,||<br />
					te dukkhaṃ vaḍḍhessanti;||<br />
					ye dukkhaṃ vaḍḍhessanti;||<br />
					te na parimuccissanti jātiyā jarā-māraṇena sokehi paridevehi dukkhehi domanassehi upāyāsehi,||<br />
					na parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">26. Ye pi hi keci bhikkhave, etarahi samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ niccato passanti,||<br />
					sukhato passanti,||<br />
					attato passanti,||<br />
					ārogyato passanti,||<br />
					khemato passanti,||<br />
					te taṇhaṃ vaḍḍhenti.|| ||</p>

					<p class="f4">27. Ye taṇhaṃ vaḍḍhenti,||<br />
					te upadhiṃ vaḍḍhenti;||<br />
					ye upadhiṃ vaḍḍhenti,||<br />
					te dukkhaṃ vaḍḍhenti;||<br />
					ye dukkhaṃ vaḍḍhenti,||<br />
					te na parimuccanti jātiyā jarā-māraṇena sokehi paridevehi dukkhehi domanassehi upāyāsehi na parimuccanti dukkhasmā ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">28. Ye ca kho keci bhikkhave,||<br />
					atītam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ aniccato addakkhuṃ,||<br />
					dukkhato addakkhuṃ,||<br />
					anattato addakkhuṃ,||<br />
					rogato addakkhuṃ,||<br />
					bhayato addakkhuṃ||<br />
					te taṇhaṃ pajahiṃsu.|| ||</p>

					<p class="f4">Ye taṇhaṃ pajahiṃsu,||<br />
					te upadhiṃ pajahiṃsu;||<br />
					ye upadhiṃ pajahiṃsu,||<br />
					te dukkhaṃ pajahiṃsu;||<br />
					ye dukkhaṃ pajahiṃsu,||<br />
					te parimucciṃsu jātiyā jarāya māraṇena sokehi paridevehi dukkhehi domanassehi upāyāsehi||<br />
					parimucciṃsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">29. Ye pi hi keci bhikkhave,||<br />
					anāgatam addhānaṃ samaṇā <a id="pg111"><span class="f2 g"><b>[111]</b></span></a> vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ aniccato dakkhinti,||<br />
					dukkhato dakkhinti,||<br />
					anattato dakkhinti,||<br />
					rogato dakkhinti,||<br />
					bhayato dakkhinti||<br />
					te taṇhaṃ pajahissanti.|| ||</p>

					<p class="f4">30. Ye taṇhaṃ pajahissanti,||<br />
					te dukkhaṃ pajahissanti;||<br />
					ye dukkhaṃ pajahissanti,||<br />
					te dukkhaṃ pajahissanti;||<br />
					ye dukkhaṃ pajahissanti,||<br />
					te parimuccissanti jātiyā jarā māraṇena sokehi paridevehi dukkhehi domanassehi upāyāsehi||<br />
					parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">31. Ye pi hi keci bhikkhave,||<br />
					etarahi samaṇā vā||<br />
					brāhmaṇā vā||<br />
					yaṃ loko piyarūpaṃ sātarūpaṃ,||<br />
					taṃ aniccato passanti,||<br />
					dukkhato passanti,||<br />
					anattato passanti,||<br />
					rogato passanti,||<br />
					bhayato passanti,||<br />
					te taṇhaṃ pajahanti.|| ||</p>

					<p class="f4">32. Ye taṇhaṃ pajahanti,||<br />
					te upadhiṃ pajahanti;||<br />
					ye upadhiṃ pajahanti,||<br />
					te dukkhaṃ pajahanti;||<br />
					ye dukkhaṃ pajahanti,||<br />
					te parimuccanti jātiyā jarāya māraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā ti vadāmi.|| ||</p>

					<p class="f4">33. Seyyathā pi bhikkhave, āpānīyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho.|| ||</p>

					<p class="f4">Atha puriso āgaccheyya ghamm-ā-bhitatto ghamma pareto kilanto tasito pipāsito||<br />
					tam enaṃ evaṃ vadeyyuṃ:|| ||</p>

					<p class="f4">'Ayaṃ te ambho purisa,||<br />
					āpānīyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho||<br />
					sace ākaṅkhasi piva,||<br />
					pivato hi kho taṃ chādissati||<br />
					vaṇṇena pi||<br />
					gandhena pi||<br />
					rasena pi||<br />
					pitvitvā ca pana tato nidānaṃ māraṇaṃ vā nigacchasi,||<br />
					māraṇa-mattaṃ vā dukkhan' ti.|| ||</p>

					<p class="f4">34. Atha kho bhikkhave, tassa purisassa evam assa:|| ||</p>

					<p class="f4">'Sakkā kho me ayaṃ surāpipāsitā pānīyena vā vinetuṃ,||<br />
					dadhi-maṇḍa-kena vā vinetuṃ,||<br />
					mattha-loṇi-kāya vā vinetuṃ,||<br />
					loṇa-sovīrakena vā vinetuṃ||<br />
					na tvevāhaṃ taṃ piveyyaṃ,||<br />
					yaṃ mama assa dīgha-rattaṃ ahitāya dukkhāyā' ti.|| ||</p>

					<p class="f4">So taṃ āpānīyakaṃsaṃ paṭisaṅkhā na piveyya,||<br />
					paṭi- <a id="pg112"><span class="f2 g"><b>[112]</b></span></a> nissajjeyya.|| ||</p>

					<p class="f4">So tato nidānaṃ na māraṇaṃ vā niga-c-cheyya,||<br />
					māraṇa-mattaṃ vā dukkhaṃ.|| ||</p>

					<p class="f4">35. Evam eva kho bhikkhave,||<br />
					ye hi ke ci atītam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ aniccato addakkhuṃ,||<br />
					dukkhato addakkhuṃ,||<br />
					anattato addakkhuṃ,||<br />
					rogato addakkhuṃ,||<br />
					bhayato addakkhuṃ||<br />
					te taṇhaṃ pajahiṃsu.|| ||</p>

					<p class="f4">36. Ye taṇhaṃ pajahiṃsu,||<br />
					te upadhiṃ pajahiṃsu;||<br />
					ye upadhiṃ pajahiṃsu,||<br />
					te dukkhaṃ pajahiṃsu;||<br />
					ye dukkhaṃ pajahiṃsu,||<br />
					te parimucciṃsu jātiyā jarāya māraṇena sokehi paridevehi dukkhehi domanassehi upāyāsehi||<br />
					parimucciṃsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">37. Ye pi hi keci bhikkhave,||<br />
					anāgatam addhānaṃ samaṇā vā||<br />
					brāhmaṇā vā||<br />
					yaṃ loke piyarūpaṃ sātarūpaṃ,||<br />
					taṃ aniccato dakkhinti,||<br />
					dukkhato dakkhinti,||<br />
					anattato dakkhinti,||<br />
					rogato dakkhinti,||<br />
					bhayato dakkhinti||<br />
					te taṇhaṃ pajahissanti.|| ||</p>

					<p class="f4">38. Ye taṇhaṃ pajahissanti,||<br />
					te dukkhaṃ pajahissanti;||<br />
					ye dukkhaṃ pajahissanti,||<br />
					te dukkhaṃ pajahissanti;||<br />
					ye dukkhaṃ pajahissanti,||<br />
					te parimuccissanti jātiyā jarā māraṇena sokehi paridevehi dukkhehi domanassehi upāyāsehi||<br />
					parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">39. Ye pi hi keci bhikkhave,||<br />
					etarahi samaṇā vā||<br />
					brāhmaṇā vā||<br />
					yaṃ loko piyarūpaṃ sātarūpaṃ,||<br />
					taṃ aniccato passanti,||<br />
					dukkhato passanti,||<br />
					anattato passanti,||<br />
					rogato passanti,||<br />
					bhayato passanti,||<br />
					te taṇhaṃ pajahanti.|| ||</p>

					<p class="f4">40. Ye taṇhaṃ pajahanti,||<br />
					te upadhiṃ pajahanti;||<br />
					ye upadhiṃ pajahanti,||<br />
					te dukkhaṃ pajahanti;||<br />
					ye dukkhaṃ pajahanti,||<br />
					te parimuccanti jātiyā jarāya māraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā ti vadāmi".|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>