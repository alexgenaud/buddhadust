<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 66. The Buddha teaches a method for self-mastery based on conceptualizing the world and it's pleasures and delights as inherently painful." />
<title>SN 2 12 66: Sammasana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p66">Sutta 66</a></h4>

					<h1>Sammasana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg107"><span class="f2 g"><b>[107]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.066.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.066.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.066.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kurūsu viharati||<br />
					Kammāsadammaɱ nāma Kurūnaɱ nigamo.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">3. Bhagavā etad avoca:|| ||</p>

					<p class="f4">"Sammasatha no tumhe bhikkhave,||<br />
					antarā sammasanan" ti?"|| ||</p>

					<p class="f4">4. Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Ahaɱ kho bhante, sammasāmi antarā sammasanan" ti.|| ||</p>

					<p class="f4">5. "Yathā kathaɱ pana tvaɱ bhikkhu,||<br />
					sammasasi antarām sammasan" ti?|| ||</p>

					<p class="f4">6. Atha kho so bhikkhu vyākāsi.|| ||</p>

					<p class="f4">Yathā so bhikkhu vyākāsi,||<br />
					na so bhikkhu Bhagavato cittaɱ ārādhesi.|| ||</p>

					<p class="f4">7. Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">"Etassa Bhagavā kālo,||<br />
					etassa Sugata kālo,||<br />
					yaɱ Bhagavā antarā sammasaɱ bhāseyya,||<br />
					Bhagavato sutvā bhikkhū dhāressantī" ti.|| ||</p>

					<p class="f4">8. "Tena h'Ānanda suṇātha,||<br />
					sādhukaɱ manasi karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti||<br />
					kho te bhikkhū Bhagavato paccassosuɱ.|| ||</p>

					<p class="f4">9. Bhagavā etad avoca:|| ||</p>

					<p class="f4">"Idha, bhikkhave, bhikkhu sammasamāno sammasati antarā sammasanaɱ.|| ||</p>

					<p class="f4">'Yaɱ kho idaɱ aneka-vidhaɱ nāna-p-pakārakaɱ dukkhaɱ loke uppajjati jarā-māraṇaɱ.|| ||</p>

					<p class="f4">Idaɱ kho dukkhaɱ,||<br />
					kiɱ nidānaɱ,||<br />
					kiɱ samudayaɱ,||<br />
					<a id="pg108"><span class="f2 g"><b>[108]</b></span></a> kiɱ jātikaɱ||<br />
					kim pabhavaɱ?|| ||</p>

					<p class="f4">Kismiɱ sati, jarā-māraṇaɱ hoti,||<br />
					kismiɱ asati, jarā-māraṇaɱ na hotī' ti?|| ||</p>

					<p class="f4">So sammasamāno evaɱ pajānāti:|| ||</p>

					<p class="f4">'Yaɱ kho idaɱ aneka-vidhaɱ nān-ā-p-pakārakaɱ dukkhaɱ loke uppajjati jarā-māraṇaɱ,||<br />
					idaɱ kho dukkhaɱ upadhi-nidānaɱ||<br />
					upadhi-samudayaɱ||<br />
					upadhi-jātikaɱ||<br />
					upadhi-pabhavaɱ.|| ||</p>

					<p class="f4">Upadhismiɱ sati,||<br />
					jarā-māraṇaɱ hoti,||<br />
					upadhismiɱ asati,||<br />
					jarā-māraṇaɱ na hotī' ti.|| ||</p>

					<p class="f4">So jarā-māraṇañ ca pajānāti,||<br />
					jarā-māraṇa-samudayañ ca pajānāti,||<br />
					jarā-māraṇa-nirodhañ ca pajānāti,||<br />
					yā ca jarā-māraṇa-nirodha-sāruppa-gāminī paṭipadā,||<br />
					tañ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu sabbaso sammā dukkha-k-khayāya paṭipanno jarā-māraṇa-nirodhāya.|| ||</p>

					<p class="ctr c">&#9632;</p>

					<p class="f4">10. Athāparaɱ sammasamāno sammasati antarā sammasanaɱ.|| ||</p>

					<p class="f4">'Upadhi panāyaɱ||<br />
					kim nidāno||<br />
					kiɱ samudayo||<br />
					kiɱ jātiko||<br />
					kim pabhavo?|| ||</p>

					<p class="f4">Kismiɱ sati, upadhi hoti,||<br />
					kismiɱ asati, upadhi na hotī' ti?|| ||</p>

					<p class="f4">So sammasamāno evaɱ pajānāti:|| ||</p>

					<p class="f4">'Upadhi taṇhā-nidāno,||<br />
					taṇhā-samudayo,||<br />
					taṇhā-jātiko,||<br />
					taṇhā-pabhavo.|| ||</p>

					<p class="f4">Taṇhāya sati,||<br />
					upadhi hoti,||<br />
					taṇhāya asati,||<br />
					upadhi na hotī' ti.|| ||</p>

					<p class="f4">So upadhiñ ca pajānāti,||<br />
					upadhi-samudayañ ca pajānāti,||<br />
					upadhi-nirodhañ ca pajānāti,||<br />
					yā ca upadhi-nirodha-sāruppa-gāminī paṭipadā,||<br />
					tañ ca pajānāti.|| ||</p>

					<p class="f4">Tathā paṭipanno ca hoti anuDhamma-cārī.|| ||</p>

					<p class="f4">Ayaɱ vuccati bhikkhave, bhikkhu sabbaso sammā dukkha-k-khayāya paṭipanno upadhi-nirodhāya.|| ||</p>

					<p class="ctr c">&#9632;</p>

					<p class="f4">11. Athāparaɱ sammasamāno sammasati antarā sammasanaɱ.|| ||</p>

					<p class="f4">'Taṇhā panāyaɱ||<br />
					kattha uppajjamānā uppajjati,||<br />
					kattha nivisamānā nivisatī' ti?|| ||</p>

					<p class="f4">So sammasamāno evaɱ pajānāti:|| ||</p>

					<p class="f4">Yaɱ kho kiñci loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">Kiñ ca loke piyarūpaɱ sātarūpaɱ?|| ||</p>

					<p class="f4">Cakkhuɱ loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">12. Sotaɱ loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4"><a id="pg109"><span class="f2 g"><b>[109]</b></span></a> 13. Ghāṇaɱ loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">14. Jivhā loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">15. Kāyo loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p class="f4">16. Mano loke piyarūpaɱ sātarūpaɱ,||<br />
					etthesā taṇhā uppajjamānā uppajjati,||<br />
					ettha nivisamānā nivisati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">17. Ye hi ke ci bhikkhave, atītam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ niccato addakkhuɱ,||<br />
					sukhato addakkhuɱ,||<br />
					attato addakkhuɱ,||<br />
					ārogyato addakkhuɱ,||<br />
					khemato addakkhuɱ,||<br />
					te taṇhaɱ vaḍḍhesuɱ.|| ||</p>

					<p class="f4">18. Ye taṇhaɱ vaḍḍhesuɱ,||<br />
					te upadhiɱ vaḍḍhesuɱ;||<br />
					ye upadhiɱ vaḍḍhesuɱ,||<br />
					te dukkhaɱ vaḍḍhesuɱ;||<br />
					ye dukkhaɱ vaḍḍhesuɱ,||<br />
					te na parimucciɱsu jātiyā jarā māraṇena sokehi paridevehi dukkhehi domanassehi upāyāsehi,||<br />
					na parimucciɱsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">19. Ye pi hi keci bhikkhave, anāgatam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ niccato dakkhinti,||<br />
					sukhato dakkhinti||<br />
					attato dakkhinti,||<br />
					ārogyato dakkhinti,||<br />
					khemato dakkhinti,||<br />
					te taṇhaɱ vaḍḍhessanti.|| ||</p>

					<p class="f4">20. Ye taṇhaɱ vaḍḍhessanti,||<br />
					te upadhiɱ vaḍḍhessanti,||<br />
					ye upadhiɱ vaḍḍhessanti,||<br />
					te dukkhaɱ vaḍḍhessanti;||<br />
					ye dukkhaɱ vaḍḍhessanti;||<br />
					te na parimuccissanti jātiyā jarā-māraṇena sokehi paridevehi dukkhehi domanassehi upāyāsehi,||<br />
					na parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">21. Ye pi hi keci bhikkhave, etarahi samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ niccato passanti,||<br />
					sukhato passanti,||<br />
					attato passanti,||<br />
					ārogyato passanti,||<br />
					khemato passanti,||<br />
					te taṇhaɱ vaḍḍhenti.|| ||</p>

					<p class="f4">22. Ye taṇhaɱ vaḍḍhenti,||<br />
					te upadhiɱ vaḍḍhenti;||<br />
					ye upadhiɱ vaḍḍhenti,||<br />
					te dukkhaɱ vaḍḍhenti;||<br />
					ye dukkhaɱ vaḍḍhenti,||<br />
					te na parimuccanti jātiyā jarā-māraṇena sokehi paridevehi dukkhehi domanassehi upāyāsehi na parimuccanti dukkhasmā ti vadāmi.|| ||</p>

					<p class="f4"><a id="pg110"><span class="f2 g"><b>[110]</b></span></a> 23. Seyyathā pi bhikkhave, āpānīyakaɱso vaṇṇa-sampanno gandha-sampanno rasa-sampanno,||<br />
					so ca kho visena saŋsaṭṭho.|| ||</p>

					<p class="f4">Atha puriso āgaccheyya ghamm-ā-bhitatto ghammā pareto kilanto tasito pipāsito||<br />
					tam enaɱ evaɱ vadeyyuɱ:|| ||</p>

					<p class="f4">'Ayaɱ te ambho purisa,||<br />
					āpānīyakaɱso vaṇṇa-sampanno gandha-sampanno rasa-sampanno,||<br />
					so ca kho visena saŋsaṭṭho,||<br />
					sace ākaŋkhasi piva pivato hi kho taɱ chādissati||<br />
					vaṇṇena pi||<br />
					gandhena pi||<br />
					rasena pi,||<br />
					pītvā ca pana tato nidānaɱ māraṇaɱ vā nigacchasi,||<br />
					māraṇa-mattaɱ vā dukkhan' ti.|| ||</p>

					<p class="f4">So taɱ āpānīyakaɱsaŋ sahasā apaṭisaŋkhā piveyya,||<br />
					na paṭinissajjeyya||<br />
					so tato nidānaɱ māraṇaɱ vā niga-c-cheyya,||<br />
					māraṇa-mattaɱ vā dukkhaɱ.|| ||</p>

					<p class="f4">24. Evam eva kho bhikkhave, ye keci atītam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ niccato addakkhuɱ,||<br />
					sukhato addakkhuɱ,||<br />
					attato addakkhuɱ,||<br />
					ārogyato addakkhuɱ,||<br />
					khemato addakkhuɱ,||<br />
					te taṇhaɱ vaḍḍhesuɱ.|| ||</p>

					<p class="f4">Ye taṇhaɱ vaḍḍhesuɱ,||<br />
					te upadhiɱ vaḍḍhesuɱ;||<br />
					ye upadhiɱ vaḍḍhesuɱ,||<br />
					te dukkhaɱ vaḍḍhesuɱ;||<br />
					ye dukkhaɱ vaḍḍhesuɱ,||<br />
					te na parimucciɱsu jātiyā jarā māraṇena sokehi paridevehi dukkhehi domanassehi upāyāsehi,||<br />
					na parimucciɱsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">25. Ye pi hi keci bhikkhave, anāgatam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ niccato dakkhinti,||<br />
					sukhato dakkhinti||<br />
					attato dakkhinti,||<br />
					ārogyato dakkhinti,||<br />
					khemato dakkhinti,||<br />
					te taṇhaɱ vaḍḍhessanti.|| ||</p>

					<p class="f4">Ye taṇhaɱ vaḍḍhessanti,||<br />
					te upadhiɱ vaḍḍhessanti,||<br />
					ye upadhiɱ vaḍḍhessanti,||<br />
					te dukkhaɱ vaḍḍhessanti;||<br />
					ye dukkhaɱ vaḍḍhessanti;||<br />
					te na parimuccissanti jātiyā jarā-māraṇena sokehi paridevehi dukkhehi domanassehi upāyāsehi,||<br />
					na parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">26. Ye pi hi keci bhikkhave, etarahi samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ niccato passanti,||<br />
					sukhato passanti,||<br />
					attato passanti,||<br />
					ārogyato passanti,||<br />
					khemato passanti,||<br />
					te taṇhaɱ vaḍḍhenti.|| ||</p>

					<p class="f4">27. Ye taṇhaɱ vaḍḍhenti,||<br />
					te upadhiɱ vaḍḍhenti;||<br />
					ye upadhiɱ vaḍḍhenti,||<br />
					te dukkhaɱ vaḍḍhenti;||<br />
					ye dukkhaɱ vaḍḍhenti,||<br />
					te na parimuccanti jātiyā jarā-māraṇena sokehi paridevehi dukkhehi domanassehi upāyāsehi na parimuccanti dukkhasmā ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">28. Ye ca kho keci bhikkhave,||<br />
					atītam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ aniccato addakkhuɱ,||<br />
					dukkhato addakkhuɱ,||<br />
					anattato addakkhuɱ,||<br />
					rogato addakkhuɱ,||<br />
					bhayato addakkhuɱ||<br />
					te taṇhaɱ pajahiɱsu.|| ||</p>

					<p class="f4">Ye taṇhaɱ pajahiɱsu,||<br />
					te upadhiɱ pajahiɱsu;||<br />
					ye upadhiɱ pajahiɱsu,||<br />
					te dukkhaɱ pajahiɱsu;||<br />
					ye dukkhaɱ pajahiɱsu,||<br />
					te parimucciɱsu jātiyā jarāya māraṇena sokehi paridevehi dukkhehi domanassehi upāyāsehi||<br />
					parimucciɱsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">29. Ye pi hi keci bhikkhave,||<br />
					anāgatam addhānaɱ samaṇā <a id="pg111"><span class="f2 g"><b>[111]</b></span></a> vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ aniccato dakkhinti,||<br />
					dukkhato dakkhinti,||<br />
					anattato dakkhinti,||<br />
					rogato dakkhinti,||<br />
					bhayato dakkhinti||<br />
					te taṇhaɱ pajahissanti.|| ||</p>

					<p class="f4">30. Ye taṇhaɱ pajahissanti,||<br />
					te dukkhaɱ pajahissanti;||<br />
					ye dukkhaɱ pajahissanti,||<br />
					te dukkhaɱ pajahissanti;||<br />
					ye dukkhaɱ pajahissanti,||<br />
					te parimuccissanti jātiyā jarā māraṇena sokehi paridevehi dukkhehi domanassehi upāyāsehi||<br />
					parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">31. Ye pi hi keci bhikkhave,||<br />
					etarahi samaṇā vā||<br />
					brāhmaṇā vā||<br />
					yaɱ loko piyarūpaɱ sātarūpaɱ,||<br />
					taɱ aniccato passanti,||<br />
					dukkhato passanti,||<br />
					anattato passanti,||<br />
					rogato passanti,||<br />
					bhayato passanti,||<br />
					te taṇhaɱ pajahanti.|| ||</p>

					<p class="f4">32. Ye taṇhaɱ pajahanti,||<br />
					te upadhiɱ pajahanti;||<br />
					ye upadhiɱ pajahanti,||<br />
					te dukkhaɱ pajahanti;||<br />
					ye dukkhaɱ pajahanti,||<br />
					te parimuccanti jātiyā jarāya māraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā ti vadāmi.|| ||</p>

					<p class="f4">33. Seyyathā pi bhikkhave, āpānīyakaɱso vaṇṇa-sampanno gandha-sampanno rasa-sampanno,||<br />
					so ca kho visena saŋsaṭṭho.|| ||</p>

					<p class="f4">Atha puriso āgaccheyya ghamm-ā-bhitatto ghamma pareto kilanto tasito pipāsito||<br />
					tam enaɱ evaɱ vadeyyuɱ:|| ||</p>

					<p class="f4">'Ayaɱ te ambho purisa,||<br />
					āpānīyakaɱso vaṇṇa-sampanno gandha-sampanno rasa-sampanno,||<br />
					so ca kho visena saŋsaṭṭho||<br />
					sace ākaŋkhasi piva,||<br />
					pivato hi kho taɱ chādissati||<br />
					vaṇṇena pi||<br />
					gandhena pi||<br />
					rasena pi||<br />
					pitvitvā ca pana tato nidānaɱ māraṇaɱ vā nigacchasi,||<br />
					māraṇa-mattaɱ vā dukkhan' ti.|| ||</p>

					<p class="f4">34. Atha kho bhikkhave, tassa purisassa evam assa:|| ||</p>

					<p class="f4">'Sakkā kho me ayaɱ surāpipāsitā pānīyena vā vinetuɱ,||<br />
					dadhi-maṇḍa-kena vā vinetuɱ,||<br />
					mattha-loṇi-kāya vā vinetuɱ,||<br />
					loṇa-sovīrakena vā vinetuɱ||<br />
					na tvevāhaɱ taɱ piveyyaɱ,||<br />
					yaɱ mama assa dīgha-rattaɱ ahitāya dukkhāyā' ti.|| ||</p>

					<p class="f4">So taɱ āpānīyakaɱsaɱ paṭisaŋkhā na piveyya,||<br />
					paṭi- <a id="pg112"><span class="f2 g"><b>[112]</b></span></a> nissajjeyya.|| ||</p>

					<p class="f4">So tato nidānaɱ na māraṇaɱ vā niga-c-cheyya,||<br />
					māraṇa-mattaɱ vā dukkhaɱ.|| ||</p>

					<p class="f4">35. Evam eva kho bhikkhave,||<br />
					ye hi ke ci atītam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ aniccato addakkhuɱ,||<br />
					dukkhato addakkhuɱ,||<br />
					anattato addakkhuɱ,||<br />
					rogato addakkhuɱ,||<br />
					bhayato addakkhuɱ||<br />
					te taṇhaɱ pajahiɱsu.|| ||</p>

					<p class="f4">36. Ye taṇhaɱ pajahiɱsu,||<br />
					te upadhiɱ pajahiɱsu;||<br />
					ye upadhiɱ pajahiɱsu,||<br />
					te dukkhaɱ pajahiɱsu;||<br />
					ye dukkhaɱ pajahiɱsu,||<br />
					te parimucciɱsu jātiyā jarāya māraṇena sokehi paridevehi dukkhehi domanassehi upāyāsehi||<br />
					parimucciɱsu dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">37. Ye pi hi keci bhikkhave,||<br />
					anāgatam addhānaɱ samaṇā vā||<br />
					brāhmaṇā vā||<br />
					yaɱ loke piyarūpaɱ sātarūpaɱ,||<br />
					taɱ aniccato dakkhinti,||<br />
					dukkhato dakkhinti,||<br />
					anattato dakkhinti,||<br />
					rogato dakkhinti,||<br />
					bhayato dakkhinti||<br />
					te taṇhaɱ pajahissanti.|| ||</p>

					<p class="f4">38. Ye taṇhaɱ pajahissanti,||<br />
					te dukkhaɱ pajahissanti;||<br />
					ye dukkhaɱ pajahissanti,||<br />
					te dukkhaɱ pajahissanti;||<br />
					ye dukkhaɱ pajahissanti,||<br />
					te parimuccissanti jātiyā jarā māraṇena sokehi paridevehi dukkhehi domanassehi upāyāsehi||<br />
					parimuccissanti dukkhasmā ti vadāmi.|| ||</p>

					<p class="ctr c">&#9632;</p>

					<p class="f4">39. Ye pi hi keci bhikkhave,||<br />
					etarahi samaṇā vā||<br />
					brāhmaṇā vā||<br />
					yaɱ loko piyarūpaɱ sātarūpaɱ,||<br />
					taɱ aniccato passanti,||<br />
					dukkhato passanti,||<br />
					anattato passanti,||<br />
					rogato passanti,||<br />
					bhayato passanti,||<br />
					te taṇhaɱ pajahanti.|| ||</p>

					<p class="f4">40. Ye taṇhaɱ pajahanti,||<br />
					te upadhiɱ pajahanti;||<br />
					ye upadhiɱ pajahanti,||<br />
					te dukkhaɱ pajahanti;||<br />
					ye dukkhaɱ pajahanti,||<br />
					te parimuccanti jātiyā jarāya māraṇena sokehi paridevehi dukkhehi domanassehi upāyāsehi,||<br />
					parimuccanti dukkhasmā ti vadāmi".|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>