<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 12. Maha Kassapa and Sāriputta discuss why the Buddha did not state an opnion concerning whether or not an awakened one lives again after death." />
<title>SN 2 16.12: Tathāgata Param-Māraṇa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p12">Sutta 12</a></h4>

					<h1>Tathāgata Param-Māraṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg222"><span class="f2 g"><b>[222]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.012.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.012.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā ca Mahā Kassapo||<br />
					āyasmā ca Sāriputto||<br />
					Bārāṇasiyaɱ viharanti Isipatane Migadāye.|| ||</p>

					<p class="f4">Atha kho āyasmā Sāriputto sāyanha-samayaɱ patisallānā vuṭṭhito yen'āyasmā Mahā Kassapo ten'upasankami.|| ||</p>

					<p class="f4">Upasaŋkamitvā Mahā Kassapaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Sāriputto āyasmantaɱ Mahā Kassapaɱ etad avoca:|| ||</p>

					<p class="f4">"Kin nu kho āvuso Kassapa,||<br />
					hoti Tathāgato param māraṇā" ti?|| ||</p>

					<p class="f4">"Avyākataɱ kho etaɱ āvuso,||<br />
					Bhagavatā 'hoti Tathāgato param māraṇā'" ti.|| ||</p>

					<p class="f4">"Kiɱ pan'āvuso,||<br />
					na hoti Tathāgato param māraṇā" ti?|| ||</p>

					<p class="f4">"Etam pi kho āvuso,||<br />
					avyākataɱ Bhagavatā||<br />
					'na hoti Tathāgato param māraṇā'" ti.|| ||</p>

					<p class="f4"><a id="pg223"><span class="f2 g"><b>[223]</b></span></a> "Kin nu kho āvuso,||<br />
					hoti ca na hoti ca Tathāgato param māraṇā" ti?|| ||</p>

					<p class="f4">"Avyākataɱ kho etaɱ āvuso Bhagavatā,||<br />
					'hoti ca na hoti ca Tathāgato param māraṇā'" ti.|| ||</p>

					<p class="f4">"Kiɱ pan'āvuso,||<br />
					n'eva hoti na na hoti Tathāgato param māraṇā" ti?|| ||</p>

					<p class="f4">"Etam pi kho āvuso,||<br />
					avyākataɱ Bhagavatā||<br />
					'n'eva hoti na na hoti Tathāgato param māraṇā'" ti.|| ||</p>

					<p class="f4">"Kasmā c'etaɱ āvuso,||<br />
					avyākataɱ Bhagavatā" ti?|| ||</p>

					<p class="f4">"Na h'etaɱ āvuso,||<br />
					atthasaŋhitaɱ ādibrahma-cariyakaɱ,||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na nibbānāya saŋvatta" ti.|| ||</p>

					<p class="f4">"Tasmā taɱ avyākataɱ Bhagavatā" ti.|| ||</p>

					<p class="f4">"Atha kiñ carah'āvuso,||<br />
					vyākataɱ Bhagavatā" ti?|| ||</p>

					<p class="f4">"'Idaɱ dukkhan' ti kho āvuso,||<br />
					vyākataɱ Bhagavatā."|| ||</p>

					<p class="f4">"'Ayaɱ dukkha-samudayo' ti||<br />
					vyākataɱ Bhagavatā."|| ||</p>

					<p class="f4">"'Ayaɱ dukkha-nirodho' ti||<br />
					vyākataɱ Bhagavatā."|| ||</p>

					<p class="f4">"'Ayaɱ dukkha-nirodha-gāminī paṭipadā' ti||<br />
					vyākataɱ Bhagavatā" ti.|| ||</p>

					<p class="f4">"Kasmā c'etaɱ āvuso vyākataɱ Bhagavatā" ti?|| ||</p>

					<p class="f4">"Etaɱ hi āvuso,||<br />
					atthasaŋhitaɱ,||<br />
					etaɱ ādiBrahma-cariyakaɱ,||<br />
					etaɱ nibbidāya||<br />
					virāgāya||<br />
					nirodhāya||<br />
					upasamāya||<br />
					abhiññāya||<br />
					sambodhāya||<br />
					nibbānāya saŋvattati.|| ||</p>

					<p class="f4">Tasmā taɱ Bhagavatā vyākatan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>