<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 49. The Buddha describes how the student of the Aristocrats is free from doubts concerning the origin and ending of pain (dukkha)." />
<title>SN 2 12 49: Pathama Ariyasavaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p49">Sutta 49</a></h4>

					<h1>Paṭhama Ariya Sāvaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg77"><span class="f2 g"><b>[77]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.049.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.049.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg78"><span class="f2 g"><b>[78]</b></span></a> 2. "Na bhikkhave sutavato ariya-sāvakassa evaṃ hoti:|| ||</p>

					<p class="f4">'Kiṃ nu kho kismiṃ sati kiṃ hoti,||<br />
					kis-s-uppādā kiṃ uppajjati,||<br />
					kismiṃ sati saṅkhārā honti,||<br />
					kismiṃ sati viññāṇaṃ hoti,||<br />
					kismiṃ sati nāma-rūpaṃ hoti,||<br />
					kismiṃ sati saḷāyatanaṃ hoti,)||<br />
					kismiṃ sati phasso hoti,||<br />
					kismiṃ sati vedanā hoti,||<br />
					kismiṃ sati taṇhā hoti,||<br />
					kismiṃ sati upādānaṃ hoti,||<br />
					kismiṃ sati bhavo hoti,||<br />
					kismiṃ sati jāti hoti,||<br />
					kismiṃ sati jarā-māraṇaṃ hotī' ti.|| ||</p>

					<p class="f4">3. Atha kho bhikkhave sutavato ariya-sāvakassa apara-p-paccayā ñāṇam evettha hoti:|| ||</p>

					<p class="f4">'Imasmiṃ sati idaṃ hoti,||<br />
					imassuppādā idaṃ uppajjati,||<br />
					avijjāya sati saṅkhārā honti,||<br />
					saṅkhāresu sati viññāṇaṃ hoti.,||<br />
					viññāṇe sati nāma-rūpaṃ hoti,||<br />
					nāma-rūpe sati saḷāyatanaṃ hoti,||<br />
					saḷāyatane sati phasso hoti,||<br />
					phasse sati vedanā hoti,||<br />
					vedanāya sati taṇhā hoti,||<br />
					taṇhāya sati upādānaṃ hoti,||<br />
					upādāne sati bhavo hoti,||<br />
					bhave sati jāti hoti,||<br />
					jātiyā sati jarā-māraṇaṃ hotī' ti|| ||</p>

					<p class="f4">So evaṃ jānāti 'evaṃ ayaṃ loko samudayatī' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Na bhikkhave, sutavato ariya-sāvakassa evaṃ hoti:|| ||</p>

					<p class="f4">'Kiṃ nu kho kismiṃ asati kiṃ na hoti,||<br />
					kissa nirodhā kiṃ nirujjhati,||<br />
					kismiṃ asati saṅkhārā na honti,||<br />
					kismiṃ asati viññāṇaṃ na hoti,||<br />
					kismiṃ asati nāma-rūpaṃ na hoti,||<br />
					kismiṃ asati saḷāyatanaṃ na hoti,||<br />
					kismiṃ asati phasso na hoti,||<br />
					kismiṃ asati vedanā na hoti,||<br />
					kismiṃ asati taṇhā na hoti,||<br />
					kismiṃ asati upādānaṃ na hoti,||<br />
					kismiṃ asati bhavo na hoti,||<br />
					kismiṃ asati jāti na hoti,||<br />
					kismiṃ asati jarā-māraṇaṃ na hotī' ti.|| ||</p>

					<p class="f4">5. Atha kho bhikkhave, sutavato ariya-sāvakassa apara-p-paccayā ñāṇam evettha hoti:|| ||</p>

					<p class="f4">"Imasmiṃ asati idaṃ na hoti,||<br />
					imassa nirodhā idaṃ nirujjhati,||<br />
					avijjāya asati <a id="pg79"><span class="f2 g"><b>[79]</b></span></a> saṅkhārā na honti,||<br />
					saṅkhāresu asati viññāṇaṃ na hoti,||<br />
					viññāṇe asati nāma-rūpaṃ na hoti,||<br />
					nāma-rūpe asati saḷāyatanaṃ na hoti,||<br />
					saḷāyatane asati phasso na hoti,||<br />
					phasse asati vedanā na hoti,||<br />
					vedanāya asati taṇhā na hoti,||<br />
					taṇhāya asati upādānaṃ na hoti,||<br />
					upādāne asati bhavo na hoti,||<br />
					bhave asati jāti na hoti,||<br />
					jātiyā asati jarā-māraṇaṃ na hotī' ti.|| ||</p>

					<p class="f4">So evaṃ pajānāti 'evaṃ ayaṃ loko nirujjhatī' ti.|| ||</p>

					<p class="f4">6. Yato kho bhikkhave, ariya-sāvako evaṃ lokassa samudayaṃ ca atthaṅ-gamaṃ ca yathā-bhūtaṃ pajānāti.|| ||</p>

					<p class="f4">Ayaṃ vuccati bhikkhave, ariya-sāvako diṭṭhi-sampanno iti pi,||<br />
					dassana-sampanno iti pi,||<br />
					āgato imaṃ Sad'Dhammaṃ iti pi,||<br />
					passati imaṃ Sad'Dhammaṃ iti pi,||<br />
					sekhena ñāṇena samannāgato iti pi,||<br />
					sekhāya vijjāya samannāgato iti pi,||<br />
					Dhamma-sotaṃ samāpanno iti pi,||<br />
					ariyo nibbedhika-pañño iti pi,||<br />
					amatadvāraṃ āhacca tiṭṭhati iti pī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>