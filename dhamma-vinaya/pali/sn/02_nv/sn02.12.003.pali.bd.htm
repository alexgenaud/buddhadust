<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Nidana Samyutta, Sutta 3: Paṭipada which presents the paṭicca samuppāda as a Path or Course rather than the usual understanding of this doctrine as a description of how kamma works.">
<title>SN 2 12 3: Paṭipadā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					12. Nidāna-Saṃyutta<br />
					1. Buddha Vagga</i></h4>

					<h4 class="ctr"><a id="sn.2.12.3" href="../../../../backmatter/indexes/sutta/sn/02_nv/idx_12_nidanasamyutta.htm#p3">Sutta 3</a></h4>

					<h1>Paṭipadā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg4"><span class="f2 g"><b>[4]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.003.rhyc.pts.htm#p1">rhyc</a>][<a href="../../../../dhamma-vinaya/wp/sn/02_nv/sn02.12.003.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.003.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhu Bhagavato paccassosuṃ||<br />
					Bhagavā etad avoca:|| ||</p>

					<p class="f4">"Micchā-paṭipadañ ca vo, bhikkhave, desissāmi||<br />
					sammā-paṭipadañ ca.|| ||</p>

					<p class="f4">Taṃ suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:</p>

					<p class="f4">Katamā ca bhikkhave,||<br />
					micchā-paṭipadā?|| ||</p>

					<p class="f4">Avijjā-paccayā, bhikkhave,||<br />
					saṅkhārā,||<br />
					saṅkhāra-paccayā||<br />
					viññāṇaṃ,||<br />
					viññāṇa-paccayā||<br />
					nāma-rūpaṃ,||<br />
					nāma-rupa-paccayā||<br />
					saḷāyatanaṃ,||<br />
					saḷāyatana-paccayā||<br />
					phasso,||<br />
					phassa-paccayā||<br />
					vedanā,||<br />
					vedanā-paccayā||<br />
					taṇhā,||<br />
					taṇhā-paccayā||<br />
					upādānaṃ,||<br />
					upādāna-paccayā||<br />
					bhavo,||<br />
					bhava-paccayā||<br />
					jāti,||<br />
					jāti-paccayā||<br />
					jarā-maraṇaṃ||<br />
					soka-parideva-dukkha-domanassupāyasā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Ayaṃ vuccati, bhikkhave,||<br />
					micchā-paṭipadā.</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.12.003.rhyc.pts.htm#p4">rhyc</a>]</span> Katamā ca bhikkhave,||<br />
					sammā-paṭipadā?|| ||</p>

					<p class="f4">Avijjāya tv'eva asesa-virāga-nirodhā||<br />
					saṅkhāra-nirodho,||<br />
					saṅkhāra-nirodhā||<br />
					viññāṇa-nirodho,||<br />
					viññāṇa-nirodhā||<br />
					nāma-rūpa-nirodho,||<br />
					nāma-rūpa-nirodhā||<br />
					saḷāyatana-nirodho,||<br />
					saḷāyatana-nirodhā||<br />
					phassa-nirodho,||<br />
					phassa-nirodhā||<br />
					vedanā-nirodho,||<br />
					vedanā-nirodhā||<br />
					taṇhā-nirodho,||<br />
					taṇhā-nirodhā||<br />
					upādāna-nirodho,||<br />
					upādāna-nirodhā||<br />
					bhava-nirodho,||<br />
					bhava-nirodhā||<br />
					jāti-nirodho,||<br />
					jāti-nirodhā||<br />
					jarā-maraṇaṃ||<br />
					soka-parideva-dukkha-domanāssupāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ vuccati, bhikkhave,||<br />
					sammā-paṭipadā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>