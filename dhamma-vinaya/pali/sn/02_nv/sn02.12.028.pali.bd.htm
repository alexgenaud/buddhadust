<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 28. The Buddha gives an exposition of the chain of interdependent links leading from blindness to pain and then gives definitions of the individual links." />
<title>SN 2 12 28: Bhikkhu Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p28">Sutta 28</a></h4>

					<h1>Bhikkhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg43"><span class="f2 g"><b>[43]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.028.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.028.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">Idha, bhikkhave, bhikkhu jarā-māraṇaɱ pajānāti,||<br />
					jarā-māraṇasamudayaɱ pajānāti,||<br />
					jarā-māraṇanirodhaɱ pajānāti,||<br />
					jarā-māraṇa nirodha-gāminiɱ paṭipadaɱ pajānāti.|| ||</p>

					<p class="f4">Jātiɱ pajānāti,||<br />
					jāti samudayaɱ pajānāti,||<br />
					jāti-nirodhaɱ pajānāti,||<br />
					jāti-nirodha-gāminiɱ paṭipadaɱ pajānāti.|| ||</p>

					<p class="f4">Bhavaɱ pajānāti,||<br />
					bhavasamudayaɱ pajānāti,||<br />
					bhava-nirodhaɱ pajānāti,||<br />
					bhava-nirodha-gāminiɱ paṭipadaɱ pajānāti.|| ||</p>

					<p class="f4">Upādānaɱ pajānāti,||<br />
					upādānasamudayaɱ pajānāti,||<br />
					upādāna-nirodhaɱ pajānāti,||<br />
					upādāna-nirodha-gāminiɱ paṭipadaɱ pajānāti.|| ||</p>

					<p class="f4"><a id="pg44"><span class="f2 g"><b>[44]</b></span></a> Taṇhaɱ pajānāti,||<br />
					taṇhāsamudayaɱ pajānāti,||<br />
					taṇhā-nirodhaɱ pajānāti,||<br />
					taṇhā-nirodha-gāminiɱ paṭipadaɱ pajānāti.|| ||</p>

					<p class="f4">Vedanaɱ pajānāti,||<br />
					vedanā-samudayaɱ pajānāti,||<br />
					vedanā-nirodhaɱ pajānāti,||<br />
					vedanā-nirodha-gāminiɱ paṭipadaɱ pajānāti.|| ||</p>

					<p class="f4">Phassaŋ pajānāti,||<br />
					phassa-samudayaɱ pajānāti,||<br />
					phassa-nirodhaɱ pajānāti,||<br />
					phassa-nirodha-gāminiɱ paṭipadaɱ pajānāti.|| ||</p>

					<p class="f4">Saḷāyatanaɱ pajānāti,||<br />
					saḷāyatanasamudayaɱ pajānāti,||<br />
					saḷāyatana-nirodhaɱ pajānāti,||<br />
					saḷāyatana-nirodha-gāminiɱ paṭipadaɱ pajānāti.|| ||</p>

					<p class="f4">Nāma-rūpaɱ pajānāti,||<br />
					nāma-rūpa-samudayaɱ pajānāti,||<br />
					nāma-rūpa-nirodhaɱ pajānāti,||<br />
					nāma-rūpa-nirodha-gāminiɱ paṭipadaɱ pajānāti.|| ||</p>

					<p class="f4">Viññāṇaɱ pajānāti,||<br />
					viññāṇa-samudayaɱ pajānāti,||<br />
					viññāṇa-nirodhaɱ pajānāti,||<br />
					viññāṇa-nirodha-gāminiɱ paṭipadaɱ pajānāti.|| ||</p>

					<p class="f4">Sankhāre pajānāti,||<br />
					sankhārasamudayaɱ pajānāti,||<br />
					sankhāra-nirodhaɱ pajānāti,||<br />
					sankhāra-nirodha-gāminiɱ paṭipadaɱ pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamañ ca bhikkhave jarā-māraṇaɱ?|| ||</p>

					<p class="f4">Yā tesaŋ tesaŋ sattānaɱ tamhi tamhi satta-nikāye jarā jīraṇatā khaṇḍiccaɱ pāliccaɱ valittacatā āyuno saŋhāni indriyānaɱ paripāko,||<br />
					ayaɱ vuccati jarā.|| ||</p>

					<p class="f4">Yā tesaŋ tesaŋ sattānaɱ tamhā tamhā satta-nikāyā cuti cavanatā bhedo antara-dhānaɱ maccu-māraṇaɱ kāla-kiriyā khandhānaɱ bhedo kaḷebarassa nikkhepo jīvit'indriyassa upacchedo,||<br />
					idaɱ vuccati māraṇaɱ.|| ||</p>

					<p class="f4">Iti ayañ ca jarā idaɱ ca māraṇaɱ idaɱ vuccati bhikkhave jarā-māraṇaɱ.|| ||</p>

					<p class="f4">Jāti-samudayā jarā-māraṇa-samudayo,||<br />
					jāti-nirodhā jarā-māraṇa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo jarā-māraṇa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamā ca bhikkhave jāti?|| ||</p>

					<p class="f4">Yā tesaŋ tesaŋ sattānaɱ tamhi tamhi satta-nikāye jāti sañjāti okkanti nibbatti abhinibbatti,||<br />
					khandhānaɱ pātu-bhāvo āyatanānaɱ paṭilābho,||<br />
					ayaɱ vuccati bhikkhave jāti.|| ||</p>

					<p class="f4">Bhava-samudayā jāti-samudayo.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo jāti-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamo ca bhikkhave, bhavo?|| ||</p>

					<p class="f4">Tayo me bhikkhave, bhavā:|| ||</p>

					<p class="f4">Kāma-bhavo,||<br />
					rūpa-bhavo,||<br />
					arūpa-bhavo.|| ||</p>

					<p class="f4">Ayaɱ vuccati bhikkhave, bhavo.|| ||</p>

					<p class="f4">Upādāna-samudayā bhava-samudayo.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo bhava-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamañ ca bhikkhave upādānaɱ?|| ||</p>

					<p class="f4">Cattār'imāni bhikkhave, upādānāni:|| ||</p>

					<p class="f4">Kām'ūpadānaɱ,||<br />
					diṭṭh'ūpadānaɱ,||<br />
					sīl'abbat'ūpadānaɱ,||<br />
					att'avād'ūpādānaɱ.|| ||</p>

					<p class="f4">Idaɱ vuccati bhikkhave upādānaɱ.|| ||</p>

					<p class="f4">Taṇhā-samudayā upādāna-samudayo.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo upādāna-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamā ca bhikkhave taṇhā?|| ||</p>

					<p class="f4">Chayime bhikkhave, taṇhā-kāyā:|| ||</p>

					<p class="f4">Rūpa-taṇhā,||<br />
					sadda-taṇhā,||<br />
					gandha-taṇhā,||<br />
					rasa-taṇhā,||<br />
					phoṭṭhabba-taṇhā,||<br />
					dhamma-taṇhā.|| ||</p>

					<p class="f4">Ayaɱ vuccati bhikkhave taṇhā.|| ||</p>

					<p class="f4">Vedanā-samudayā taṇhā-samudayo.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo taṇhā-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamā ca bhikkhave vedanā?|| ||</p>

					<p class="f4">Chayime bhikkhave, vedanākāyā:|| ||</p>

					<p class="f4">Cakkhu-samphassajā vedanā,||<br />
					sota-samphassajā vedanā,||<br />
					ghāṇa-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4">Ayaɱ vuccati bhikkhave vedanā.|| ||</p>

					<p class="f4">Phassa-samudayā vedanā-samudayo.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamo ca bhikkhave phasso?|| ||</p>

					<p class="f4">Chayime bhikkhave, phassakāyā:|| ||</p>

					<p class="f4">Cakkhu-samphasso,||<br />
					sota-samphasso,||<br />
					ghāṇa-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4">Ayaɱ vuccati bhikkhave, phasso.|| ||</p>

					<p class="f4">Saḷāyatana-samudayā phassa-samudayo.|| ||</p>

					<p class="f4">Saḷāyatana-nirodhā phassa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo phassa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamaɱ ca bhikkhave saḷāyatanaɱ?|| ||</p>

					<p class="f4">Cakkhāyatanaɱ,||<br />
					sotāyatanaɱ,||<br />
					ghāṇāyatanaɱ,||<br />
					jivhāyatanaɱ,||<br />
					kāyāyatanaɱ,||<br />
					manāyatanaɱ.|| ||</p>

					<p class="f4">Idaɱ vuccati bhikkhave, saḷāyatanaɱ.|| ||</p>

					<p class="f4">Nāma-rūpa-samudayā saḷāyatana-samudayo.|| ||</p>

					<p class="f4">Nāma-rūpa-nirodhā saḷāyatana-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo saḷāyatana-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamaɱ ca bhikkhave nāma-rūpaɱ?|| ||</p>

					<p class="f4">Vedanā,||<br />
					saññā,||<br />
					cetanā,||<br />
					phasso,||<br />
					mana-sikāro,||<br />
					idaɱ vuccati nāmaɱ.|| ||</p>

					<p class="f4">Cattāro ca mahā-bhūtā,||<br />
					catunnaɱ ca mahā-bhūtānaɱ upādāyarūpaɱ,||<br />
					idaɱ vuccati rūpaɱ.|| ||</p>

					<p class="f4">Iti idañ ca nāmaɱ,||<br />
					idañ ca rūpaɱ,||<br />
					idaɱ vuccati bhikkhave, nāma-rūpaɱ.|| ||</p>

					<p class="f4">Viññāṇa-samudayā nāma-rūpa-samudayo.|| ||</p>

					<p class="f4">Viññāṇa-nirodhā nāma-rūpa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo nāma-rūpa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katamaɱ ca bhikkhave viññāṇaɱ?|| ||</p>

					<p class="f4">Chayime bhikkhave, viññāṇakāyā:|| ||</p>

					<p class="f4">Cakkhu-viññāṇaɱ,||<br />
					sota-viññāṇaɱ,||<br />
					ghāṇa-viññāṇaɱ,||<br />
					jivhā-viññāṇaɱ,||<br />
					kāya-viññāṇaɱ,||<br />
					mano-viññāṇaɱ.|| ||</p>

					<p class="f4">Idaɱ vuccati bhikkhave, viññāṇaɱ.|| ||</p>

					<p class="f4">Sankhāra-samudayā viññāṇa-samudayo.|| ||</p>

					<p class="f4">Sankhāra-nirodhā viññāṇa-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo viññāṇa-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p class="ctr c">&#9632;</p>

					<p class="f4">Katame ca bhikkhave sankhārā?|| ||</p>

					<p class="f4">Tayo me bhikkhave, sankhārā:|| ||</p>

					<p class="f4">Kāya-sankhāro,||<br />
					vacī-sankhāro,||<br />
					citta-sankhāro,||<br />
					ime vuccanti bhikkhave, sankhārā.|| ||</p>

					<p class="f4">Avijjā-samudayā sankhāra-samudayo.|| ||</p>

					<p class="f4">Avijjā-nirodhā sankhāra-nirodho.|| ||</p>

					<p class="f4">Ayam eva Ariyo Aṭṭhaŋgiko Maggo sankhāra-nirodha-gāminī paṭipadā.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi,||<br />
					sammā-saŋkappo,||<br />
					sammā-vācā,||<br />
					sammā-kammanto,||<br />
					sammā-ājīvo,||<br />
					sammā-vāyāmo,||<br />
					sammā-sati,||<br />
					sammā-samādhi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yato kho bhikkhave, bhikkhu jarā-māraṇaɱ pajānāti,||<br />
					jarā-māraṇasamudayaɱ pajānāti,||<br />
					jarā-māraṇanirodhaɱ pajānāti,||<br />
					jarā-māraṇa nirodha-gāminiɱ paṭipadaɱ pajānāti;|| ||</p>

					<p class="f4">Jātiɱ pajānāti,||<br />
					jāti samudayaɱ pajānāti,||<br />
					jāti-nirodhaɱ pajānāti,||<br />
					jāti-nirodha-gāminiɱ paṭipadaɱ pajānāti;|| ||</p>

					<p class="f4">Bhavaɱ pajānāti,||<br />
					bhavasamudayaɱ pajānāti,||<br />
					bhava-nirodhaɱ pajānāti,||<br />
					bhava-nirodha-gāminiɱ paṭipadaɱ pajānāti;|| ||</p>

					<p class="f4">Upādānaɱ pajānāti,||<br />
					upādānasamudayaɱ pajānāti,||<br />
					upādāna-nirodhaɱ pajānāti,||<br />
					upādāna-nirodha-gāminiɱ paṭipadaɱ pajānāti;|| ||</p>

					<p class="f4">Taṇhaɱ pajānāti,||<br />
					taṇhāsamudayaɱ pajānāti,||<br />
					taṇhā-nirodhaɱ pajānāti,||<br />
					taṇhā-nirodha-gāminiɱ paṭipadaɱ pajānāti;|| ||</p>

					<p class="f4">Vedanaɱ pajānāti,||<br />
					vedanā-samudayaɱ pajānāti,||<br />
					vedanā-nirodhaɱ pajānāti,||<br />
					vedanā-nirodha-gāminiɱ paṭipadaɱ pajānāti;|| ||</p>

					<p class="f4">Phassaŋ pajānāti,||<br />
					phassa-samudayaɱ pajānāti,||<br />
					phassa-nirodhaɱ pajānāti,||<br />
					phassa-nirodha-gāminiɱ paṭipadaɱ pajānāti;|| ||</p>

					<p class="f4">Saḷāyatanaɱ pajānāti,||<br />
					saḷāyatanasamudayaɱ pajānāti,||<br />
					saḷāyatana-nirodhaɱ pajānāti,||<br />
					saḷāyatana-nirodha-gāminiɱ paṭipadaɱ pajānāti;|| ||</p>

					<p class="f4">Nāma-rūpaɱ pajānāti,||<br />
					nāma-rūpa-samudayaɱ pajānāti,||<br />
					nāma-rūpa-nirodhaɱ pajānāti,||<br />
					nāma-rūpa-nirodha-gāminiɱ paṭipadaɱ pajānāti;|| ||</p>

					<p class="f4"><a id="pg45"><span class="f2 g"><b>[45]</b></span></a> Viññāṇaɱ pajānāti,||<br />
					viññāṇa-samudayaɱ pajānāti,||<br />
					viññāṇa-nirodhaɱ pajānāti,||<br />
					viññāṇa-nirodha-gāminiɱ paṭipadaɱ pajānāti;|| ||</p>

					<p class="f4">Sankhāre pajānāti,||<br />
					sankhārasamudayaɱ pajānāti,||<br />
					sankhāra-nirodhaɱ pajānāti,||<br />
					sankhāra-nirodha-gāminiɱ paṭipadaɱ pajānāti;|| ||</p>

					<p class="f4">Ayaɱ vuccati bhikkhave,||<br />
					ariya-sāvako diṭṭhi-sampanno iti pi,||<br />
					dassana-sampanno iti pi,||<br />
					āgato imaɱ Sad'Dhammaɱ iti pi,||<br />
					passati imaɱ Sad'Dhammaɱ iti pi,||<br />
					sekhena ñāṇena samannāgato iti pi,||<br />
					sekhayā vijjāya samannāgato iti pi,||<br />
					dhamma-sotaɱ samāpanto iti pi,||<br />
					ariyo nibbedhika-pañño iti pi,||<br />
					amatadvāraɱ āhacca tiṭṭhati iti pī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>