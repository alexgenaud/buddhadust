<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali:  The original Pali text of the Samyutta Nikaya, Nidana Vagga: 20: Opamma-Samyutta: #8: 'Kalingaro Suttam', of the Buddhist Canon: a parable illustrating the danger of living the soft life." />
<title>SN 2 20.8: Kalingaro Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><span class="mozp">Saɱyutta-Nikāya<br />
					Nidāna-vaggo</span></h4>

					<h4 class="ctr">20. <span class="mozp">Opammasamyutta</span><br />
					<a href="../../../../backmatter/indexes/sutta/sn/02_nv/idx_20_opammasamyutta.htm#p8">Sutta 8</a></h4>

					<h1>Kaliŋgaro Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.20.008.rhyc.pts.htm#p1">rhyc</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4"><span class="f3">[<a id="p2">2</a>]</span> Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p3">3</a>]</span> Kaliŋgarūpadhānā bhikkhave,||<br />
					etarahi Licchavī viharanti appamattā ātāpino upāsanasmiɱ.|| ||</p>

					<p class="f4">Tesaŋ rājā Māgadho Ajātasattu Vedehi-putto na labhati otāraɱ,||<br />
					na labhati ārammaṇaɱ.|| ||</p>

					<p class="f4"><span class="f3">[<a id="p4">4</a>]</span> Bhavissanti bhikkhave,||<br />
					anāgatam addhānaɱ Licchavī sukhumālā mudutaluṇahatthapādā||<br />
					te mudukā suseyyā sutūlabimbohanāsu yāva suriyuggamanā seyyaɱ kappessanti.|| ||</p>

					<p class="f4">Tesaŋ rājā Māgadho Ajātasattu Vedehi-putto lacchati otāraɱ,||<br />
					lacchati ārammaṇaɱ.|| ||</p>

					<p class="f4"><span class="f3">[<a id="p5">5</a>]</span> Kaliŋgarūpadhānā bhikkhave,||<br />
					etarahi bhikkhū viharanti appamattā ātāpino padhānasmiɱ.|| ||</p>

					<p class="f4">Tesaŋ Māro pāpimā na labhati otāraɱ,||<br />
					na labhati ārammaṇaɱ.|| ||</p>

					<p class="f4"><span class="f3">[<a id="p6">6</a>]</span> Bhavissanti bhikkhave,||<br />
					anāgatam addhānaɱ bhikkhū sukhumālā mudutaluṇahatthapādā||<br />
					te mudukā suseyyā sutūlabimbohanāsu yāva sūriyuggamanā seyyaɱ kappessanti.|| ||</p>

					<p class="f4">Tesaŋ Māro pāpimā lacchati otāraɱ,||<br />
					lacchati ārammaṇaɱ.|| ||</p>

					<p class="f4"><span class="f3">[<a id="p7">7</a>]</span> Tasmā ti ha bhikkhave,||<br />
					evaɱ sikkhitabbaɱ:|| ||</p>

					<p class="f4">"Kaliŋgarūpadhānā viharissāma appamattā ātāpino padhānasmin" ti.|| ||</p>

					<p class="f4">Evaɱ hi vo bhikkhave, sikkhitabbanti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>