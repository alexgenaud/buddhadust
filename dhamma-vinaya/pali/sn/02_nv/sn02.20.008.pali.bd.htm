<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The original Pali text of the Samyutta Nikaya, Nidana Vagga: 20: Opamma-Samyutta: #8: 'Kaliṇgaro Suttam', of the Buddhist Canon: a parable illustrating the danger of living the soft life." />
<title>SN 2 20.8: Kaliṇgara Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					20. Opamma Saṃuttaṃ</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_20_opammasamyutta.htm#p8">Sutta 8</a></h4>

					<h1>Kaliṇgara Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg267"><span class="f2 g"><b>[267]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.20.008.rhyc.pts.htm#p1">rhyc</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4"><span class="f3">[<a id="p2">2</a>]</span> Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p3">3</a>]</span> "Kaliṇgar'ūpadhānā bhikkhave,||<br />
					etarahi Licchavī viha- <a id="pg268"><span class="f2 g"><b>[268]</b></span></a> ranti appamattā ātāpino upāsanasmiṃ.|| ||</p>

					<p class="f4">Tesaṇ rājā Māgadho Ajātasattu Vedehi-putto na labhati otāraṃ,||<br />
					na labhati ārammaṇaṃ.|| ||</p>

					<p class="f4"><span class="f3">[<a id="p4">4</a>]</span> Bhavissanti bhikkhave,||<br />
					anāgatam addhānaṃ Licchavī sukhumālā mudutaluṇahatthapādā||<br />
					te mudukā suseyyā sutūlabimbohanāsu yāva suriyuggamanā seyyaṃ kappessanti.|| ||</p>

					<p class="f4">Tesaṇ rājā Māgadho Ajātasattu Vedehi-putto lacchati otāraṃ,||<br />
					lacchati ārammaṇaṃ.|| ||</p>

					<p class="f4"><span class="f3">[<a id="p5">5</a>]</span> Kaliṇgar'ūpadhānā bhikkhave,||<br />
					etarahi bhikkhū viharanti appamattā ātāpino padhānasmiṃ.|| ||</p>

					<p class="f4">Tesaṇ Māro pāpimā na labhati otāraṃ,||<br />
					na labhati ārammaṇaṃ.|| ||</p>

					<p class="f4"><span class="f3">[<a id="p6">6</a>]</span> Bhavissanti bhikkhave,||<br />
					anāgatam addhānaṃ bhikkhū sukhumālā mudutaluṇahatthapādā||<br />
					te mudukā suseyyā sutūlabimbohanāsu yāva sūriyuggamanā seyyaṃ kappessanti.|| ||</p>

					<p class="f4">Tesaṇ Māro pāpimā lacchati otāraṃ,||<br />
					lacchati ārammaṇaṃ.|| ||</p>

					<p class="f4"><span class="f3">[<a id="p7">7</a>]</span> Tasmātiha bhikkhave,||<br />
					evaṃ sikkhitabbaṃ:|| ||</p>

					<p class="f4">'Kaliṇgar'ūpadhānā viharissāma appamattā ātāpino padhānasmin' ti.|| ||</p>

					<p class="f4">Evaṃ hi vo bhikkhave, sikkhitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>