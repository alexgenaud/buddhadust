<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, (3) 14. Dhatu Samyutta, Sutta 12. The Buddha describes how sensual desire, deviance, and cruelty and their opposites arise from perception of information about things of a like nature." />
<title>SN 2 14.12: Sanidana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					Nidāna Vagga<br />
					14. Dhatu Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p12">Sutta 12</a></h4>

					<h1>Sanidāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.012.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Sanidānaɱ bhikkhave, uppajjati kāma-vitakko no anidānaɱ,||<br />
					sanidānaɱ uppajjati vyāpāda-vitakko no anidānaɱ,||<br />
					sanidānaɱ uppajjati vihiɱsā-vitakko no anidānaɱ.|| ||</p>

					<p class="f4">3. Kathañ ca bhikkhave, sanidānaɱ uppajjati kāma-vitakko no anidānaɱ,||<br />
					sanidānaɱ uppajjati vyāpāda-vitakko no anidānaɱ,||<br />
					sanidānaɱ uppajjati vihiɱsā-vitakko no anidānaɱ?|| ||</p>

					<p class="f4">4. Kāma-dhātuɱ bhikkhave, paṭicca uppajjati kāma-saññā,||<br />
					kāma-saññaɱ paṭicca uppajjati kāmasaɱkappo,||<br />
					kāma-saɱkappaɱ paṭicca uppajjati kāma-c-chando,||<br />
					kāma-c-chandaɱ paṭicca uppajjati kāma-pariḷāho,||<br />
					kāma-pariḷāhaɱ paṭicca uppajjati kāmapariyesanā.|| ||</p>

					<p class="f4">Kāma-pariyesanaɱ bhikkhave, pariyesamāno a-s-sutavā puphujjano tīhi ṭhānehi micchā-paṭipajjati:||<br />
					kāyena, vācāya, manasā.|| ||</p>

					<p class="f4">5. Vyāpāda-dhātuɱ bhikkhave, paṭicca uppajjati vyāpāda-saññā,||<br />
					vyāpāda-saññaɱ paṭicca uppajjati vyāpādasaɱkappo,||<br />
					vyāpāda-saɱkappaɱ paṭicca uppajjati vyāpādacchando,||<br />
					vyāpāda-c-chandaɱ paṭicca uppajjati vyāpāda-pariḷāho,||<br />
					vyāpāda-pariḷāhaɱ paṭicca uppajjati vyāpāda-pariyesanā.|| ||</p>

					<p class="f4">Vyāpādapariyesanaɱ bhikkhave, pariyesamāno a-s-sutavā puthujjano tīhi ṭhānehi micchā paṭipajjati:||<br />
					kāyena, vācāya, manasā.|| ||</p>

					<p class="f4">6. Vihiɱsā-dhātuɱ bhikkhave, paṭicca uppajjati vihiɱsā-saññā,||<br />
					vihiɱsā-saññaɱ paṭicca uppajjati vihiɱsā-saɱkappo,||<br />
					vihiɱsā-saɱkappaɱ paṭicca uppajjati vihiɱsāchando,||<br />
					vihiɱsā-c-chandaɱ paṭicca uppajjati vihiɱsā-pariḷāho,||<br />
					vihiɱsā-pariḷāhaɱ paṭicca uppajjati vihiɱsā-pariyesanā.|| ||</p>

					<p class="f4">Vihiɱsā-pariyesanaɱ <a id="pg152"><span class="f2 g"><b>[152]</b></span></a> bhikkhave, pariyesamāno a-s-sutavā puthujjano tīhi ṭhānehi micchā paṭipajjati:||<br />
					kāyena, vācāya, manasā.|| ||</p>

					<p class="f4">7. seyyathā pi bhikkhave, puriso ādittaɱ tīṇukkaɱ sukkhe tiṇadāye nikkhipeyya,||<br />
					no ce hatthehi ca pādehi ca khippam eva nibbāpeyya,||<br />
					evaɱ hi bhikkhave, ye tiṇakaṭṭhanissitā pāṇā,||<br />
					te anayavyasanaɱ āpajjeyyuɱ.|| ||</p>

					<p class="f4">8. Evam eva kho bhikkhave, yo hi koci samaṇo vā brāhmaṇo vā uppannaɱ visama-gataɱ saññaɱ na khippam eva pajahati vinodeti vyantī-karoti anabhāvaɱ gameti,||<br />
					so diṭṭhe c'eva dhamme dukkhaɱ viharati sa-vighātaɱ sa-upāyāsaɱ sa-pariḷāhaɱ||<br />
					kāyassa ca bhedā param maraṇā duggati pāṭikaŋkhā.|| ||</p>

					<p class="f4">9. Sanidānaɱ bhikkhave, uppajjati nekkhamma-vitakko no anidānaɱ,||<br />
					sanidānaɱ uppajjati avyāpāda-vitakko no anidānaɱ,||<br />
					sanidānaɱ uppajjati avihiɱsā-vitakko no anidānaɱ.|| ||</p>

					<p class="f4">10. Kathañ ca bhikkhave, sanidānaɱ uppajjati nekkhamma-vitakko no anidānaɱ,||<br />
					sanidānaɱ uppajjati avyāpāda-vitakko no anidānaɱ,||<br />
					sanidānaɱ uppajjati avihiɱsā-vitakko no anidānaɱ?|| ||</p>

					<p class="f4">11. Nekkhamma-dhātuɱ bhikkhave, paṭicca uppajjati nekkhamma-saññā,||<br />
					nekkhamma-saññaɱ paṭicca uppajjati nekkhamma-saɱkappo,||<br />
					nekkhamma-saɱkappaɱ paṭicca uppajjati nekkhamma-c-chando,||<br />
					nekkhamma-c-chandaɱ paṭicca uppajjati nekkhakamma-pariḷāho,||<br />
					nekkhammapariḷāhaɱ paṭicca uppajjati nekkhamma-pariyesanā,||<br />
					nekkhamma-pariyesanaɱ bhikkhave, pariyesamāno sutavā ariya-sāvako tīhi ṭhānehi sammā paṭipajjati:||<br />
					kāyena, vācāya, manasā.|| ||</p>

					<p class="f4">12. Avyāpāda-dhātuɱ bhikkhave, paṭicca uppajjati avyāpāda-saññā,||<br />
					avyāpāda-saññaɱ paṭicca uppajjati avyāpāda-saɱkappo,||<br />
					avyāpāda-saɱkappaɱ paṭicca uppajjati avyāpāda-c-chando,||<br />
					avyāpāda-c-chandaɱ paṭicca uppajjati avyāpāda-pariḷāho,||<br />
					avyāpāda-pariḷāhaɱ paṭicca uppajjati avyāpāda-pariyesanā,||<br />
					avyāpāda-pariyesanaɱ bhikkhave, pariyesamāno sutavā ariya-sāvako tīhi ṭhānehi sammā paṭipajjati:||<br />
					kāyena, vācāya, manasā.|| ||</p>

					<p class="f4">13. Avihiɱsādhātuɱ bhikkhave, paṭicca uppajjati avihiɱsā-saññā,||<br />
					<a id="pg153"><span class="f2 g"><b>[153]</b></span></a> avihiɱsā-saññaɱ paṭicca uppajjati avihiɱsā-saɱkappo,||<br />
					avihiɱsā-saɱkappaɱ paṭicca uppajjati avihiɱsā-c-chando,||<br />
					avihiɱsā-c-chandaɱ paṭicca uppajjati avihiɱsā-pariḷāho,||<br />
					avihiɱsā-pariḷāhaɱ paṭicca uppajjati avihiɱsā-pariyesanā,||<br />
					avihiɱsā-pariyesanaɱ bhikkhave, pariyesamāno sutavā ariya-sāvako tīhi ṭhānehi sammā paṭipajjati:||<br />
					kāyena, vācāya, manasā.|| ||</p>

					<p class="f4">14. Seyyathā pi bhikkhave, puriso ādittaɱ tīṇukkaɱ sukkhe tiṇadāye nikkhipeyya,||<br />
					tam enaɱ hatthehi ca pādehi ca khippam eva nibbāpeyya,||<br />
					evaɱ hi bhikkhave, ye tiṇakaṭṭhanissitā pāṇā,||<br />
					te na anayavyasanaɱ āpajjeyyuɱ.|| ||</p>

					<p class="f4">15. Evam eva kho bhikkhave, yo hi koci samaṇo vā brāhmaṇo vā uppannaɱ visama-gataɱ saññaɱ khippam eva pajahati vinodeti vyantī-karoti anabhāvaɱ gameti,||<br />
					so diṭṭhe c'eva dhamme sukhaɱ viharati avighātaɱ anupāyāsaɱ apariḷāhaɱ,||<br />
					kāyassa ca bhedā param maraṇā sugati pāṭikaŋkhāti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>