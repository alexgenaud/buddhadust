<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 45. The Buddha utters to himself a version of the Paticca Samuppada that begins with the six realms of the senses." />
<title>SN 2 12 45: Ñātika Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p45">Sutta 45</a></h4>

					<h1>Ñātika Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg74"><span class="f2 g"><b>[74]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.045.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.045.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā ñātike viharati giñjakāvasathe.|| ||</p>

					<p class="f4">Atha kho Bhagavā rahogato paṭisallīno imaṃ dhamma-pariyāyaṃ abhāsi:|| ||</p>

					<p class="f4">"Cakkhuñ ca paṭicca rūpe ca uppajjati cakkhu-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde ca uppajjati sota-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Ghāṇañ ca paṭicca gandhe ca uppajjati ghāṇa-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase ca uppajjati jivhā-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭhabbe ca uppajjati kāya-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme ca uppajjati mano-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaṃ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde ca uppajjati sota-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaṃ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Ghāṇañ ca paṭicca gandhe ca uppajjati ghāṇa-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho. Jāti-nirodhā jarā-māraṇaṃ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase ca jivhā-viññāṇaṃ.|| ||</p>

					<p class="f4">Tiṇṇaṃ saṅgati phasso. Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaṃ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭhabbe ca kāya-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaṃ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Manañ ca paṭicca dhamme ca uppajjati mano-viññāṇaṃ.|| ||</p>

					<p class="f4">Tiṇṇaṃ saṅgati phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Tassāyeva taṇhāya asesa-virāga-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaṃ soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tena kho pana samayena aññataro bhikkhu Bhagavato upassutiṃ ṭhito hoti.|| ||</p>

					<p class="f4">Addasā kho Bhagavā taṃ bhikkhuṃ upassutiṃ ṭhitaṃ.|| ||</p>

					<p class="f4">Disvāna taṃ bhikkhuṃ etad avoca:|| ||</p>

					<p class="f4">"Assosi no tvaṃ bhikkhu imaṃ dhamma-pariyāyan" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">"Uggaṇhāhi tvaṃ bhikkhu imaṃ dhamma-pariyāyaṃ.|| ||</p>

					<p class="f4">Pariyāpuṇāhi tvaṃ bhikkhu imaṃ dhamma-pariyāyaṃ.|| ||</p>

					<p class="f4">Dhārehi tvaṃ bhikkhu imaṃ dhamma-pariyāyaṃ.|| ||</p>

					<p class="f4">Attha-saṅhitoyaṃ bhikkhu dhamma-pariyāyo,||<br />
					ādibrahma-cariyako" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>