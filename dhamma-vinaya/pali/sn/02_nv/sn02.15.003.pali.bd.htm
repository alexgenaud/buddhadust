<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 3. A simile for the incalculable length of time we have been passing from birth to birth suffering pain, suffering disaster filling the charnal fields tied to the unwanted, separated from the loved." />
<title>SN 2 15:3: Assu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					15. Anamat'agga-Saṃyuttaṃ<br />
					I. Paṭhama Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p3">Sutta 3</a></h4>

					<h1>Assu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg179"><span class="f2 g"><b>[179]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.003.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.15.003.than.ati.htm#p1">than</a>]</span> Evam me sutaṃ|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">2. Anamat'aggoyaṃ bhikkhave, saṃsāro.|| ||</p>

					<p class="f4">Pubbākoṭi na paññāyati avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4">"Dīgha-rattaṃ vo bhikkhave,||<br />
					dukkhaṃ paccanubhūtaṃ".|| ||</p>

					<p class="f4">3. Taṃ kiṃ maññatha bhikkhave,||<br />
					katamannu kho bahutaraṃ yaṃ vā kho iminā dīghena addhunā sandhāvataṃ saṃsarataṃ amanāpasampayogā manāpavippayogā kandantānaṃ rudantānaṃ assupassannaṃ paggharitaṃ,||<br />
					yaṃ vā catusu mahā-samuddesu udakan" ti?|| ||</p>

					<p class="f4">4. "Yathā kho mayaṃ bhante,||<br />
					Bhagavatā dhammaṃ desitaṃ ājānāma,||<br />
					etad eva bhante,||<br />
					bahutaraṃ yaṃ no <a id="pg180"><span class="f2 g"><b>[180]</b></span></a> iminā dīghena addhunā sandhāvataṃ saṃsarataṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakan" ti.|| ||</p>

					<p class="f4">5. "Sādhu sādhu bhikkhave,||<br />
					sādhu kho me tumhe bhikkhave,||<br />
					evaṃ dhammaṃ desitaṃ ājānātha.|| ||</p>

					<p class="f4">6. Etad eva bhikkhave,||<br />
					bahutaraṃ yaṃ vo iminā dīghena addhunā sandhāvataṃ saṃsarataṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">7. Dīgha-rattaṃ vo bhikkhave,||<br />
					mātumaraṇaṃ paccanubhūtaṃ.<span class="f3"><sup>[<a id="edfn1" href="#edn1">ed1</a>]</sup></span>|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo mātumaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">8. Dīgha-rattaṃ vo bhikkhave,||<br />
					pitumaraṇaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo pitumaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">9. Dīgha-rattaṃ vo bhikkhave,||<br />
					bhātumaraṇaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo bhātumaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">10. Dīgha-rattaṃ vo bhikkhave,||<br />
					bhaginimaraṇaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo bhaginimaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">11. Dīgha-rattaṃ vo bhikkhave,||<br />
					puttamaraṇaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo puttamaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">12. Dīgha-rattaṃ vo bhikkhave,||<br />
					dhītumaraṇaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo dhītumaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">Dīgha-rattaṃ vo bhikkhave,||<br />
					ñātimaraṇaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo ñātimaraṇaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">Dīgha-rattaṃ vo bhikkhave,||<br />
					ñāti-vyasanaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo ñāti-vyasanaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">Dīgha-rattaṃ vo bhikkhave,||<br />
					bhoga-vyasanaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo bhoga-vyasanaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">Dīgha-rattaṃ vo bhikkhave,||<br />
					roga-vyasanaṃ paccanubhūtaṃ.|| ||</p>

					<p class="f4">Etad eva bhikkhave,||<br />
					bahutaraṃ yaṃ tesaṃ vo roga-vyasanaṃ pacc'anubhontānaṃ amanāpasampayogā manāpavippayogā kandantānaṃ rodantānaṃ assupassannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4">Taṃ kissa hetu?|| ||</p>

					<p class="f4">Anamat'aggoyaṃ bhikkhave,||<br />
					saṃsāro.|| ||</p>

					<p class="f4">Pubbākoṭi na paññāyati avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṅkhāresu nibbindituṃ,||<br />
					alaṃ virajjituṃ,||<br />
					alaṃ vimuccitun" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> This section is expanded according to the CSCD Pali. the PTS has only: Mātu-, Putta-, Dhitu-, Ñativyasanam; Bhogavyasanam; rogavyasanam.</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>