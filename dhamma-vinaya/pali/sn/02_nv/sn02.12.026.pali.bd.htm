<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 26. The Buddha teaches Venerable Upavana who asks about who causes kammic consequences that it is in all cases contact that results in kammic consequences." />
<title>SN 2 12 26: Upavāna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p26">Sutta 26</a></h4>

					<h1>Upavāṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg41"><span class="f2 g"><b>[41]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.026.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.026.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.026.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">2. Atha kho āyasmā Upavāṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Upavāṇo Bhagavantaṃ etad avoca:|| ||</p>

					<p class="f4">3. Santi hi bhante,||<br />
					eke samaṇa-brāhmaṇā kamma-vādā sayaṃ-kataṃ sukha-dukkhaṃ paññāpenti.|| ||</p>

					<p class="f4">Santi hi pana bhante,||<br />
					eke samaṇa-brāhmaṇā kamma-vādā paraṃ-kataṃ sukha-dukkhaṃ paññāpenti.|| ||</p>

					<p class="f4">Santi hi pana bhante,||<br />
					eke samaṇa-brāhmaṇā kamma-vādā sayaṃ-katañ ca paraṃ-katañ ca sukha-dukkhaṃ paññāpenti.|| ||</p>

					<p class="f4">Santi hi pana bhante,||<br />
					eke samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ sukha-dukkhaṃ paññāpenti.|| ||</p>

					<p class="f4">4. Idha no bhante Bhagavā kiṃ vādī,||<br />
					kim akkhāyī?|| ||</p>

					<p class="f4">Kathaṃ vyākaramānā ca mayaṃ vutta-vādino c'eva Bhagavato assāma||<br />
					na ca Bhagavato abhūtena abbhācikkheyyāma?|| ||</p>

					<p class="f4">Dhammassa c'ānudhammaṃ vyākareyyāma||<br />
					na ca koci saha-dhammiko vādānupāto gārayhaṃ ṭhānaṃ āgaccheyyā" ti?|| ||</p>

					<p class="f4">5. Paṭicca-samuppannaṃ kho Upavāṇa dukkhaṃ vuttaṃ mayā.</p>

					<p class="f4">Kim paṭicca?|| ||</p>

					<p class="f4">Phassaṇ paṭicca.|| ||</p>

					<p class="f4">Iti vadaṃ vuttavādī c'eva me assa||<br />
					na ca maṃ abhūtena abbh'ācikkheyya||<br />
					Dhammassa c'ānudhammaṃ vyākareyya||<br />
					na ca koci saha-dhammiko vādānupāto gārayhaṃ ṭhānaṃ āgaccheyya.|| ||</p>

					<p class="f4">6. Tatra Upavāṇa ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					tad api phassapacacayā.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4"><a id="pg42"><span class="f2 g"><b>[42]</b></span></a> 7. Tatra Upavāṇa ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>