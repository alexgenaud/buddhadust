<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The original Pali text of the Samyutta Nikaya, Nidana Vagga: 20: Opamma-Samyutta: #10: 'Bilala Suttam', of the Buddhist Canon. A parable illustrating the danger of enjoying the benefits of living as a bhikkhu without being careful to guard one's senses." />
<title>SN 2 20.10: Bilāra (Biḷāla) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					20. Opamma-Saɱuttaɱ</h4>

					<h4 class="ctr"><a href="../../../../backmatter/indexes/sutta/sn/02_nv/idx_20_opammasamyutta.htm#p10">Sutta 10</a></h4>

					<h1>Bilāra (Biḷāla) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg270"><span class="f2 g"><b>[270]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.20.010.rhyc.pts.htm#p1">rhyc</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> Tena kho pana samayena aññataro bhikkhu ati-velaɱ kulesu cārittaɱ āpajjati||<br />
					tam enaɱ bhikkhū evam āhaɱsu:|| ||</p>

					<p class="f4">"Mā āyasmā ati-velaɱ kulesu cārittaɱ āpajjī" ti.|| ||</p>

					<p class="f4"><span class="f3">[<a id="p3">3</a>]</span> So bhikkhu bhikkhūhi vuccamāno na viramati.|| ||</p>

					<p class="f4"><span class="f3">[<a id="p4">4</a>]</span> Atha kho sambahulā bhikkhū yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4"><span class="f3">[<a id="p5">5</a>]</span> "Idha bhante, aññataro bhikkhū||<br />
					ati-velaɱ kulesu cārittam āpajjati||<br />
					tam enaɱ bhikkhū evam āhaɱsu:|| ||</p>

					<p class="f4">'Mā āyasmā ati-velaɱ kulesu cārittaɱ āpajjī' ti.|| ||</p>

					<p class="f4">So bhikkhu bhikkhūhi vuccamāno na viramatī" ti.|| ||</p>

					<p class="f4"><span class="f3">[<a id="p6">6</a>]</span> "Bhūta-pubbaɱ bhikkhave, biḷālo sandhisamalasaŋkaṭīre ṭhito ahosi mudumūsiɱ Maggayamāno.|| ||</p>

					<p class="f4">'Yadāyaɱ mudumūsī gocarāya pakkamissati,||<br />
					tatth'eva naɱ gahetvā khādissāmī' ti.|| ||</p>

					<p class="f4"><span class="f3">[<a id="p7">7</a>]</span> Atha kho bhikkhave, mudumūsī gocarāya pakkami||<br />
					tam enaɱ biḷālo gahetvā sahasā sankhāritvā ajjhohari.|| ||</p>

					<p class="f4">Tassa mudumūsi antam pi khādi,||<br />
					antaguṇam pi khādi,||<br />
					so <a id="pg271"><span class="f2 g"><b>[271]</b></span></a> tato nidānaɱ maraṇam pi nigacchati,||<br />
					maraṇa-mattam pi dukkhaɱ.|| ||</p>

					<p class="f4"><span class="f3">[<a id="p8">8</a>]</span> Evam eva kho bhikkhave,||<br />
					idh'ekacco bhikkhu pubbaṇha-samayaɱ nivāsetvā patta-cīvaram ādāya gāmaɱ vā nigamaɱ vā piṇḍāya pavisati,||<br />
					arakkhiten'eva kāyena arakkhitāya vācāya arakkhitena cittena anupaṭṭhitāya satiyā asaŋvutehi indriyehi.|| ||</p>

					<p class="f4"><span class="f3">[<a id="p9">9</a>]</span> So tattha passati mātu-gāmaɱ dunnivatthaɱ vā duppārutaɱ vā,||<br />
					tassa mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti,||<br />
					so rāgānuddhaɱsena cittena maraṇaɱ vā nigacchati,||<br />
					maraṇamatttaɱ vā dukkhaɱ.|| ||</p>

					<p class="f4"><span class="f3">[<a id="p10">10</a>]</span> Maraṇaɱ h'etaɱ bhikkhave,||<br />
					ariyassa vinaye yo sikkhaɱ pacca-k-khāya hīnāyāvattati,||<br />
					Maraṇamattaɱ h'etaɱ bhikkhave,||<br />
					dukkhaɱ yad idaɱ aññataraɱ saŋkiliṭṭhaɱ āpattiɱ āpajjati,||<br />
					yathā-rūpāya āpattiyā vuṭṭhānaɱ paññāyati.|| ||</p>

					<p class="f4"><span class="f3">[<a id="p11">11</a>]</span> Tasmā ti ha bhikkhave, evaɱ sikkhitabbaɱ:|| ||</p>

					<p class="f4">'Rakkhiten'eva kāyena rakkhitāya vācāya rakkhitena cittena upaṭṭhitāya satiyā saŋvutehi indriyehi gāmaɱ vā nigamaɱ vā piṇḍāya pavisissāmā' ti.|| ||</p>

					<p class="f4">Evaɱ hi vo bhikkhave, sikkhitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>