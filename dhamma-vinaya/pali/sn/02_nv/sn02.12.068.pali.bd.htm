<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2.12, Nidana Vagga, Sutta 68. Venerable Savittha questions the Venerable Musila about whether or not apart from belief, inclination, hearsay, argument as to method, reflection on and approval of an opinion, he has, as his very own, the knowledge of the various steps of the Paticca Samuppada and of the knowledge that the ending of becoming is Nibbāna. In all cases he states that he has such knowldge. And when the Venerable Savittha declares him an arahant he remains silent. Then the Venerable Narada, who has overheard this dialogue asks that the same questions be asked of him and when asked he responds in the same way. But when Savittha pronounces him too an arahant, Narada explains that while he has personal knowledge of these things, he has not attained them. And he gives the simile of the thirsty man who comes across a well with no means to retrieve the water." />
<title>SN 2 12.68: Kosambī Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p68">Sutta 68</a></h4>

					<h1>Kosambī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg115"><span class="f2 g"><b>[115]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.068.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.068.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.068.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā ca Mūsīlo||<br />
					āyasmā ca Saviṭṭho||<br />
					āyasmā ca Nārado||<br />
					āyasmā ca Ānando||<br />
					Kosambīyaɱ viharanti Ghositārāme.|| ||</p>

					<p class="f4">Atha kho āyasmā Saviṭṭho āyasmantaɱ kho Mūsīlaɱ etad avoca:|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					jāti-paccayā jarā-maraṇan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					jāti-paccayā jarā-maraṇan" ti.|| ||</p>

					<p class="f4"><a id="pg116"><span class="f2 g"><b>[116]</b></span></a> "Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					bhava-paccayā jātī" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					bhava-paccayā jātī" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					upādāna-paccayā bhavo' ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					upādāna-paccayā bhavo" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					taṇhā-paccayā upādānan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					taṇhā-paccayā upādānan" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					vedanā-paccayā taṇhā" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					vedanā-paccayā taṇhā" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					phassa-paccayā vedanā" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					phassa-paccayā vedanā" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					saḷāyatana-paccayā phasso" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					saḷāyatana-paccayā phasso" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					nāma-rūpa-paccayā saḷāyatanan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					nāma-rūpa-paccayā saḷāyatanan" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					viññāṇa-paccayā nāma-rūpan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					viññāṇa-paccayā nāma-rūpan" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					sankhāra-paccayā viññāṇan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					sankhāra-paccayā viññāṇan" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					avijjā-paccayā sankhārā" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					avijjā-paccayā sankhārā" ti.|| ||</p>

					<p class="ctr c">&#9632;</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					jāti-nirodhā jarā-maraṇa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					jāti-nirodhā jarā-maraṇa-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					bhava-nirodhā jāti-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					bhava-nirodhā jāti-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					upādāna-nirodhā bhava-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					upādāna-nirodhā bhava-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					taṇhā-nirodhā upādāna-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					taṇhā-nirodhā upādāna-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					vedanā-nirodhā taṇhā-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					vedanā-nirodhā taṇhā-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					phassa-nirodhā vedanā-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					phassa-nirodhā vedanā-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					saḷāyatana-nirodhā phassa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					saḷāyatana-nirodhā phassa-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					nāma-rūpa-nirodhā saḷāyatana-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					nāma-rūpa-nirodhā saḷāyatana-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					viññāṇa-nirodhā nāma-rūpa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					viññāṇa-nirodhā nāma-rūpa-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					sankhāra-nirodhā viññāṇa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					sankhāra-nirodhā viññāṇa-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					avijjā-nirodhā sankhāra-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					avijjā-nirodhā sankhāra-nirodho" ti.|| ||</p>

					<p class="f4">"Aññatr'eva āvuso Mūsīla, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					bhava-nirodho nibbāṇan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					bhava-nirodho nibbāṇan" ti.|| ||</p>

					<p class="ctr c">&#9632;</p>

					<p class="f4">"Tena hāyasmā Mūsilo arahaɱ khīṇ'āsavo" ti.|| ||</p>

					<p class="f4">Evaɱ vutte āyasmā Mūsilo tuṇhī ahosi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Autha kho āyasmā Nārado āyasmantaɱ Saviṭṭhaɱ etad avoca:|| ||</p>

					<p class="f4">"Sādh'āvuso Saviṭṭha,||<br />
					ahame taɱ pañhaɱ labheyyaɱ,||<br />
					mame taɱ pañhaɱ puccha.|| ||</p>

					<p class="f4">Ahaɱ te etaɱ pañhaɱ vyākarissāmī" ti.|| ||</p>

					<p class="f4">"Labhat'āyasmā Nārado etaɱ pañhaɱ.|| ||</p>

					<p class="f4">Pucchām ahaɱ āyasmantaɱ Nāradaɱ etaɱ paññaɱ.|| ||</p>

					<p class="f4">Vyākarotu ca me āyasmā Nārado etaɱ pañhaɱ.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					jāti-paccayā jarā-maraṇan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					jāti-paccayā jarā-maraṇan" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					bhava-paccayā jātī" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					bhava-paccayā jātī" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					upādāna-paccayā bhavo' ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					upādāna-paccayā bhavo" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					taṇhā-paccayā upādānan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					taṇhā-paccayā upādānan" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					vedanā-paccayā taṇhā" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					vedanā-paccayā taṇhā" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					phassa-paccayā vedanā" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					phassa-paccayā vedanā" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					saḷāyatana-paccayā phasso" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					saḷāyatana-paccayā phasso" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					nāma-rūpa-paccayā saḷāyatanan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					nāma-rūpa-paccayā saḷāyatanan" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					viññāṇa-paccayā nāma-rūpan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					viññāṇa-paccayā nāma-rūpan" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					sankhāra-paccayā viññāṇan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					sankhāra-paccayā viññāṇan" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					avijjā-paccayā sankhārā" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					avijjā-paccayā sankhārā" ti.|| ||</p>

					<p class="ctr c">&#9632;</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					jāti-nirodhā jarā-maraṇa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					jāti-nirodhā jarā-maraṇa-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					bhava-nirodhā jāti-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					bhava-nirodhā jāti-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					upādāna-nirodhā bhava-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					upādāna-nirodhā bhava-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					taṇhā-nirodhā upādāna-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					taṇhā-nirodhā upādāna-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					vedanā-nirodhā taṇhā-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					vedanā-nirodhā taṇhā-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					phassa-nirodhā vedanā-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					phassa-nirodhā vedanā-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					saḷāyatana-nirodhā phassa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					saḷāyatana-nirodhā phassa-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					nāma-rūpa-nirodhā saḷāyatana-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					nāma-rūpa-nirodhā saḷāyatana-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					viññāṇa-nirodhā nāma-rūpa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					viññāṇa-nirodhā nāma-rūpa-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					sankhāra-nirodhā viññāṇa-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					sankhāra-nirodhā viññāṇa-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					avijjā-nirodhā sankhāra-nirodho" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					<a id="pg117"><span class="f2 g"><b>[117]</b></span></a> avijjā-nirodhā sankhāra-nirodho" ti.|| ||</p>

					<p class="f4">"Aññatr'eva āvuso Nārada, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā||<br />
					atth-ā-yasmato Mūsilassa paccattam eva ñāṇaɱ||<br />
					bhava-nirodho nibbāṇan" ti?|| ||</p>

					<p class="f4">"Aññatr'eva āvuso Saviṭṭha, saddhāya,||<br />
					aññatra ruciyā,||<br />
					aññatra anussavā,||<br />
					aññatra ākāra-parivitakkā,||<br />
					aññatra diṭṭhi-nijjhāna-k-khantiyā,||<br />
					ahame taɱ jānāmi ahame taɱ passāmi,||<br />
					bhava-nirodho nibbāṇan" ti.|| ||</p>

					<p class="ctr c">&#9632;</p>

					<p class="f4">"Tena hāyasmā Nārado arahaɱ khīṇ'āsavo" ti?|| ||</p>

					<p class="f4"><a id="pg118"><span class="f2 g"><b>[118]</b></span></a> "'Bhava-nirodho nibbāṇan' ti kho me āvuso,||<br />
					sammapaññāya su-diṭṭhaɱ,||<br />
					na c'amhi arahaɱ khīṇ'āsavo.|| ||</p>

					<p class="f4">Seyyathā pi āvuso,||<br />
					kantāramagge udapāno,||<br />
					tatra nev'assa rajju na udakavārako.|| ||</p>

					<p class="f4">Atha puriso āgaccheyya ghamm-ā-bhitatto sammapareto kilanto tasito pipāsito.|| ||</p>

					<p class="f4">So taɱ udapānaɱ olokeyya.|| ||</p>

					<p class="f4">Tassa udakanti hi kho ñāṇaɱ assa,||<br />
					na ca kāyena phusitvā vihareyya.|| ||</p>

					<p class="f4">Evam eva kho āvuso,||<br />
					bhava-nirodho nibbāṇanti yathā-bhūtaɱ samma-p-paññāya su-diṭṭhaɱ,||<br />
					na c'amhi arahaɱ khīṇ'āsavo" ti.|| ||</p>

					<p class="f4">Evaɱ vutte āyasmā Ānando āyasmantaɱ Saviṭṭhaɱ etad avoca:|| ||</p>

					<p class="f4">"Evaɱ-vādī tvaɱ āvuso Saviṭṭha,||<br />
					āyasmantaɱ Nāradaɱ kiɱ vadesī" ti?|| ||</p>

					<p class="f4">"Evaɱ vādāhaɱ āvuso Ānanda,||<br />
					āyasmantaɱ Nāradaɱ na kiñci vadāmi aññatra kalyāṇā,||<br />
					aññatra kusalā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>