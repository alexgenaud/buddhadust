<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 70. Susima enters the order to learn the secret of Gotama's ability to generate respect and donatives. There he hears about bhikkhus gaining Arahantship and quesions them about super-normal powers. These bhikkhus tell him they have no super-normal powers and have been awakened through wisdom. Questioning the Buddha about this he learns to appreciate the Dhamma and confesses his earlier bad intentions." />
<title>SN 2 12.70: Susīma Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p70">Sutta 70</a></h4>

					<h1>Susīma Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg119"><span class="f2 g"><b>[119]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/sn/02_nv/sn02.12.070.than.ati.htm#p1">than</a>][<a href="../../../../dhamma-vinaya/pts/sn/02_nv/sn02.12.070.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.070.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane kalandaka nivāpe.|| ||</p>

					<p class="f4">2. Tena kho pana samayena Bhagavā sakkato hoti||<br />
					garukato||<br />
					mānikato||<br />
					pūjito||<br />
					apacito||<br />
					lābhī civara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">3. Bhikkhu-saŋgho pi sakkato hoti||<br />
					garukato||<br />
					mānikato||<br />
					pūjito||<br />
					apacito||<br />
					lābhī cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">4. Aññatitthiyā pana paribbājakā asakkatā honti agarukatā||<br />
					amānitā||<br />
					apūjitā||<br />
					na apacitā||<br />
					na lābhino cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">5. Tena kho pana samayena Susīmo paribbājako Rājagahe paṭivasati||<br />
					mahatiyā paribbājaka-parisāya saddhiɱ.|| ||</p>

					<p class="f4"><a id="pg120"><span class="f2 g"><b>[120]</b></span></a> 6. Atha kho Susīmassa paribbājakassa parisā Susīmaɱ paribbājakaɱ etad avocuɱ:|| ||</p>

					<p class="f4">"Ehi tvaɱ āvuso Susīma,||<br />
					samaṇe Gotame Brahma-cariyaɱ cara||<br />
					tvaɱ dhammaɱ pariyāpuṇitvā amhe vāceyyāsi||<br />
					taɱ mayaɱ dhammaɱ pariyāpuṇitvā gihīnaɱ bhāsissāma.|| ||</p>

					<p class="f4">Evaɱ mayam pi sakkatā bhavissāma garukatā mānitā pūjitā apacitā lābhino cīvara-piṇḍa-pāta-sen'āsana-gilāna-paccaya-bhesajja-parikkhārānan" ti.|| ||</p>

					<p class="f4">7. "Evam āvuso" ti kho Susīmo paribbājako sakāya parisāya paṭissutvā yen'āyasmā Ānando ten'upasankami.|| ||</p>

					<p class="f4">Upasaŋkamitvā āyasmatā Ānandena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">8. Eka-m-antaɱ nisinno kho Susīmo paribbājako āyasmantaɱ Ānandaɱ etad avoca:|| ||</p>

					<p class="f4">"Icchām'ahaɱ āvuso Ānanda,||<br />
					imasmiɱ Dhamma-Vinaye Brahma-cariyaɱ caritun" ti.|| ||</p>

					<p class="f4">9. Atha kho āyasmā Ānando Susīmaɱ paribbājakaɱ ādāya yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">10. Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Ayaɱ bhante Susīmo paribbājako||<br />
					evam āha:|| ||</p>

					<p class="f4">'Icchām'ahaɱ āvuso Ānanda,||<br />
					imasmiɱ Dhamma-Vinaye Brahma-cariyaɱ caritun' ti".|| ||</p>

					<p class="f4">11. "Tena h'Ānanda Susīmaɱ pabbājethā" ti.|| ||</p>

					<p class="f4">12. Alattha kho Susīmo paribbājako Bhagavato santike pabbajjaɱ alattha upasampadaɱ.|| ||</p>

					<p class="f4">13. Tena kho pana samayena sambahulehi bhikkhūhi Bhagavato santike aññā vyākatā hoti:|| ||</p>

					<p class="f4">"Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā" ti pajānāmāti.|| ||</p>

					<p class="f4">14. Assosi kho āyasmā Susīmo.|| ||</p>

					<p class="f4">Sambahulehi kira <a id="pg121"><span class="f2 g"><b>[121]</b></span></a> bhikkhūhi Bhagavato santike aññā vyākatā.|| ||</p>

					<p class="f4">"Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā" ti pajānāmāti.|| ||</p>

					<p class="f4">15. Atha kho āyasmā Susīmo yena te bhikkhu ten'upasankami.|| ||</p>

					<p class="f4">Upasaŋkamitvā tehi bhikkhūhi saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">16. Eka-m-antaɱ nisinno kho āyasmā Susīmo te bhikkhu etad avoca:|| ||</p>

					<p class="f4">"Saccaɱ kira āyasmantehi Bhagavato santike aññā vyākatā:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ||<br />
					kataɱ karaṇīyaɱ||<br />
					nāparaɱ itthattāyā' ti pajānāmā" ti?|| ||</p>

					<p class="f4">"Evam āvuso" ti.|| ||</p>

					<p class="f4">17. "Api pana tumhe āyasmanto||<br />
					evaɱ jānantā||<br />
					evaɱ passantā||<br />
					aneka-vihitaɱ iddhi-vidhaɱ pacc'anubhotha:|| ||</p>

					<p class="f4">Eko pi hutvā bahudhā hotha||<br />
					bahudhā pi hutvā eko hotha;||<br />
					āvībhāvaɱ||<br />
					tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbataɱ||<br />
					asajja-mānā gacchatha||<br />
					seyyathā pi ākāse;||<br />
					paṭhaviyā pi ummujja nimujjaɱ karotha||<br />
					seyyathā pi udake;||<br />
					udake pi abhejjamāne gacchatha||<br />
					seyyathā pi paṭhaviyaɱ;||<br />
					ākāse pi pallaŋkena kamatha||<br />
					seyyathā pi pakkhi sakuṇo;||<br />
					ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasatha parimajjatha;||<br />
					yāva Brahma-lokā pi kāyena vasaɱ vattethā" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">18. "Api pana tumhe āyasmanto||<br />
					evaɱ jānantā||<br />
					evaɱ passantā||<br />
					dibbāya sota-dhātuyā visuddhāya atikkanta mānusa-kāya ubho sadde suṇātha dibbe ca mānuse ca,||<br />
					ye dūre santike cāti?"|| ||</p>

					<p class="f4">"No h'etaɱ āvuso."|| ||</p>

					<p class="f4">19. "Api pana tumhe āyasmanto||<br />
					evaɱ jānantā||<br />
					evaɱ passantā||<br />
					para-sattānaɱ para-puggalānaɱ cetasā ceto paricca pajānātha:|| ||</p>

					<p class="f4">Sarāgaɱ vā cittaɱ,||<br />
					'sarāgaɱ cittan' ti pajānātha;||<br />
					vīta-rāgaɱ vā cittaɱ,||<br />
					'vīta-rāgaɱ cittan' ti pajānātha;||<br />
					sadosaɱ vā cittaɱ,||<br />
					'sadosaɱ cittan' ti pajānātha;||<br />
					vīta-dosaɱ vā cittaɱ,||<br />
					'vīta-dosaɱ cittan' ti pajānātha;||<br />
					samohaɱ vā cittaɱ,||<br />
					<a id="pg122"><span class="f2 g"><b>[122]</b></span></a> 'samohaɱ cittan' ti pajānātha;||<br />
					vīta-mohaɱ vā cittaɱ,||<br />
					'vīta-mohaɱ cittan' ti pajānātha;||<br />
					sankhittaɱ vā cittaɱ,||<br />
					'sankhittaɱ cittan' ti pajānātha;||<br />
					vikkhittaɱ vā cittaɱ,||<br />
					'vikkhittaɱ cittan' ti pajānātha;||<br />
					mahaggataɱ vā cittaɱ,||<br />
					'mahaggataɱ cittan' ti pajānātha;||<br />
					amahaggataɱ vā cittaɱ,||<br />
					'amahaggataɱ cittan' ti pajānātha;||<br />
					sa-uttaraɱ vā cittaɱ,||<br />
					'sa-uttaraɱ cittan' ti pajānātha;||<br />
					anuttaraɱ vā cittaɱ,||<br />
					'anuttaraɱ cittan' ti pajānātha;||<br />
					samāhitaɱ vā cittaɱ,||<br />
					'samāhitaɱ cittan' ti pajānātha;||<br />
					asamāhitaɱ vā cittaɱ,||<br />
					'asamāhitaɱ cittan' ti pajānātha;||<br />
					vimuttaɱ vā cittaɱ,||<br />
					'vimuttaɱ cittan' ti pajānātha;||<br />
					avimuttaɱ vā cittaɱ,||<br />
					'avimuttaɱ cittan' ti pajānāthā" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">20. "Api pana tumhe āyasmanto||<br />
					evaɱ jānantā||<br />
					evaɱ passantā||<br />
					aneka-vihitaɱ pubbe-nivāsaɱ anussaratha?|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsam pi jātiyo||<br />
					tīsam pi jātiyo||<br />
					cattārisam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi,||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe:|| ||</p>

					<p class="f4">'Amutrāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato vuto amutra udapādiɱ.|| ||</p>

					<p class="f4">Tatrāpāsiɱ||<br />
					evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto,||<br />
					so tato vuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarathā" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">21. "Api pana tumhe āyasmanto||<br />
					evaɱ jānantā||<br />
					evaɱ passantā||<br />
					dibbena cakkhunā visuddhena atikkanta-mānusakena satte passatha||<br />
					cavamāne uppajjamāne||<br />
					hīne paṇīte suvaṇṇe dubbaṇṇe||<br />
					sugate duggate yathā-kammūpage satte pajānātha:|| ||</p>

					<p class="f4">'Ime vata honto sattā kāya-du-c-caritena saman- <a id="pg123"><span class="f2 g"><b>[123]</b></span></a> nāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vāta bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā||<br />
					te kāyassa bhedā param maraṇā||<br />
					sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passatha||<br />
					cavamāne uppajjamāne||<br />
					hīne paṇīte suvaṇṇe dubbaṇṇe||<br />
					sugate duggate yathā-kammūpage satte pajānāthā" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">22. "Api pana tumhe āyasmanto||<br />
					evaɱ jānantā||<br />
					evaɱ passantā||<br />
					ye te santā vimokkhā ati-k-kamma rūpe āruppā,||<br />
					te kāyena phusitvā viharathā" ti?|| ||</p>

					<p class="f4">"No h'etaɱ āvuso."|| ||</p>

					<div class="inner">

							<p><a id="what?">At this point</a> the PTS Pali has the following which, in a footnote is said to appear only in the S<sup>I.3</sup> manuscript:</p>

							<p><i>24. "Ettha dāni āyasmanto,||<br />
							idañ ca veyyā-karaṇaɱ imesañ ca dhammānaɱ asamāpatti;||<br />
							[idan te āvuso api pana tumhe āyasmanto evaɱ jānantā evam passantā ye te santā vimokhā atikamma rūpe arūppā te kāyena passitvā viharathā" ti.</i>|| ||</p>

							<p><i>No h'etaɱ āavuso'</i>|| ||</p>

							<p><i>Ettha dāni āyasmanto idañ ca veyyā-karaṇam imesañ ca dhammānaɱ asamāpatti</i>]|| ||</p>

							<p><i>Idaɱ no āvuso.</i>|| ||</p>

							<p>25. <i>Kathan" ti?</i>|| ||</p>

							<p>Translated by Mrs. Rhys Davids with the incomprehensible:</p>

							<p>"Now here, venerable ones,<br />
							is both your replying<br />
							and your non-attainment of these things?"</p>

							<p>"There is none, friend."</p>

							<p>"How is that?"</p>

							<p>&nbsp;</p>

							<hr />

							<p>&nbsp;</p>

							<p>Where the BJT and CSCD have:</p>

							<p><i>"Ettha dāni āyasmanto,||<br />
							idañ ca veyyā-karaṇaɱ imesañ ca dhammānaɱ asamāpatti.</i>|| ||</p>

							<p><i>Idaɱ no āvuso kathan" ti?</i>|| ||</p>

							<p>Translated by Bhk. Thanissaro as:</p>

							<p>"So just now, friends, didn't you make that declaration without having attained any of these Dhammas?"</p>

							<p>And translated by Bhk. Bodhi as:</p>

							<p>"Here now, venerable ones: this answer and the nonattainment of those states, how could this be, friends?"</p>

							<p>&nbsp;</p>

							<hr />

							<p>&nbsp;</p>

							<p>I suggest that what is the case here is that the fragment present in the S<sup>I.3</sup> manuscript represents what was an abridgment where Susīmaā is to repeat the entire series of questions and answers: When asked X you responded Y. Then to be followed with: How is this to be understood, that you claim  that you have attained <i>añña</i> but you deny you have attained these things? This would follow the practice found in many other cases in the suttas. This form needs to be followed also in the conclusion made by Gotama below.</p>

					</div>

					<p>&nbsp;</p>

					<p class="f4">"Paññā-vimuttā kho mayaɱ āvuso Susīmā" ti.|| ||</p>

					<p class="f4">26. "Na khvāhaɱ imassa āyasmantānaɱ saŋkhittena bhāsitassa vitthārena atthaɱ ājānāmi,||<br />
					sādhu me āyasmanto tathā bhāsantu,||<br />
					yathā'haɱ imassa āyasmantānaɱ saŋkhittena bhāsitassa vitthārena atthaɱ ājāneyyan" ti.|| ||</p>

					<p class="f4"><a id="pg124"><span class="f2 g"><b>[124]</b></span></a> "Ājāneyyāsi vā tvaɱ āvuso Susīma,||<br />
					na vā tvaɱ ājāneyyāsi||<br />
					atha kho paññā-vimuttā mayan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">28. Atha kho āyasmā Susīmo uṭṭhāy āsanā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">29. Eka-m-antaɱ nisinno kho āyasmā Susīmo yāvatako tehi bhikkhūhi saddhiɱ ahosi kathā-sallāpo,||<br />
					taɱ sabbaɱ Bhagavato ārocesi.|| ||</p>

					<p class="f4">30. "Pubabe kho Susīma, dhamma-ṭ-ṭhiti-ñāṇaɱ,||<br />
					pacchā nibbāṇe ñāṇan" ti.|| ||</p>

					<p class="f4">31. "Na khvāhaɱ bhante, imassa Bhagavatā saŋkhittena bhāsitassa vitthārena atthaɱ ājānāmi;||<br />
					sādhu me bhante, Bhagavā tathā bhāsatu,||<br />
					yathā'haɱ imassa Bhagavato saŋkhittena bhāsitassa vitthārena atthaɱ ājāneyyan" ti.|| ||</p>

					<p class="f4">32. "Ājāneyyāsi vā tvaɱ Susīma,||<br />
					na vā tvaɱ ājāneyyāsi,||<br />
					atha kho dhamma-ṭ-ṭhiti-ñāṇaɱ pubbe,||<br />
					pacchā nibbāṇe ñāṇaɱ.|| ||</p>

					<p class="f4">Taɱ kiɱ maññasi Susīma?|| ||</p>

					<p class="f4">Rūpaɱ niccaɱ vā aniccaɱ cā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">33. "Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ viparināma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham'asmi,||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">34. "Vedanā niccā vā||<br />
					aniccā vā" ti?|| ||</p>

					<p class="f4">"Aniccā bhante."|| ||</p>

					<p class="f4">"Yaɱ panāniccā dukkhā vā taɱ sukhā vā" ti?|| ||</p>

					<p class="f4">"Dukkhā bhante."|| ||</p>

					<p class="f4">"Yaɱ pan-ā-niccaɱ dukkhaɱ viparināma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham'asmi,||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">35. "Saññā niccā vā||<br />
					aniccā vā" ti?|| ||</p>

					<p class="f4">"Aniccā bhante."|| ||</p>

					<p class="f4">"Yaɱ panāniccā dukkhā vā||<br />
					taɱ sukhā vāti?|| ||</p>

					<p class="f4">"Dukkhā bhante."|| ||</p>

					<p class="f4">"Yaɱ pan-ā-niccaɱ dukkhaɱ viparināma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham'asmi,||<br />
					eso me attā" ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">36. "Sankhārā niccā vā||<br />
					aniccā vā ti?|| ||</p>

					<p class="f4">"Aniccā bhante."|| ||</p>

					<p class="f4">"Yaɱ panāniccā dukkhā vā taɱ sukhā vāti?|| ||</p>

					<p class="f4">"Dukkhā bhante."|| ||</p>

					<p class="f4">"Yaɱ pan-ā-niccaɱ dukkhaɱ viparināma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham'asmi,||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">37. "Viññāṇaɱ niccaɱ vā||<br />
					aniccaɱ vāti?|| ||</p>

					<p class="f4"><a id="pg125"><span class="f2 g"><b>[125]</b></span></a> "Aniccā bhante."|| ||</p>

					<p class="f4">"Yaɱ panāniccā dukkhā vā taɱ sukhā vāti?|| ||</p>

					<p class="f4">"Dukkhā bhante."|| ||</p>

					<p class="f4">"Yaɱ pan-ā-niccaɱ dukkhaɱ viparināma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham'asmi,||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="f4">38. "Tasmā ti ha Susīma,||<br />
					yaɱ kiñci rūpaɱ atīt-ā-nāgata-pacc'uppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā,||<br />
					sabbaɱ rūpaɱ:|| ||</p>

					<p class="f4">'N'etaɱ mama,||<br />
					neso'ham'asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">39. Yaɱ kiñci vedanā atīt-ā-nāgata-pacc'uppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā,||<br />
					sabbaɱ vedanā:|| ||</p>

					<p class="f4">'N'etaɱ mama,||<br />
					neso'ham'asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">40. Yaɱ kiñci saññā atīt-ā-nāgata-pacc'uppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā,||<br />
					sabbaɱ saññā:|| ||</p>

					<p class="f4">'N'etaɱ mama,||<br />
					neso'ham'asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">41. Yaɱ kiñci sankhārā atīt-ā-nāgata-pacc'uppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā,||<br />
					sabbaɱ sankhārā:|| ||</p>

					<p class="f4">'N'etaɱ mama,||<br />
					neso'ham'asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="ctr c">&#9632;</p>

					<p class="f4">42. Yaɱ kiñci viññāṇaɱ atīt-ā-nāgata-pacc'uppannaɱ||<br />
					ajjhattaɱ vā||<br />
					bahiddhā vā||<br />
					oḷārikaɱ vā||<br />
					sukhumaɱ vā||<br />
					hīnaɱ vā||<br />
					paṇītaɱ vā||<br />
					yaɱ dūre santike vā,||<br />
					sabbaɱ viññāṇaɱ:|| ||</p>

					<p class="f4">'N'etaɱ mama,||<br />
					neso'ham'asmi,||<br />
					na me so attā' ti.|| ||</p>

					<p class="f4">Evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">43. Evaɱ passaɱ Susīma sutavā ariya-sāvako||<br />
					rūpasmim pi nibbindati,||<br />
					vedanāya pi nibbindati,||<br />
					saññāya pi nibbindati,||<br />
					sankhāresu pi nibbindati,||<br />
					viññāṇasmim pi nibbindati.|| ||</p>

					<p class="f4">Nibbindaɱ virajjati,||<br />
					virāgā vimuccati;||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānāti.|| ||</p>

					<p class="ctr c">&#9632;</p>

					<p class="f4">44. 'Jāti-paccayā jarā-maraṇan' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">45. "'Bhava-paccayā jātī' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">46. "'Upādāna-paccayā bhavo' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4"><a id="pg126"><span class="f2 g"><b>[126]</b></span></a> 47. "'Taṇhā-paccayā upādānan' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">48. "'Vedanā-paccavā taṇhā' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">49. "'Phassa-paccayā vedanā' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">50. "'Saḷāyatana-paccayā phasso' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">51. "'Nāma-rūpa-paccayā saḷāyatanan' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">52. "'Viññāṇa-paccayā nāma-rūpan' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">53. "'Sankhāra-paccayā viññāṇan' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">54. "'Avijjā-paccayā sankhārā' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">55. "'Jāti-nirodhā jarā-maraṇa-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">56. "'Bhava-nirodhā jāti-nirodho' ti Susīma,||<br />
					passasī' ti?|| ||</p>

					<p class="f4">'Evaɱ bhante.'|| ||</p>

					<p class="f4">57. "'Upādāna-nirodhā bhava-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">58. "'Taṇhā-nirodhā upādāna-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">59. "'Vedanā-nirodhā taṇhā-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">60. "'Phassa-nirodhā vedanā-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">61. "'Saḷāyata-nanirodhā phassa-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">62. "'Nāma-rūpa-nirodhā saḷāyata-nanirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">63. "'Viññāṇa-nirodhā nāma-rūpa-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">64. "'Sankhāra-nirodhā viññāṇa-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">65. "'Avijjā-nirodhā sankhāra-nirodho' ti Susīma,||<br />
					passasī" ti?|| ||</p>

					<p class="f4">"Evaɱ bhante."|| ||</p>

					<p class="f4">66. "Api nu tvaɱ Susīma,||<br />
					evaɱ jānanto||<br />
					evaɱ passanto||<br />
					aneka-vihitaɱ iddhi-vidhaɱ pacc'anubhotha?|| ||</p>

					<p class="f4">Eko pi hutvā bahudhā hotha||<br />
					bahudhā pi hutvā eko hotha;||<br />
					āvībhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-mānā gacchatha seyyathā pi ākāse;||<br />
					paṭhaviyā pi ummujja nimujjaɱ karotha seyyathā pi udake;||<br />
					udake pi abhejjamāne gacchatha seyyathā pi paṭhaviyaɱ;||<br />
					ākāse pi pallaŋkena kamatha seyyathā pi pakkhi sakuṇo;||<br />
					ime pi candima-suriye evam mahiddhike evam mah-ā-nubhāve pāṇinā parāmasatha parimajjatha;||<br />
					yāva Brahma-lokā pi kāyena vasaɱ vattethā" ti?|| ||</p>

					<p class="f4">"No h'etaɱ bhante" ti.|| ||</p>

					<p class="ctr c">&#9632;</p>

					<p class="f4">67. "Api nu tvaɱ Susīma,||<br />
					evaɱ jānantā||<br />
					evaɱ passantā||<br />
					dibbāya sota-dhātuyā visuddhāya atikkanta mānusa-kāya ubho sadde suṇātha dibbe ca mānuse ca,||<br />
					ye dūre santike cā" ti?|| ||</p>

					<p class="f4">"No h'etaɱ bhante" ti.|| ||</p>

					<p class="ctr c">&#9632;</p>

					<p class="f4"><a id="pg127"><span class="f2 g"><b>[127]</b></span></a> 68. "Api nu tvaɱ Susīma,||<br />
					evaɱ jānantā||<br />
					evaɱ passantā||<br />
					para-sattānaɱ para-puggalānaɱ cetasā ceto paricca pajānātha?|| ||</p>

					<p class="f4">Sarāgaɱ vā cittaɱ sarāgaɱ cittanti pajānātha,||<br />
					vīta-rāgaɱ vā cittaɱ vīta-rāgaɱ cittanti pajānātha,||<br />
					sadosaɱ vā cittaɱ sadosaɱ cittanti pajānātha,||<br />
					vīta-dosaɱ vā cittaɱ vīta-dosaɱ cittanti pajānātha,||<br />
					samohaɱ vā cittaɱ samohaɱ cittanti pajānātha,||<br />
					vīta-mohaɱ vā cittaɱ vīta-mohaɱ cittanti pajānātha,||<br />
					sankhittaɱ vā cittaɱ sankhittaɱ cittanti pajānātha,||<br />
					vikkhittaɱ vā cittaɱ vikkhittaɱ cittanti pajānātha,||<br />
					mahaggataɱ vā cittaɱ mahaggataɱ cittanti pajānātha,||<br />
					amahaggataɱ vā cittaɱ amahaggataɱ cittanti pajānātha,||<br />
					sa-uttaraɱ vā cittaɱ sa-uttaraɱ cittanti pajānātha,||<br />
					anuttaraɱ vā cittaɱ anuttaraɱ cittanti pajānātha,||<br />
					samāhitaɱ vā cittaɱ samāhitaɱ cittanti pajānātha,||<br />
					asamāhitaɱ vā cittaɱ asamāhitaɱ cittanti pajānātha,||<br />
					vimuttaɱ vā cittaɱ vimuttaɱ cittanti pajānātha,||<br />
					avimuttaɱ vā cittaɱ avimuttaɱ cittanti pajānāthā" ti?|| ||</p>

					<p class="f4">"No h'etaɱ bhante" ti.|| ||</p>

					<p class="ctr c">&#9632;</p>

					<p class="f4">69. "Api nu tvaɱ Susīma,||<br />
					evaɱ jānantā||<br />
					evaɱ passantā||<br />
					aneka-vihitaɱ pubbe-nivāsaɱ anussaratha?|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsam pi jātiyo||<br />
					tīsam pi jātiyo||<br />
					cattārisam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi,||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe:|| ||</p>

					<p class="f4">'Amutrāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato vuto amutra udapādiɱ.|| ||</p>

					<p class="f4">Tatrāpāsiɱ||<br />
					evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto,||<br />
					so tato vuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarathā" ti?|| ||</p>

					<p class="f4">"No h'etaɱ bhante" ti.|| ||</p>

					<p class="ctr c">&#9632;</p>

					<p class="f4">70. "Api nu tvaɱ Susīma,||<br />
					evaɱ jānantā||<br />
					evaɱ passantā||<br />
					dibbena cakkhunā visuddhena atikkanta-mānusakena satte passatha||<br />
					cavamāne uppajjamāne||<br />
					hīne paṇīte suvaṇṇe dubbaṇṇe||<br />
					sugate duggate yathā-kammūpage satte pajānātha:|| ||</p>

					<p class="f4">'Ime vata honto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vāta bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā||<br />
					te kāyassa bhedā param maraṇā||<br />
					sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passatha||<br />
					cavamāne uppajjamāne||<br />
					hīne paṇīte suvaṇṇe dubbaṇṇe||<br />
					sugate duggate yathā-kammūpage satte pajānāthā" ti?|| ||</p>

					<p class="f4">"No h'etaɱ bhante" ti.|| ||</p>

					<p class="ctr c">&#9632;</p>

					<p class="f4">71. "Api nu tvaɱ Susīma,||<br />
					evaɱ jānantā||<br />
					evaɱ passantā||<br />
					ye te santā vimokkhā ati-k-kamma rūpe āruppā,||<br />
					te kāyena phusitvā viharathā" ti?|| ||</p>

					<p class="f4">"No h'etaɱ bhante" ti.|| ||</p>

					<p class="f4">72. "Ettha dāni Susīma, idañ ca veyyā-karaṇaɱ imesañ ca dhammānaɱ asamāpatti;||<br />
					idaɱ no Susīma, katan" ti?|| ||</p>

					<p class="f4">73. Atha kho āyasmā Susīmo Bhagavato pādesu sirasā nipatitvā Bhagavantaɱ etad avoca:|| ||</p>

					<p class="f4">"Accayo maɱ bhante,||<br />
					accagamā yathā bālaɱ yathā mūḷhaɱ yathā akusalaɱ.|| ||</p>

					<p class="f4">Svāhaɱ evaɱ svākkhāte Dhamma-Vinaye dhammatthena ko pabba-jito.|| ||</p>

					<p class="f4">Tassa me bhante, Bhagavā accayaɱ accayato patigaṇhātu āyatiɱ saɱvarāyā" ti.|| ||</p>

					<p class="f4">74. "Taggaɱ tvaɱ Susīma, accayo accagamā yathā bālaɱ yathā mūḷhaɱ yathā akusalaɱ,||<br />
					yo tvaɱ evaɱ svākkhāte Dhamma-Vinaye dhammatthena ko pabba-jito.|| ||</p>

					<p class="f4"><a id="pg128"><span class="f2 g"><b>[128]</b></span></a> 75. Seyyathā pi Susīma, coraɱ āgucāriɱ gahetvā rañño dasseyyuɱ||<br />
					ayaɱ te deva coro āgucārī||<br />
					imassa yaɱ icchasi taɱ daṇḍaɱ paṇehīti.|| ||</p>

					<p class="f4">Tam enaɱ rājā evaɱ vadeyya:|| ||</p>

					<p class="f4">'Gacchatha bho imaɱ purisaɱ daḷhāya rajjuyā pacchābāhaɱ gāḷhabandhanaɱ bandhitvā khura-muṇḍakaɱ karitvā kharassarena paṇavena rathiyāya rathiyaɱ siŋghāṭakena siŋghāṭakaɱ pariṇetvā dakkhiṇena dvārena nikkhāmetvā dakkhiṇato nagarassa sīsaɱ chindathā' ti.|| ||</p>

					<p class="f4">Tam enaɱ rañño purisā daḷhāya rajjuyā pacchābāhaɱ gāḷhabandhanaɱ bandhitvā khura-muṇḍakaɱ karitvā kharassarena paṇavena rathiyāya rathiyaɱ siŋghāṭakena siŋghāṭakaɱ pariṇetvā dakkhiṇena dvārena nikkhāmetvā dakkhiṇato nagarassa sīsaɱ chindeyyuɱ.|| ||</p>

					<p class="f4">76. Taɱ kiɱ maññasi Susīma?|| ||</p>

					<p class="f4">Api nu so puriso tato nidānaɱ dukkhaɱ domanassaɱ paṭisaŋvedayethā" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">77. "Yaɱ kho so Susīma, puriso tato nidānaɱ dukkhaɱ domanassaɱ paṭisaŋvedayetha,||<br />
					[vā na vā paṭisaɱvediyetha] yā ca evaɱ svākkhāte Dhamma-Vinaye dhammatthenakassa pabbajjā,||<br />
					ayaɱ tato dukkha-vipākatarā ca kaṭukavipākatarā ca||<br />
					api ca vinipātāya saŋvattati.|| ||</p>

					<p class="f4">78. Yato ca kho tvaɱ Susīma,||<br />
					accayaɱ accayato disvā yathā-dhammaɱ paṭikarosi,||<br />
					taɱ te mayaɱ paṭigaṇhāma.|| ||</p>

					<p class="f4">Vuddhi hesā Susīma,||<br />
					ariyassa vinaye yo accayaɱ accayato disvā yathā-dhammaɱ paṭikaroti,||<br />
					āyatiñ ca saŋvaraɱ āpajjatī" ti.|| ||</p>

					<p class="ctr">Mahā Vagga Sattama</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>