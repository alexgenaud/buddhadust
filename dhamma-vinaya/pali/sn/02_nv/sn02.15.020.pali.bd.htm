<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 20. The Buddha illustrates the chaṇging nature of things by revealing the evolution of Mount Vepulla over the course of the lifetimes of three previous Buddhas." />
<title>SN 2 15.20: Vepulla-Pabbata Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					15. Anamat'agga-Saṃyuttaṃ<br />
					II. Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p20">Sutta 20</a></h4>

					<h1>Vepulla-Pabbata Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg190"><span class="f2 g"><b>[190]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.020.rhyc.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Gijjhakūṭe pabbate.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Anamat'aggoyaṃ bhikkhave, saṃsāro.|| ||</p>

					<p class="f4">Pubbā koṭi na paññāyati avijjā-nīvaraṇānaṃ sattāṇaṃ taṇhā-saṃyojānānaṃ sandhāvataṃ saṃsarataṃ.|| ||</p>

					<p class="f4">Pubbā koṭi na paññāyati avijjā-nīvaraṇānaṃ sattāṇaṃ taṇhā-saṃyojānānaṃ sandhāvataṃ saṃsarataṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Bhūta-pubbaṃ bhikkhave,||<br />
					imassa Vepullassa pabbatassa Pācīnavaṃso tv'eva samaññā udapādi.|| ||</p>

					<p class="f4">Tena kho pana <a id="pg191"><span class="f2 g"><b>[191]</b></span></a> bhikkhave,||<br />
					samayena manussānaṃ Tivarā tv'eva samaññā udapādi.|| ||</p>

					<p class="f4">Tivarānaṃ bhikkhave,||<br />
					manussānaṃ cattārisaṃ vassa-sahassāni āyu-p-pamāṇaṃ ahosi.|| ||</p>

					<p class="f4">Tivarā bhikkhave,||<br />
					manussā Pācīnavaṃsaṇ pabbataṃ catuhena ārohanti,||<br />
					catuhena orohanti.|| ||</p>

					<p class="f4">Tena kho pana samayena Kakusandho Bhagavā arahaṃ Sammā Sambuddho loke uppanno hoti.|| ||</p>

					<p class="f4">Kakusandhassa bhikkhave,||<br />
					Bhagavato arahato Sammā Sambuddhassa||<br />
					Vidhura-Sañjīvaṃ nāma sāvakayugaṃ ahosi||<br />
					aggaṃ bhaddayugaṃ.|| ||</p>

					<p class="f4">Passatha bhikkhave,||<br />
					sā cevimassa pabbatassa samaññā antara-hitā.|| ||</p>

					<p class="f4">Te ca manussā kālaṃkatā.|| ||</p>

					<p class="f4">So ca Bhagavā parinibbuto.|| ||</p>

					<p class="f4">Evaṃ aniccā bhikkhave, saṇkhārā,||<br />
					evaṃ addhuvā bhikkhave, saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="ctr c">&#9632;</p>

					<p class="f4">Bhūta-pubbaṃ bhikkhave,||<br />
					imassa Vepullassa pabbatassa Vaṇkako tv'eva samaññā udapādi.|| ||</p>

					<p class="f4">Tena kho pana bhikkhave,||<br />
					samayena manussānaṃ Rohitassā tv'eva samaññā udapādi.|| ||</p>

					<p class="f4">Rohitassānaṃ bhikkhave,||<br />
					manussānaṃ tiṃsavassa-sahassāni āyu-p-pamāṇaṃ ahosi.|| ||</p>

					<p class="f4">Rohitassā bhikkhave,||<br />
					manussā Vaṇkakaṃ pabbataṃ tīhena ārohanti,||<br />
					tīhena orohanti.|| ||</p>

					<p class="f4">Tena kho pana bhikkhave,||<br />
					samayena Konāgamano||<br />
					Bhagavā arahaṃ Sammā Sambuddho||<br />
					loke uppanno hoti.|| ||</p>

					<p class="f4">Konāgamanassa bhikkhave,||<br />
					Bhagavato arahato Sammā Sambuddhassa||<br />
					Bhiyyo-Suttaraṃ nāma sāvakayugaṃ ahosi||<br />
					aggaṃ bhaddayugaṃ.|| ||</p>

					<p class="f4">Passatha bhikkhave,||<br />
					sā cevimassa pabbatassa samaññā antara-hitā.|| ||</p>

					<p class="f4">Te ca manussā kālaṃkatā.|| ||</p>

					<p class="f4">So ca Bhagavā parinibbuto.|| ||</p>

					<p class="f4"><a id="pg192"><span class="f2 g"><b>[192]</b></span></a> Evaṃ aniccā bhikkhave, saṇkhārā,||<br />
					evaṃ addhuvā bhikkhave, saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p class="ctr c">&#9632;</p>

					<p class="f4">Bhūta-pubbaṃ bhikkhave,||<br />
					imassa Vepullassa pabbatassa Suphasso tv'eva samaññā udapādi.|| ||</p>

					<p class="f4">Tena kho pana bhikkhave,||<br />
					samayena manussānaṃ Suppiya tv'eva samaññā udapādi.|| ||</p>

					<p class="f4">Suppiyānaṃ bhikkhave,||<br />
					manussānaṃ vīsati vassa-sahassāni āyu-p-pamāṇaṃ ahosi.|| ||</p>

					<p class="f4">Suppiyā bhikkhave,||<br />
					manussā Suphassaṇ pabbataṃ dvīhena ārohanti,||<br />
					dvīhena orohanti.|| ||</p>

					<p class="f4">Tena kho pana bhikkhave,||<br />
					samayena Kassapo||<br />
					Bhagavā arahaṃ Sammā Sambuddho||<br />
					loke uppanno hoti.|| ||</p>

					<p class="f4">Kassapassa bhikkhave,||<br />
					Bhagavato arahato Sammā Sambuddhassa||<br />
					Tissa-Bhāradvājaṃ nāma sāvakayugaṃ ahosi||<br />
					aggaṃ bhaddayugaṃ.|| ||</p>

					<p class="f4">Passatha bhikkhave,||<br />
					sā cevimassa pabbatassa samaññā antara-hitā.|| ||</p>

					<p class="f4">Te ca manussā kālaṃkatā.|| ||</p>

					<p class="f4">So ca Bhagavā parinibbuto.|| ||</p>

					<p class="f4">Evaṃ aniccā bhikkhave, saṇkhārā,||<br />
					evaṃ addhuvā bhikkhave, saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Etarahi kho pana bhikkhave,||<br />
					imassa Vepullassa pabbatassa Vepullo tv'eva samaññā udapādi.|| ||</p>

					<p class="f4">Etarahi kho pana bhikkhave,||<br />
					imesaṇ manussānaṃ Māgadhakā tv'eva samaññā udapādi.|| ||</p>

					<p class="f4">Māgadhakānaṃ bhikkhave,||<br />
					manussānaṃ appakaṃ āyu-p-pamāṇaṃ parittaṃ lahukaṃ.|| ||</p>

					<p class="f4">Yo ciraṃ jīvati,||<br />
					so vassa-sataṃ,||<br />
					appaṃ vā bhiyyo.|| ||</p>

					<p class="f4">Māgadhakā bhikkhave,||<br />
					manussā Vepullaṃ pabbataṃ muhuttena ārohanti,||<br />
					muhuttena orohanti.|| ||</p>

					<p class="f4">Etarahi kho panāhaṃ bhikkhave,||<br />
					arahaṃ Sammā Sambuddho||<br />
					loke uppanno.|| ||</p>

					<p class="f4">Mayhaṃ kho pana bhikkhave,||<br />
					Sāriputta-Moggallānaṃ nāma sāvakayugaṃ||<br />
					aggaṃ bhaddayugaṃ.|| ||</p>

					<p class="f4">Bhavissati bhikkhave, so samayo,||<br />
					yā ayañ cevimassa <a id="pg193"><span class="f2 g"><b>[193]</b></span></a> pabbatassa samaññā antara-dhāyissati.|| ||</p>

					<p class="f4">Ime ce manussā kālaṃ karissanti.|| ||</p>

					<p class="f4">Ahañ ca parinibbāyissāmi.|| ||</p>

					<p class="f4">Evaṃ aniccā bhikkhave, saṇkhārā,||<br />
					evaṃ addhuvā bhikkhave, saṇkhārā,||<br />
					evaṃ anassāsikā bhikkhave, saṇkhārā.|| ||</p>

					<p class="f4">Yāvañ c'idaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccituṃ" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

					      <p class="f4 in2">Pācīnavaṃso Tivarānaṃ||<br />
							Rohitassāna Vaṇkako,||<br />
							Suppiyānaṃ Suphassā ti||<br />
							Māgadhānañca Vepullo.|| ||</p>

					      <p class="f4 in2">Aniccā vata saṇkhārā||<br />
							uppāda-vaya-dhammino,||<br />
							Uppajjitvā nirujjhanti||<br />
							tesaṇ vūpasamo sukho ti,|| ||</p>

					<p class="ctr">Duggata Vagga Dutiya</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>