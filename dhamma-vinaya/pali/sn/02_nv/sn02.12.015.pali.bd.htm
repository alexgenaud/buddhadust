<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 15. The Buddha explains the reasoning behind the consummate view of things and the result in the attitude of one of such views." />
<title>SN 2 12 15: Kaccāna-Gotta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p15">Sutta 15</a></h4>

					<h1>Kaccāna-Gotta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-25.htm">bit</a>][<a href="../../../../dhamma-vinaya/pts/sn/02_nv/sn02.12.015.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.015.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.015.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.015.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><a id="pg17"><span class="f2 g"><b>[17]</b></span></a> <span class="f2"><i>[2]</i></span> Atha kho āyasmā Kaccāna-gotto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><span class="f2"><i>[3]</i></span> Eka-m-antaṃ nisinno kho||<br />
					āyasmā Kaccāna-gotto Bhagavantaṃ etad avoca:|| ||</p>

					<p class="f4">"'Sammā-diṭṭhi, sammā-diṭṭhī' ti bhante vuccati,||<br />
					kittāvatā nu kho bhante sammā-diṭṭhi hotī" ti?|| ||</p>

					<p class="f4"><span class="f2"><i>[4]</i></span> "Dvayaṃ-nissito kho'yaṃ Kaccāna loko yebhuyyena atthitañ c'eva n'atthitañ ca.|| ||</p>

					<p class="f4"><span class="f2"><i>[5]</i></span> Loka-samudayañ ca kho Kaccāna yathā-bhūtaṃ samma-p-paññāya passato yā loke n'atthitā,||<br />
					sā na hoti.|| ||</p>

					<p class="f4">Loka-nirodhaṃ kho Kaccāna yathā-bhūtaṃ samma-p-paññāya passato yā loke atthitā,||<br />
					sā na hoti.|| ||</p>

					<p class="f4"><span class="f2"><i>[6]</i></span> Upāy'upādān'ābhinivesa-vinibaddho khvāyaṃ Kaccāna loko yebhuyyena tañ ca upāyupādānaṃ cetaso adhiṭṭhānaṃ abhinivesānusayaṃ na upeti,||<br />
					na upādiyati,||<br />
					nādhiṭṭhāti 'attā me' ti.|| ||</p>

					<p class="f4">'Dukkham eva uppajjamānaṃ uppajjati,||<br />
					dukkhaṃ nirujjhamānaṃ nirujjhatī' ti||<br />
					na kaṇkhati||<br />
					na vicikicchati —|| ||</p>

					<p class="f4">Apara-p-paccayā ñāṇam ev'assa ettha hoti.|| ||</p>

					<p class="f4">Ettāvatā kho Kaccāna,||<br />
					sammā-diṭṭhi hoti.|| ||</p>

					<p class="f4"><span class="f2"><i>[7]</i></span> 'Sabbam-atthī' ti kho Kaccāna,||<br />
					ayam eko anto.|| ||</p>

					<p class="f4">'Sabbaṃ n'atthī' ti||<br />
					ayaṃ dutiyo anto.|| ||</p>

					<p class="f4">Ete te Kaccāna ubho ante anupagamma majjhena Tathāgato Dhammaṃ deseti.|| ||</p>

					<p class="f4"><span class="f2"><i>[8]</i></span> Avijjā-paccayā saṇkhārā.|| ||</p>

					<p class="f4">Saṇkhāra-paccayā viññāṇaṃ.|| ||</p>

					<p class="f4">Viññāṇa-paccayā nāma-rūpaṃ.|| ||</p>

					<p class="f4">Nāma-rūpa-paccayā saḷāyatanaṃ.|| ||</p>

					<p class="f4">Saḷāyatana-paccayā phasso.|| ||</p>

					<p class="f4">Phassa-paccayā vedanā.|| ||</p>

					<p class="f4">Vedanā-paccayā taṇhā.|| ||</p>

					<p class="f4">Taṇhā-paccayā upādānaṃ.|| ||</p>

					<p class="f4">Upādāna-paccayā bhavo.|| ||</p>

					<p class="f4">Bhava-paccayā jāti.|| ||</p>

					<p class="f4">Jāti-paccayā jarā-maraṇaṃ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjāya tv'eva asesa-virāga-nirodhā saṇkhāra-nirodho.|| ||</p>

					<p class="f4">Saṇkhāra-nirodhā viññāṇa-nirodho.|| ||</p>

					<p class="f4">Viññāṇa-nirodhā nāma-rūpa-nirodho.|| ||</p>

					<p class="f4">Nāma-rūpa-nirodhā saḷāyatana-nirodho.|| ||</p>

					<p class="f4">Saḷāyatana-nirodhā phassa-nirodho.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-maraṇaṃ,||<br />
					soka-parideva-dukkha-domanass'ūpāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>