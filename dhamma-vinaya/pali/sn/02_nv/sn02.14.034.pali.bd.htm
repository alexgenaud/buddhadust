<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 34. The Buddha describes how if there were no pleasure to be got from the properties of solidity, liquidity, heat, and motion, there would be no lust for them, how if there were no pain associated with them there would be no repugnance for them, but since there is, there is." />
<title>SN 2 14.34: Dukkha [Dukkha-Lakkhaṇa] Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					IV. Catuttha Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p34">Sutta 34</a></h4>

					<h1>Dukkha [Dukkha-Lakkhaṇa] Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg173"><span class="f2 g"><b>[173]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.034.rhyc.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Paṭhavi-dhātu ce h'idaṃ bhikkhave, ekanta-dukkhā abhavissa dukkh'ānupatitā dukkh-ā-vakkantā anavakkantā sukhena,||<br />
					na yidaṃ sattā Paṭhavi-dhātuyā sārajjeyyuṃ.|| ||</p>

					<p class="f4">Yasmā ca kho bhikkhave, Paṭhavi-dhātu sukhā sukh'ānupatitā sukh-ā-vakkantā anavakkantā dukkhena,||<br />
					tasmā sattā Paṭhavi-dhātuyā sārajjanti.|| ||</p>

					<p class="f4">3. <a id="pg174"><span class="f2 g"><b>[174]</b></span></a> Āpo-dhātu ce h'idaṃ bhikkhave, ekanta-dukkhā abhavissa dukkh'ānupatitā dukkh-ā-vakkantā anavakkantā sukhena,||<br />
					na yidaṃ sattā āpo-dhātuyā sārajjeyyuṃ.|| ||</p>

					<p class="f4">Yasmā ca kho bhikkhave, āpo-dhātu sukhā sukh'ānupatitā sukh-ā-vakkantā anavakkantā dukkhena,||<br />
					tasmā sattā āpo-dhātuyā sārajjanti.|| ||</p>

					<p class="f4">4. Tejo-dhātu ce h'idaṃ bhikkhave, ekanta-dukkhā abhavissa dukkh'ānupatitā dukkh-ā-vakkantā anavakkantā sukhena,||<br />
					na yidaṃ sattā tejo-dhātuyā sārajjeyyuṃ.|| ||</p>

					<p class="f4">Yasmā ca kho bhikkhave, tejo-dhātu sukhā sukh'ānupatitā sukh-ā-vakkantā anavakkantā dukkhena,||<br />
					tasmā sattā tejo-dhātuyā sārajjanti.|| ||</p>

					<p class="f4">5. Vāyo-dhātu ca h'idaṃ bhikkhave, ekanta-dukkhā abhavissa dukkh'ānupatitā dukkh-ā-vakkantā anavakkantā sukhena,||<br />
					na yidaṃ sattā vāyo-dhātuyā sārajjeyyuṃ.|| ||</p>

					<p class="f4">Yasmā ca kho bhikkhave, vāyo-dhātu sukhā sukh'ānupatitā sukh-ā-vakkantā anavakkantā dukkhena,||<br />
					tasmā sattā vāyo-dhātuyā sārajjanti.|| ||</p>

					<p class="f4">6. Paṭhavi-dhātu ce h'idaṃ bhikkhave, ekanta-sukhā abhavissa sukh'ānupatitā sukh-ā-vakkantā anavakkantā dukkhena,||<br />
					na yidaṃ sattā Paṭhavi-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave, Paṭhavi-dhātu dukkhā dukkh'ānupatitā dukkh-ā-vakkantā anavakkantā sukhena,||<br />
					tasmā sattā Paṭhavi-dhātuyā nibbindanti.|| ||</p>

					<p class="f4">7. Āpo-dhātu ce h'idaṃ bhikkhave, ekanta-sukhā abhavissa sukh'ānupatitā sukh-ā-vakkantā anavakkantā dukkhena,||<br />
					nay idaṃ sattā āpo-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave, āpo-dhātu dukkhā dukkh'ānupatitā dukkh-ā-vakkantā anavakkantā sukhena,||<br />
					tasmā sattā āpo-dhātuyā nibbindanti.|| ||</p>

					<p class="f4">8. Tejo-dhātu ce h'idaṃ bhikkhave, ekanta-sukhā abhavissa sukh'ānupatitā sukh-ā-vakkantā anavakkantā dukkhena,||<br />
					nay idaṃ sattā tejo-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave, tejo-dhātu dukkhā dukkh'ānupatitā dukkh-ā-vakkantā anavakkantā sukhena,||<br />
					tasmā sattā tejo-dhātuyā nibbindanti.|| ||</p>

					<p class="f4">9. Vāyo-dhātu ca h'idaṃ bhikkhave, ekanta-sukhā abhavissa sukh'ānupatitā sukh-ā-vakkantā anavakkantā dukkhena,||<br />
					nay idaṃ sattā vāyo-dhātuyā nibbindeyyuṃ.|| ||</p>

					<p class="f4">Yasmā ca kho bhikkhave, vāyo-dhātu dukkhā dukkh'ānupatitā dukkh-ā-vakkantā anavakkantā sukhena,||<br />
					tasmā sattā vāyo-dhātuyā nibbindantī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>