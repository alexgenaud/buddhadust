<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, (3) 14. Dhatu Samyutta, Sutta 34. The Buddha describes how if there were no pleasure to be got from the properties of solidity, liquidity, heat, and motion, there would be no lust for them, how if there were no pain associated with them there would be no repugnance for them, but since there is, there is." />
<title>SN 2 14.34: Dukkha [Dukkhalakkhana] Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					Nidāna Vagga<br />
					14. Dhatu Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p34">Sutta 34</a></h4>

					<h1>Dukkha [Dukkhalakkhaṇa] Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.034.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Paṭhavīdhātu ce h'idaɱ bhikkhave, ekanta-dukkhā abhavissa dukkhānupatitā dukkhāvakkantā anavakkantā sukhena,||<br />
					na yidaɱ sattā paṭhavīdhātuyā sārajjeyyuɱ.|| ||</p>

					<p class="f4">Yasmā ca kho bhikkhave, paṭhavīdhātu sukhā sukhānupatitā sukhāvakkantā anavakkantā dukkhena,||<br />
					tasmā sattā paṭhavīdhātuyā sārajjanti.|| ||</p>

					<p class="f4">3. <a id="pg174"><span class="f2 g"><b>[174]</b></span></a> Āpodhātu ce h'idaɱ bhikkhave, ekanta-dukkhā abhavissa dukkhānupatitā dukkhāvakkantā anavakkantā sukhena,||<br />
					na yidaɱ sattā āpo-dhātuyā sārajjeyyuɱ.|| ||</p>

					<p class="f4">Yasmā ca kho bhikkhave, āpo-dhātu sukhā sukhānupatitā sukhāvakkantā anavakkantā dukkhena,||<br />
					tasmā sattā āpo-dhātuyā sārajjanti.|| ||</p>

					<p class="f4">4. Tejodhātu ce h'idaɱ bhikkhave, ekanta-dukkhā abhavissa dukkhānupatitā dukkhāvakkantā anavakkantā sukhena,||<br />
					na yidaɱ sattā tejo-dhātuyā sārajjeyyuɱ.|| ||</p>

					<p class="f4">Yasmā ca kho bhikkhave, tejo-dhātu sukhā sukhānupatitā sukhāvakkantā anavakkantā dukkhena,||<br />
					tasmā sattā tejo-dhātuyā sārajjanti.|| ||</p>

					<p class="f4">5. Vāyo-dhātu ca h'idaɱ bhikkhave, ekanta-dukkhā abhavissa dukkhānupatitā dukkhāvakkantā anavakkantā sukhena,||<br />
					na yidaɱ sattā vāyo-dhātuyā sārajjeyyuɱ.|| ||</p>

					<p class="f4">Yasmā ca kho bhikkhave, vāyo-dhātu sukhā sukhānupatitā sukhāvakkantā anavakkantā dukkhena,||<br />
					tasmā sattā vāyo-dhātuyā sārajjanti.|| ||</p>

					<p class="f4">6. Paṭhavīdhātu ce h'idaɱ bhikkhave, ekanta-sukhā abhavissa sukhānupatitā sukhāvakkantā anavakkantā dukkhena,||<br />
					na yidaɱ sattā paṭhavīdhātuyā nibbindeyyuɱ.|| ||</p>

					<p class="f4">Yasmā ca kho bhikkhave, paṭhavīdhātu dukkhā dukkhānupatitā dukkhāvakkantā anavakkantā sukhena,||<br />
					tasmā sattā paṭhavīdhātuyā nibbindanti.|| ||</p>

					<p class="f4">7. Āpodhātu ce h'idaɱ bhikkhave, ekanta-sukhā abhavissa sukhānupatitā sukhāvakkantā anavakkantā dukkhena,||<br />
					nay idaɱ sattā āpo-dhātuyā nibbindeyyuɱ.|| ||</p>

					<p class="f4">Yasmā ca kho bhikkhave, āpo-dhātu dukkhā dukkhānupatitā dukkhāvakkantā anavakkantā sukhena,||<br />
					tasmā sattā āpo-dhātuyā nibbindanti.|| ||</p>

					<p class="f4">8. Tejodhātu ce h'idaɱ bhikkhave, ekanta-sukhā abhavissa sukhānupatitā sukhāvakkantā anavakkantā dukkhena,||<br />
					nay idaɱ sattā tejo-dhātuyā nibbindeyyuɱ.|| ||</p>

					<p class="f4">Yasmā ca kho bhikkhave, tejo-dhātu dukkhā dukkhānupatitā dukkhāvakkantā anavakkantā sukhena,||<br />
					tasmā sattā tejo-dhātuyā nibbindanti.|| ||</p>

					<p class="f4">9. Vāyo-dhātu ca h'idaɱ bhikkhave, ekanta-sukhā abhavissa sukhānupatitā sukhāvakkantā anavakkantā dukkhena,||<br />
					nay idaɱ sattā vāyo-dhātuyā nibbindeyyuɱ.|| ||</p>

					<p class="f4">Yasmā ca kho bhikkhave, vāyo-dhātu dukkhā dukkhānupatitā dukkhāvakkantā anavakkantā sukhena,||<br />
					tasmā sattā vāyo-dhātuyā nibbindantī ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>