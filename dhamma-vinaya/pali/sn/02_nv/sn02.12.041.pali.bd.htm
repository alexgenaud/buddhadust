<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 41. The Buddha tells Anāthapiṇḍika that when a layman is able to identify in himself that he is free from the five sources of guilty dread in poor ethical behavior, when he has solid faith in the Buddha, Dhamma and Sangha, and when he has wised up to the aristocratic method, he may call himself a Streamwinner and assure himself that rebirth below human states is finished." />
<title>SN 2 12 41: Paṭhavi Pañca-Vera-Bhagayā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42" /></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p41">Sutta 41</a></h4>

					<h1>Paṭhavi Pañca-Vera-Bhagayā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg68"><span class="f2 g"><b>[68]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.041.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.041.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Anāthapiṇḍiko gahapati yena Bhagavā nenupasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Anāthapiṇḍikaɱ gahapatiɱ Bhagavā etad avoca:|| ||</p>

					<p class="f4">"Yato kho gahapati, ariya-sāvakassa||<br />
					pañca bhayāni verāni vūpasantāni honti,||<br />
					catūhi ca sot'āpattiyaŋgehi samannāgato hoti,||<br />
					ariyo c'assa ñāyo paññāya su-diṭṭho hoti suppaṭi-viddho,||<br />
					so ākaŋkha-māno attanāva attānaɱ vyākareyya:|| ||</p>

					<p class="f4">'Khīṇa-Nirayomhi||<br />
					khīṇa-tiracchāna-yoniyo||<br />
					khīṇa-petti-visayo||<br />
					khīṇ-ā-pāya-duggati-vinipāto,||<br />
					Sot'āpanno ham asmi||<br />
					avinipāta-dhammo niyato sambodhi-parāyaṇo' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamāni pañca bhayāni verāni vūpasantāni honti?|| ||</p>

					<p class="f4">[<b>1</b>] Yaɱ gahapati, pāṇāti-pātī pāṇāti-pāta-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaŋ paṭisaŋvedayati,||<br />
					pāṇāti-pātā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="f4">[<b>2</b>] Yaɱ gahapati, adinn'ādāyī adinn'ādāna-paccayā diṭṭha-dhammikampi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaŋ paṭisaŋvedayati,||<br />
					adinn'ādānā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="f4"><a id="pg69"><span class="f2 g"><b>[69]</b></span></a> [<b>3</b>] Yaɱ gahapati, kāmesu micchā-cārī kāmesu micchā-cārapaccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaŋ paṭisaŋvedayati,||<br />
					kāmesu micchā-cārā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="f4">[<b>4</b>] Yaɱ gahapati, musā-vādī musā-vāda-paccayā diṭṭha-dhammikam pi bhayaɱ veraɱ pasavati,||<br />
					samrāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaŋ paṭisaŋvedayati,||<br />
					musā-vādā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="f4">[<b>5</b>] Yaɱ gahapati, surā-mera-yamajja-pamā-daṭṭhāyī surā-mera-yamajja-pamā-daṭṭhāna-paccayā diṭṭha-dhammikam pi bhayaɱ veraɱ pasavati,||<br />
					samparāyikam pi bhayaɱ veraɱ pasavati,||<br />
					ceta-sikam pi dukkhaɱ domanassaŋ paṭisaŋvedayati,||<br />
					surā-mera-yamajja-pamā-daṭṭhānā paṭiviratassa evaɱ taɱ bhayaɱ veraɱ vūpasantaɱ hoti.|| ||</p>

					<p class="f4">Imāni pañca bhayāni verāni vūpasantāni honti.|| ||</p>

					<p class="ctr c">&#9632;</p>

					<p class="f4">Katamehi catūhi sot'āpattiyaŋgehi samannāgato hoti?|| ||</p>

					<p class="f4">[<b>1</b>] Idha gahapati, ariya-sāvako Buddhe avecca-p-pasādena samannāgato hoti:|| ||</p>

					<p class="f4">'Iti pi so Bhagavā arahaɱ,||<br />
					Sammā-Sam-Buddho,||<br />
					vijjā-caraṇa-sampanno,||<br />
					Sugato,||<br />
					loka-vidū,||<br />
					anuttaro purisa-damma-sārathī,||<br />
					Satthā deva-manussānaɱ,||<br />
					Buddho,||<br />
					Bhagavā' ti.|| ||</p>

					<p class="f4">[<b>2</b>] Dhamme avecca-p-pasādena samannāgato hoti:|| ||</p>

					<p class="f4">'Svākkhāto Bhagavatā dhammo,||<br />
					sandiṭṭhiko,||<br />
					akāliko,||<br />
					ehi passiko,||<br />
					opanayiko,||<br />
					paccattaɱ veditabbo viññūhī' ti.|| ||</p>

					<p class="f4">[<b>3</b>] Saŋghe avecca-p-pasādena samannāgato hoti:|| ||</p>

					<p class="f4">'Su-paṭipanno Bhagavato sāvaka-saŋgho, uju-paṭipanno Bhagavato sāvaka-saŋgho,||<br />
					ñāya-paṭipanno Bhagavato sāvaka-saŋgho,||<br />
					sāmīci-paṭipanno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭha purisa-puggalā||<br />
					esa Bhagavato <a id="pg70"><span class="f2 g"><b>[70]</b></span></a> sāvaka-saŋgho, -||<br />
					āhuneyyo, pāhuṇeyyo, dakkhiṇeyyo,||<br />
					añjali-karaṇīyo,||<br />
					anuttaraɱ puñña-k-khettaɱ lokassā' ti.|| ||</p>

					<p class="f4">[<b>4</b>] Ariyakantehi sīlehi samannāgato hoti:|| ||</p>

					<p class="f4">Akhaṇḍehi acchiddehi asabalehi akammāsehi bhūjissehi viññūppasatthehi aparām-aṭṭhehi samādhi-saŋvattatikehi.|| ||</p>

					<p class="f4">Imehi catūhi sot'āpattiyaŋgehi samannāgato hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo c'assa ariyo ñāyo paññāya su-diṭṭho hoti suppaṭi-viddho?|| ||</p>

					<p class="f4">Idha gahapati, ariya-sāvako paṭicca-samuppādaɱ yeva sādhukaɱ yonisomana-sikaroti:|| ||</p>

					<p class="f4">Iti imasmiɱ sati idaɱ hoti,||<br />
					imassuppādā idaɱ uppajjati,||<br />
					imasmiɱ asati idaɱ na hoti,||<br />
					imassa nirodhā idaɱ nirujjhati.|| ||</p>

					<p class="f4">Yad idaɱ:|| ||</p>

					<p class="f4">Avijjā-paccayā sankhārā,||<br />
					sankhāra-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjāya tv'eva asesavirāga-nirodhā sankhāra-nirodho,||<br />
					sankhāra-nirodhā viññāṇa-nirodho,||<br />
					viññāṇa-nirodhā nāma-rūpa -nirodho,||<br />
					nāma-rūpa -nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ soka-parideva-dukkha-domanāssupāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī.|| ||</p>

					<p class="f4">Yato kho gahapati, ariya-sāvakassa||<br />
					imāni pañca bhayāni verāni vūpasantāni honti,||<br />
					imehi catūhi sot'āpattiyaŋgehi samannāgato hoti,||<br />
					ayamassa1 ariyo ñāyo paññāya su-diṭṭho hoti suppaṭi-viddho,||<br />
					so ākaŋkha-māno attanāva attānaɱ vyākareyya:|| ||</p>

					<p class="f4">'Khīṇa-Nirayomhi||<br />
					khīṇa-tiracchāna-yoniso||<br />
					khīṇa-petti-visayo||<br />
					khīṇ-ā-pāya-duggati-vinipāto,||<br />
					Sot'āpanno ham asmi||<br />
					avinipāta-dhammo niyato sambodhi-parāyaṇo'"ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>