<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of the Samyutta Nikaya, Nidana Vagga: 19: Lakkhana-Samyutta: Sutta 15. Lakkhana asks the venerable Maha-Moggallāna to explain the reason that he smiled on their way to Rajagaha. Maha-Moggallāna tells of having seen a ghost suffering great torments. The Buddha says that he too has seen this ghost and reveals the reason it is experiencing such a fate. One in a series that comprise this chapter which should all be read together.">
<title>SN 2 19 15: Okilini-Sapatt'Aṅgārako-Kiri Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					19. Lakkhaṇa-Saṇuttaṃ<br />
					2. Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_19_lakkhanasamyutta.htm#p15">Sutta 15</a></h4>

					<h1>Okilini-Sapatt'Aṅgārako-Kiri Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg260"><span class="f2 g"><b>[260]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.19.015.rhyc.pts.htm#p1">pts</a>][<a href="../../../../dhamma-vinaya/bd/sn/02_nv/sn02.19.015.olds.bd.htm#p1">olds</a>]</span>E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. Tena kho pana samayen'āyasmā ca Lakkhaṇo āyasmā ca Mahā-Moggallāno Gijjhakūṭe pabbate viharanti.|| ||</p>

					<p class="f4">3. Atha kho āyasmā Mahā-Moggallāno pubbaṇha-samayaṃ nivāsetvā patta-cīvaram ādāya yen'āyasmā Lakkhaṇo ten'upasaṅkami.|| ||</p>

					<p class="f4">4. Upasaṅkamitvā āyasmantaṃ Lakkhaṇaṃ etad avoca:|| ||</p>

					<p class="f4">"Āyāmā vuso Lakkhaṇa,||<br />
					Rājagahaṃ piṇḍāya pavisissāmā" ti.|| ||</p>

					<p class="f4">"Evam āvuso" ti kho āyasmā Lakkhaṇo āyasmato Mahā-Moggallānassa paccassosi.|| ||</p>

					<p class="f4">5. Atha kho āyasmā Mahā-Moggallāno Gijjhakūṭā pabbatā orohanto aññatarasmiṃ padese sitaṃ pātvākāsi.|| ||</p>

					<p class="f4">6. Atha kho āyasmā Lakkhaṇo āyasmantaṃ Mahā-Moggallānaṃ etad avoca:|| ||</p>

					<p class="f4">"Ko nu kho āvuso Moggallāna,||<br />
					hetu ko paccayo sitassa pātu-kammāyā" ti?|| ||</p>

					<p class="f4">"Akālo kho āvuso Lakkhaṇa,||<br />
					etassa pañhassa,||<br />
					Bhagavato maṃ santike etaṃ paṇhaṃ pucchā" ti.|| ||</p>

					<p class="f4">7. Atha kho āyasmā ca Lakkhaṇo āyasmā ca Mahā-Moggallāno Rājagahe piṇḍāya caritvā pacchā-bhattaṃ piṇḍa-pāta-paṭikkantā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">8. Eka-m-antaṃ nisinno kho āyasmā Lakkhaṇo āyasmantaṃ Mahā Moggallānaṃ etad avoca:|| ||</p>

					<p class="f4">"Idh'āyasmā Mahā-Moggallāno Gijjhakūṭā pabbatā orohanto aññatarasmiṃ padese sitaṃ pātvākāsi.|| ||</p>

					<p class="f4">Ko nu kho āvuso Moggallāna,||<br />
					hetu ko paccayo sitassa pātu-kammāyā" ti?|| ||</p>

					<p class="f4">9. "Idh'āhaṃ āvuso, Gijjhakūṭā pabbatā orohanto addasaṃ itthiṃ uppakkaṃ okiliniṃ okiriṇiṃ vehāsaṃ gacchantiṃ||<br />
					sāsudam aṭṭassaraṃ karoti.|| ||</p>

					<p class="f4">10. Tassa mayhaṃ āvuso, etad ahosi:|| ||</p>

					<p class="f4">Acchariyaṃ vata bho,||<br />
					abbhutaṃ vata bho,||<br />
					eva-rūpo pi nāma satto bhavissati,||<br />
					eva-rūpo pi nāma yakkho bhavissati,||<br />
					eva-rūpo pi nāma atta-bhāva-paṭilābho bhavissatī" ti.|| ||</p>

					<p class="f4">11. Atha kho Bhagavā bhikkhū āmantesi:|| ||</p>

					<p class="f4">"Cakkhu-bhūtā bhikkhave, sāvakā viharanti,||<br />
					ñāṇa-bhūtā vata bhikkhave, sāvakā viharanti,||<br />
					yatra hi nāma sāvako eva-rūpaṃ ñassati vā dakkhati vā sakkhiṃ vā karissati.|| ||</p>

					<p class="f4">12. Pubbe pi me so bhikkhave, satto diṭṭho ahosi,||<br />
					api c'āhaṃ na vyākāsiṃ.|| ||</p>

					<p class="f4">Ahañ cetaṃ vyākareyyaṃ, pare ca me na saddaheyyuṃ.|| ||</p>

					<p class="f4">Ye me na saddaheyyuṃ,||<br />
					tesaṇ taṃ assa dīgha-rattaṃ ahitāya dukkhāya.|| ||</p>

					<p class="f4">13. Eso bhikkhave, itthi Kaliṅgarañño aggamahesī ahosi||<br />
					sā issāpakatā sapattim aṅgārakaṭāhena okiri.|| ||</p>

					<p class="f4">So tassa kammassa vipākena||<br />
					bahūni vassāni||<br />
					bahūni vassa-satāni||<br />
					bahūni vassa-sahassāni||<br />
					bahūni vassa-sata-sahassāni||<br />
					Niraye paccitvā tass'eva kammassa vipākāvasesena eva-rūpaṃ atta-bhāva-paṭilābhaṃ paṭisaṃvedayatī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
