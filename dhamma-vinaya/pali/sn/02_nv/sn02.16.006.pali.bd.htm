<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 6. The Buddha rebukes two bhikkhus who have been one-upping each other." />
<title>SN 2 16:6: Paṭhama Ovāda Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					II. Nidāna Vagga<br />
					16. Kassapa Saṃyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p6">Sutta 6</a></h4>

					<h1>Paṭhama Ovāda Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg203"><span class="f2 g"><b>[203]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.006.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.006.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati veluvane kalandaka nivāpe.|| ||</p>

					<p class="f4">Atha kho āyasmā Mahā-Kassapo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Mahā Kassapaṃ Bhagavā etad avoca:|| ||</p>

					<p class="f4">"Ovada Kassapa, bhikkhū.|| ||</p>

					<p class="f4">Karohi Kassapa, bhikkhūnaṃ dhammikathaṃ.|| ||</p>

					<p class="f4">Ahaṃ vā <a id="pg204"><span class="f2 g"><b>[204]</b></span></a> Kassapa, bhikkhū ovadeyyaṃ tvaṃ vā,||<br />
					ahaṃ vā bhikkhūnaṃ dhammikathaṃ kareyyaṃ tvaṃ vā" ti.|| ||</p>

					<p class="f4">"Dubbacā kho bhante etarahi bhikkhū do-vacassa-karaṇehi dhammehi samannāgatā,||<br />
					akkhamā,||<br />
					appada-k-khiṇaggāhino anusāsaniṃ.|| ||</p>

					<p class="f4">Idh'āhaṃ bhante, addasaṅ Bhaṇḍuñ ca nāma bhikkhuṃ||<br />
					Ānandassa saddhi-vihāriṃ,||<br />
					Ābhiñjikañ ca nāma bhikkhuṃ||<br />
					Anuruddhassa saddhi-vihāriṃ,||<br />
					añña-maññaṃsu tena accāvadante:|| ||</p>

					<p class="f4">'Ehi bhikkhu,||<br />
					ko bahutaraṃ bhāsissa' ti,||<br />
					'ko sundarataraṃ bhāsissa' ti,||<br />
					'ko cīrataraṃ bhāsissatī' ti".|| ||</p>

					<p class="f4">Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi tvaṃ bhikkhu,||<br />
					mama vacanena Bhaṇḍuñ ca bhikkhuṃ||<br />
					Ānandassa saddhiṃ vihāriṃ,||<br />
					Ābhiñjikañ ca bhikkhuṃ||<br />
					Anuruddhassa saddhiṃ vihāriṃ||<br />
					āmantehi 'Satthā āyasmante āmantetī'" ti.|| ||</p>

					<p class="f4">"Evaṃ bhante" ti kho so bhikkhū Bhagavato paṭi-s-sutvā yena te bhikkhū ten'upasaṅkami.|| ||</p>

					<p class="f4">Upasaṅkamitvā te bhikkhū etad avoca:|| ||</p>

					<p class="f4">"Satthā āyasmante āmantetī" ti.|| ||</p>

					<p class="f4">"Evam āvuso" ti kho te bhikkhū tassa bhikkhuno paṭi-s-sutvā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho pana te bhikkhū Bhagavā etad avoca:|| ||</p>

					<p class="f4">"Saccaṃ kira tumhe bhikkhave, añña-maññaṃ sutena accāvadatha,|| ||</p>

					<p class="f4">'Ehi bhikkhu,||<br />
					ko bahutaraṃ bhāsissa' ti,||<br />
					'ko sundarataraṃ bhāsissa' ti,||<br />
					'ko cīrataraṃ bhāsissatī' ti"?|| ||</p>

					<p class="f4">"Evaṃ bhante" ti.|| ||</p>

					<p class="f4">Kin nu kho me tumhe bhikkhave,||<br />
					evaṃ dhammaṃ desitaṃ ājānātha?|| ||</p>

					<p class="f4">"Etha tumhe bhikkhave,||<br />
					añña-maññasu tena accāvadatha:|| ||</p>

					<p class="f4">'Ehi bhikkhu,||<br />
					ko bahutaraṃ bhāsissati,||<br />
					ko sundarataraṃ bhāsissa ti,||<br />
					ko cirataraṃ bhāsissatī'" ti?|| ||</p>

					<p class="f4"><a id="pg205"><span class="f2 g"><b>[205]</b></span></a> No h'etaṃ bhante.|| ||</p>

					<p class="f4">No ce kira tumhe bhikkhave,||<br />
					evaṃ dhammaṃ desitaṃ ājānātha,||<br />
					atha kiñ carahi tumhe mogha-purisā,||<br />
					kiṃ jānantā||<br />
					kiṃ passantā||<br />
					evaṃ svākkhāte Dhamma-Vinaye pabba-jitā samānā añña-maññasu tena accāvadatha:|| ||</p>

					<p class="f4">'Ehi bhikkhu,||<br />
					ko bahutaraṃ bhāsissati,||<br />
					ko sundarataraṃ bhāsissa ti,||<br />
					ko cirataraṃ bhāsissatī'" ti.|| ||</p>

					<p class="f4">Atha kho te bhikkhū Bhagavato pādesu sirasā nipatitvā Bhagavantaṃ etad avocuṃ:|| ||</p>

					<p class="f4">"Accayo no bhante, accagamā||<br />
					yathā bāle,||<br />
					yathā mūḷhe,||<br />
					yathā akusale||<br />
					ye mayaṃ evaṃ svākkhāte Dhamma-Vinaye pabba-jitā samānā añña-maññasu tena accāvadimhā|| ||</p>

					<p class="f4">'Ehi bhikkhu,||<br />
					ko bahutaraṃ bhāsissati,||<br />
					ko sundarataraṃ bhāsissa ti,||<br />
					ko cirataraṃ bhāsissatī' ti.|| ||</p>

					<p class="f4">Tesanno bhante, Bhagavā accayaṃ accayato patigaṇhātu āyatiṃ saṃvarāyā" ti.|| ||</p>

					<p class="f4">Taggha tumhe bhikkhave, accayo accagamā,||<br />
					yathā bāle||<br />
					yathā mūḷhe||<br />
					yathā akusale,||<br />
					ye tumhe evaṃ svākkhāte Dhamma-Vinaye pabba-jitā samānā añña-maññasu tena accāvadittha:|| ||</p>

					<p class="f4">'Ehi bhikkhu,||<br />
					ko bahutaraṃ bhāsissati,||<br />
					ko sundarataraṃ bhāsissa ti,||<br />
					ko cirataraṃ bhāsissatī' ti.|| ||</p>

					<p class="f4">Yato ca kho tumhe bhikkhave, accayaṃ accayato disvā yathā-dhammaṃ paṭikarotha,||<br />
					taṃ vo mayaṃ accayaṃ paṭigaṇhāma.|| ||</p>

					<p class="f4">Vuddhi hesā bhikkhave,||<br />
					ariyassa vinaye yo accayaṃ accayato disvā yathā-dhammaṃ paṭikaroti,||<br />
					āyatiñ ca saṃvaraṃ āpajjatī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>