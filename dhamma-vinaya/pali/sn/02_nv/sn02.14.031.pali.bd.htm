<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 31. The Buddha describes how it was through perception of the satisfaction in, problems with and escape from the characteristics of solidity, liquidity, heat and motion that he was assured that he had attained awakening and was no more to be subject to rebirth." />
<title>SN 2 14.31: Pubba Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					14. Dhātu-Saɱyuttaɱ<br />
					IV. Catuttha Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p31">Sutta 31</a></h4>

					<h1>Pubba Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg169"><span class="f2 g"><b>[169]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.031.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. <a id="pg170"><span class="f2 g"><b>[170]</b></span></a> "Pubbe me bhikkhave, sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">3. 'Ko nu kho paṭhavi-dhātuyā assādo ko ādīnavo kiɱ nissaraṇaɱ?|| ||</p>

					<p class="f4">Ko āpo-dhātuyā assādo ko ādīnavo kiɱ nissaraṇaɱ?|| ||</p>

					<p class="f4">Ko tejo-dhātuyā assādo ko ādīnavo kiɱ nissaraṇaɱ?|| ||</p>

					<p class="f4">Ko vāyo-dhātuyā assādo ko ādīnavo kiɱ nissaraṇan' ti?|| ||</p>

					<p class="f4">4. Tassa mayhaɱ bhikkhave, etad ahosi:|| ||</p>

					<p class="f4">5. Yaɱ kho paṭhavi-dhātuɱ paṭicca uppajjati sukhaɱ somanassaɱ,||<br />
					ayaɱ paṭhavi-dhātuyā assādo.|| ||</p>

					<p class="f4">Yaɱ paṭhavi-dhātuyā aniccā dukkhā vipariṇāma-dhammā,||<br />
					ayaɱ paṭhavi-dhātuyā ādīnavo.|| ||</p>

					<p class="f4">Yaɱ paṭhavi-dhātuyā chanda-rāga-vinayo chanda-rāga-p-pahāṇaɱ,||<br />
					idaɱ paṭhavi-dhātuyā nissaraṇaɱ.|| ||</p>

					<p class="f4">6. Yaɱ āpo-dhātuɱ paṭicca uppajjati sukhaɱ somanassaɱ,||<br />
					ayaɱ āpo-dhātuyā assādo.|| ||</p>

					<p class="f4">Yaɱ āpo-dhātu aniccā dukkhā vipariṇāma-dhammā,||<br />
					ayaɱ āpo-dhātuyā ādīnavo.|| ||</p>

					<p class="f4">Yaɱ āpo-dhātuyā chanda-rāga-vinayo chanda-rāga-p-pahāṇaɱ,||<br />
					idaɱ āpo-dhātuyā nissaraṇaɱ.|| ||</p>

					<p class="f4">7. Yaɱ tejo-dhātuɱ paṭicca uppajjati sukhaɱ somanassaɱ,||<br />
					ayaɱ tejo-dhātuyā assādo.|| ||</p>

					<p class="f4">Yaɱ tejo-dhātu aniccā dukkhā vipariṇāma-dhammā,||<br />
					ayaɱ tejo-dhātuyā ādīnavo.|| ||</p>

					<p class="f4">Yaɱ tejo-dhātuyā chanda-rāga-vinayo chanda-rāga-p-pahāṇaɱ,||<br />
					idaɱ tejo-dhātuyā nissaraṇaɱ.|| ||</p>

					<p class="f4">8. Yaɱ vāyo-dhātuɱ paṭicca uppajjati sukhaɱ somanassaɱ,||<br />
					ayaɱ vāyo-dhātuyā assādo.|| ||</p>

					<p class="f4">Yaɱ vāyo-dhātu aniccā dukkhā vipariṇāma-dhammā,||<br />
					ayaɱ vāyo-dhātuyā ādīnavo.|| ||</p>

					<p class="f4">Yo vāyo-dhātuyā chanda-rāga-vinayo chanda-rāga-p-pahāṇaɱ,||<br />
					idaɱ vāyo-dhātuyā nissaraṇaɱ.|| ||</p>

					<p class="f4">9. Yāva kīvañc'āhaɱ bhikkhave,||<br />
					imāsaɱ catunnaɱ dhātūnaɱ evaɱ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaɱ nābbhaññāsiɱ,||<br />
					n'eva tāvāhaɱ bhikkhave,||<br />
					sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddho ti paccaññāsiɱ.|| ||</p>

					<p class="f4">10. Yato cakkhvāhaɱ bhikkhave,||<br />
					imāsaɱ catunnaɱ dhātūnaɱ evaɱ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaɱ abbhaññāsiɱ,||<br />
					ath'āhaɱ bhikkhave,||<br />
					sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">11. <a id="pg171"><span class="f2 g"><b>[171]</b></span></a> Ñāṇañ ca pana me dassanaɱ udapādi:|| ||</p>

					<p class="f4">'Akuppā me ceto-vimutti||<br />
					ayam antimā jāti||<br />
					n'atthi-dāni puna-b-bhavo'" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>