<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali:  The original Pali text of the Samyutta Nikaya, Nidana Vagga: 20: Opamma-Samyutta: #7: 'Ani Suttam', of the Buddhist Canon: a parable illustrating how in the future the original Dhamma will become lost through lack of retention of the old suttas and attention to new suttas, mere poetry invented by disciples who are not fully awakened." />
<title>SN 2 20.7: Ani Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><span class="mozp">Saɱyutta-Nikāya<br />
					Nidāna-vaggo</span></h4>

					<h4 class="ctr">20. <span class="mozp">Opammasamyutta</span><br />
					<a href="../../../../backmatter/indexes/sutta/sn/02_nv/idx_20_opammasamyutta.htm#p7">Sutta 7</a></h4>

					<h1>Āṇi Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/sn/02_nv/sn02.20.007.than.ati.htm#p1">than</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> Bhūta-pubbaɱ bhikkhave, Dasārahānaɱ āṇako nāma Mudiŋgo ahosi.|| ||</p>

					<p class="f4"><span class="f3">[<a id="p3">3</a>]</span> Tassa Dasārahā Āṇake ghaṭite aññaɱ āṇiɱ odahiɱsu,||<br />
					ahu kho so bhikkhave samayo yaɱ Āṇakassa mudiŋgassa porāṇaɱ pokkhara-phalakaɱ antara-dhāyi,||<br />
					āṇisaŋghāṭo va avasissi.|| ||</p>

					<p class="f4"><span class="f3">[<a id="p4">4</a>]</span> Evam eva kho bhikkhave,||<br />
					bhavissanti bhikkhū anāgatam addhānaɱ.|| ||</p>

					<p class="f4"><span class="f3">[<a id="p5">5</a>]</span> Ye te suttantā Tathāgatabhāsitā gambhīrā gambhiratthā lokuttarā suññatapaṭisaɱyuttā,||<br />
					tesu bhaññamānesu na sussūsissanti,||<br />
					na sotaɱ odahissanti,||<br />
					na aññā-cittaɱ upaṭṭhāpessanti,||<br />
					na ca te dhamme uggahetabbaɱ pariyāpuṇitabbaɱ maññissanti.|| ||</p>

					<p class="f4"><span class="f3">[<a id="p6">6</a>]</span> Ye pana te suttantā kavikatā kāveyyā citta-k-kharā citta-vyañjanā bāhirakā sāvaka-bhāsitā,||<br />
					tesu bhaññamānesu sussūsissanti,||<br />
					sotaɱ odahissanti,||<br />
					aññā-cittaɱ upaṭṭhāpessanti||<br />
					te dhamme uggahetabbaɱ pariyāpuṇitabbaɱ maññissanti.|| ||</p>

					<p class="f4">Evam eva tesaɱ bhikkhave,||<br />
					suttantānaɱ Tathāgatabhāsitānaɱ gambhīrānaɱ gambhīratthānaɱ lokuttarānaɱ suññatapaṭisaññuttānaɱ antara-dhānaɱ bhavissati.|| ||</p>

					<p class="f4"><span class="f3">[<a id="p7">7</a>]</span> Tasmā ti ha bhikkhave,||<br />
					evaɱ sikkhitabbaɱ:|| ||</p>

					<p class="f4">"Ye te suttantā Tathāgatabhāsitā gambhīrā gambhīratthā lokuttarā suññatapaṭisaɱyuttā,||<br />
					tesu bhaññamānesu sussusissāma,||<br />
					sotaɱ odahissāma,||<br />
					aññā-cittaɱ upaṭṭhāpessāma||<br />
					te ca dhamme uggahetabbaɱ pariyāpuṇitabbaɱ maññissāmā' ti.|| ||</p>

					<p class="f4">Evaɱ hi vo bhikkhave,||<br />
					sikkhitabbanti.</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>