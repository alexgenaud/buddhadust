<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The original Pali text of the Samyutta Nikaya, Nidana Vagga: 20: Opamma-Samyutta: #7: 'Ani Suttam', of the Buddhist Canon: a parable illustrating how in the future the original Dhamma will become lost through lack of retention of the old suttas and attention to new suttas, mere poetry invented by disciples who are not fully awakened." />
<title>SN 2 20.7: Āṇi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					20. Opamma Saṃuttaṃ</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_20_opammasamyutta.htm#p7">Sutta 7</a></h4>

					<h1>Āṇi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg266"><span class="f2 g"><b>[266]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/ati/sn/02_nv/sn02.20.007.than.ati.htm#p1">than</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> "Bhūta-pubbaṃ bhikkhave, Dasārahānaṃ āṇako nāma Mudiṇgo ahosi.|| ||</p>

					<p class="f4"><span class="f3">[<a id="p3">3</a>]</span> Tassa Dasārahā Āṇake ghaṭite aññaṃ āṇiṃ odahiṃsu,||<br />
					<a id="pg267"><span class="f2 g"><b>[267]</b></span></a> ahu kho so bhikkhave samayo yaṃ Āṇakassa mudiṇgassa porāṇaṃ pokkhara-phalakaṃ antara-dhāyi,||<br />
					āṇisaṇghāṭo va avasissi.|| ||</p>

					<p class="f4"><span class="f3">[<a id="p4">4</a>]</span> Evam eva kho bhikkhave,||<br />
					bhavissanti bhikkhū anāgatam addhānaṃ.|| ||</p>

					<p class="f4"><span class="f3">[<a id="p5">5</a>]</span> Ye te suttantā Tathāgatabhāsitā gambhīrā gambhiratthā lokuttarā suññatapaṭisaṃyuttā,||<br />
					tesu bhaññamānesu na sussūsissanti,||<br />
					na sotaṃ odahissanti,||<br />
					na aññā-cittaṃ upaṭṭhāpessanti,||<br />
					na ca te dhamme uggahetabbaṃ pariyāpuṇitabbaṃ maññissanti.|| ||</p>

					<p class="f4"><span class="f3">[<a id="p6">6</a>]</span> Ye pana te suttantā kavikatā kāveyyā citta-k-kharā citta-vyañjanā bāhirakā sāvaka-bhāsitā,||<br />
					tesu bhaññamānesu sussūsissanti,||<br />
					sotaṃ odahissanti,||<br />
					aññā-cittaṃ upaṭṭhāpessanti||<br />
					te dhamme uggahetabbaṃ pariyāpuṇitabbaṃ maññissanti.|| ||</p>

					<p class="f4">Evam eva tesaṃ bhikkhave,||<br />
					suttantānaṃ Tathāgatabhāsitānaṃ gambhīrānaṃ gambhīratthānaṃ lokuttarānaṃ suññatapaṭisaññuttānaṃ antara-dhānaṃ bhavissati.|| ||</p>

					<p class="f4"><span class="f3">[<a id="p7">7</a>]</span> Tasmātiha bhikkhave,||<br />
					evaṃ sikkhitabbaṃ:|| ||</p>

					<p class="f4">'Ye te suttantā Tathāgatabhāsitā gambhīrā gambhīratthā lokuttarā suññatapaṭisaṃyuttā,||<br />
					tesu bhaññamānesu sussusissāma,||<br />
					sotaṃ odahissāma,||<br />
					aññā-cittaṃ upaṭṭhāpessāma||<br />
					te ca dhamme uggahetabbaṃ pariyāpuṇitabbaṃ maññissāmā' ti.|| ||</p>

					<p class="f4">Evaṃ hi vo bhikkhave,||<br />
					sikkhitabban" ti.</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>