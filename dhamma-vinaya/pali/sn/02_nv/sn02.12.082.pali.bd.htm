<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 82." />
<title>SN 2 12.82: Satthā Vagga</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					9. Antara Peyyālaɱ</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p82">Suttas 82</a></h4>

					<h1>Satthā Vagga</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg130"><span class="f2 g"><b>[130]</b></span></a></p>
					
					<h4 class="ctr">1. Jara-Maraṇa Suttanta</h4>
					
					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.082.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Jarā-māraṇaɱ bhikkhave, ajānatā apassatā yathā-bhūtaɱ jarā-māraṇe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Jarā-māraṇa-samudayaɱ ajānatā apassatā yathā-bhūtaɱ jarā-māraṇa-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Jarā-māraṇa-nirodhaɱ ajānatā apassatā yathā-bhūtaɱ jarā-māraṇa-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Jarā-māraṇa-nirodha-gāminiɱ paṭipadaɱ ajānatā apassatā yathā-bhūtaɱ jarā-māraṇa-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c"><a id="pg131"><span class="f2 g"><b>[131]</b></span></a></p>
					
					<h4 class="ctr">2. Jāti Suttanta</h4>
					
					<p class="f4">"Jātiɱ bhikkhave, ajānatā apassatā yathā-bhūtaɱ jātiyā yathā-bhūtaɱ ñāṇāya Satthā pariyesitabbo.|| ||</p>

					<p class="f4">Jāti-samudayaɱ ajānatā apassatā yathā-bhūtaɱ jāti-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Jāti-nirodhaɱ ajānatā apassatā yathā-bhūtaɱ jāti-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Jāti-nirodha-gāminiɱ paṭipadaɱ ajānatā apassatā yathā-bhūtaɱ jāti-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">3. Bhava Suttanta</h4>
					
					<p class="f4">"Bhavaɱ bhikkhave, ajānatā apassatā yathā-bhūtaɱ bhave yathā-bhūtaɱ ñāṇāya Satthā pariyesitabbo.|| ||</p>

					<p class="f4">Bhava-samudayaɱ ajānatā apassatā yathā-bhūtaɱ bhava-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Bhava-nirodhaɱ ajānatā apassatā yathā-bhūtaɱ bhava-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Bhava-nirodha-gāminiɱ paṭipadaɱ ajānatā apassatā yathā-bhūtaɱ bhava-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">4. Upādāna Suttanta</h4>
					
					<p class="f4">"Upādānaɱ bhikkhave, ajānatā apassatā yathā-bhūtaɱ upādāne yathā-bhūtaɱ ñāṇāya Satthā pariyesitabbo.|| ||</p>

					<p class="f4">Upādāna-samudayaɱ ajānatā apassatā yathā-bhūtaɱ upādāna-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Upādāna-nirodhaɱ ajānatā apassatā yathā-bhūtaɱ upādāna-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Upādāna-nirodha-gāminiɱ paṭipadaɱ ajānatā apassatā yathā-bhūtaɱ upādāna-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">5. Taṇha Suttanta</h4>
					
					<p class="f4">"Taṇhaɱ bhikkhave, ajānatā apassatā yathā-bhūtaɱ taṇhāya yathā-bhūtaɱ ñāṇāya Satthā pariyesitabbo.|| ||</p>

					<p class="f4">Taṇha-samudayaɱ ajānatā apassatā yathā-bhūtaɱ taṇha-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Taṇha-nirodhaɱ ajānatā apassatā yathā-bhūtaɱ taṇha-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Taṇha-nirodha-gāminiɱ paṭipadaɱ ajānatā apassatā yathā-bhūtaɱ taṇha-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">6. Vedana Suttanta</h4>
					
					<p class="f4">"Vedanaɱ bhikkhave, ajānatā apassatā yathā-bhūtaɱ vedanāya yathā-bhūtaɱ ñāṇāya Satthā pariyesitabbo.|| ||</p>

					<p class="f4">Vedana-samudayaɱ ajānatā apassatā yathā-bhūtaɱ vedana-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Vedana-nirodhaɱ ajānatā apassatā yathā-bhūtaɱ vedana-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Vedana-nirodha-gāminiɱ paṭipadaɱ ajānatā apassatā yathā-bhūtaɱ vedana-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">7. Phassa Suttanta</h4>
					
					<p class="f4">"Phassaɱ bhikkhave, ajānatā apassatā yathā-bhūtaɱ phasse yathā-bhūtaɱ ñāṇāya Satthā pariyesitabbo.|| ||</p>

					<p class="f4">Phassa-samudayaɱ ajānatā apassatā yathā-bhūtaɱ phassa-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Phassa-nirodhaɱ ajānatā apassatā yathā-bhūtaɱ phassa-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Phassa-nirodha-gāminiɱ paṭipadaɱ ajānatā apassatā yathā-bhūtaɱ phassa-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">8. Saḷāyatana Suttanta</h4>
					
					<p class="f4">"Saḷāyatanaɱ bhikkhave, ajānatā apassatā yathā-bhūtaɱ saḷāyatane yathā-bhūtaɱ ñāṇāya Satthā pariyesitabbo.|| ||</p>

					<p class="f4">Saḷāyatana-samudayaɱ ajānatā apassatā yathā-bhūtaɱ saḷāyatana-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Saḷāyatana-nirodhaɱ ajānatā apassatā yathā-bhūtaɱ saḷāyatana-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Saḷāyatana-nirodha-gāminiɱ paṭipadaɱ ajānatā apassatā yathā-bhūtaɱ saḷāyatana-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">9. Nāma-rūpa Suttanta</h4>
					
					<p class="f4">"Nāma-rūpaɱ bhikkhave, ajānatā apassatā yathā-bhūtaɱ nāma-rūpe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Nāma-rūpa-samudayaɱ ajānatā apassatā yathā-bhūtaɱ nāma-rūpa-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Nāma-rūpa-nirodhaɱ ajānatā apassatā yathā-bhūtaɱ nāma-rūpa-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Nāma-rūpa-nirodha-gāminiɱ paṭipadaɱ ajānatā apassatā yathā-bhūtaɱ nāma-rūpa-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">10. Viññāṇa Suttanta</h4>
					
					<p class="f4">"Viññāṇaɱ bhikkhave, ajānatā apassatā yathā-bhūtaɱ viññāṇe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Viññāṇa-samudayaɱ ajānatā apassatā yathā-bhūtaɱ viññāṇa-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Viññāṇa-nirodhaɱ ajānatā apassatā yathā-bhūtaɱ viññāṇa-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Viññāṇa-nirodha-gāminiɱ paṭipadaɱ ajānatā apassatā yathā-bhūtaɱ viññāṇa-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

					<p class="ctr c">&#9632;</p>
					
					<h4 class="ctr">11. Sankhāra Suttanta</h4>
					
					<p class="f4">"Sankhāre bhikkhave, ajānatā apassatā yathā-bhūtaɱ sankhāresu yathā-bhūtaɱ ñāṇāya Satthā pariyesitabbo.|| ||</p>

					<p class="f4">Sankhāra-samudayaɱ ajānatā apassatā yathā-bhūtaɱ sankhāra-samudaye yathā-bhūtaɱ ñāṇāya Satthā pariyesitabbo.|| ||</p>

					<p class="f4">Sankhāra-nirodhaɱ ajānatā apassatā yathā-bhūtaɱ sankhāra-nirodhe yathā-bhūtaɱ ñāṇāya Satthā pariyesitabbo.|| ||</p>

					<p class="f4">Sankhāra-nirodha-gāminiɱ paṭipadaɱ ajānatā apassatā yathā-bhūtaɱ sankhāra-nirodha-gāminiyā paṭipadāya yathā-bhūtaɱ ñāṇāya Satthā pariyesitabbo" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>