<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 7. Maha Kassapa describes the states which amount to decline in the bhikkhus and which make the bhikkhus hard to exhort and the states which amount to advancement and which make them easy to exhort. The Buddha confirms his analysis." />
<title>SN 2 16.7: Dutiya Ovāda Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p7">Sutta 7</a></h4>

					<h1>Dutiya Ovāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg205"><span class="f2 g"><b>[205]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.007.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.007.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati veluvane kalandaka nivāpe.|| ||</p>

					<p class="f4">Atha kho āyasmā Mahā Kassapo yenana Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Mahā Kassapaɱ Bhagavā etad avoca:|| ||</p>

					<p class="f4">"Ovada Kassapa bhikkhū,||<br />
					karohi Kassapa bhikkhūnaɱ dhammiɱ kathaɱ.|| ||</p>

					<p class="f4">Ahaɱ vā <a id="pg206"><span class="f2 g"><b>[206]</b></span></a> Kassapa bhikkhū ovadyeɱ, tvaɱ vā.|| ||</p>

					<p class="f4">Ahaɱ vā bhikkhūnaɱ dhammiɱ kathaɱ kareyyaɱ,||<br />
					tvaɱ vā" ti.|| ||</p>

					<p class="f4">"Dubbacā kho bhante,||<br />
					Bhagavā etarahi bhikkhū do-vacassa-karaṇehi dhammehi samannāgatā akkhamā appada-k-khiṇaggāhino anusāsaniɱ.|| ||</p>

					<p class="f4">Yassa kassaci bhante,||<br />
					saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaɱ n'atthi kusalesu dhammesu,||<br />
					viriyaɱ n'atthi kusalesu dhammesu,||<br />
					paññā n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p class="f4">Seyyathā pi bhante kālapakkhe candassa||<br />
					yā ratti vā divaso vā āgacchati,||<br />
					hāyateva vaṇṇena,||<br />
					hāyati maṇḍalena,||<br />
					hāyati ābhāya,||<br />
					hāyati ārohapariṇāhena.|| ||</p>

					<p class="f4">Evam eva kho bhante,||<br />
					yassa kassaci saddhā n'atthi kusalesra dhammesu,||<br />
					hiri n'atthi kusalesu dhammesu,||<br />
					ottappaɱ n'atthi kusalesu dhammesu,||<br />
					viriyaɱ n'atthi kusalesu dhammesu,||<br />
					paññā n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p class="f4">'Assaddho purisa-puggalo' ti bhante,||<br />
					parihānam etaɱ.|| ||</p>

					<p class="f4">'Ahiriko purisa-puggalo' ti bhante,||<br />
					parihānam etaɱ.|| ||</p>

					<p class="f4">'An-ottāpī purisa-puggalo' ti bhante,||<br />
					parihānam etaɱ.|| ||</p>

					<p class="f4">'Kusīto purisa-puggalo' ti bhante,||<br />
					parihānam etaɱ.|| ||</p>

					<p class="f4">'Duppañño purisa-puggalo' ti bhante,||<br />
					parihānam etaɱ.|| ||</p>

					<p class="f4">'Kodhano purisa-puggalo' ti bhante,||<br />
					parihānam etaɱ.|| ||</p>

					<p class="f4">'Upanāhī purisa-puggalo' ti bhante,||<br />
					parihānam etaɱ.|| ||</p>

					<p class="f4">'Na santi bhikkhū ovādakā ti bhante,||<br />
					parihānam etaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>


					<p class="f4">Yassa kassaci bhante, saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaɱ atthi kusalesu dhammesu,||<br />
					viriyaɱ atthi kusalesu dhammesu,||<br />
					paññā atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni.|| ||</p>

					<p class="f4">Seyyathā pi bhante, juṇhapakkhe candassa||<br />
					yā ratti vā divaso vā āgacchati,||<br />
					vaḍḍhateva vaṇṇena,||<br />
					vaḍḍhati maṇḍa- <a id="pg207"><span class="f2 g"><b>[207]</b></span></a> lena,||<br />
					vaḍḍhati ābhāya,||<br />
					vaḍḍhati ārohapariṇāhena.|| ||</p>

					<p class="f4">Evam eva kho bhante yassa kassaci saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaɱ atthi kusalesu dhammesu,||<br />
					viriyaɱ atthi kusalesu dhammesu,||<br />
					paññā atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni.|| ||</p>

					<p class="f4">'Saddho purisa-puggalo' ti bhante,||<br />
					aparihānam etaɱ.|| ||</p>

					<p class="f4">'Hirimā purisa-puggalo' ti bhante,||<br />
					aparihānam etaɱ.|| ||</p>

					<p class="f4">'Ottāpī purisa-puggalo' ti bhante,||<br />
					aparihānam etaɱ|| ||</p>

					<p class="f4">'Āraddha-viriyo purisa-puggalo' ti bhante,||<br />
					aparihānam etaɱ.|| ||</p>

					<p class="f4">'Paññavā purisa-puggalo' ti bhante,||<br />
					aparihānam etaɱ.|| ||</p>

					<p class="f4">'A-k-kodhano purisa-puggalo' ti bhante,||<br />
					aparihānam etaɱ.|| ||</p>

					<p class="f4">'Anupanāhī purisa-puggalo' ti bhante,||<br />
					aparihānam etaɱ.|| ||</p>

					<p class="f4">'Santi bhikkhū ovādakā' ti bhante,||<br />
					aparihānametan" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Sādhu sādhu Kassapa!|| ||</p>

					<p class="f4">Yassa kassaci Kassapa,||<br />
					saddhā n'atthi kusalesu dhammesu,||<br />
					hiri n'atthi kusalesu dhammesu,||<br />
					ottappaɱ n'atthi kusalesu dhammesu,||<br />
					viriyaɱ n'atthi kusalesu dhammesu,||<br />
					paññā n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p class="f4">Seyyathā pi Kassapa kālapakkhe candassa||<br />
					yā ratti vā divaso vā āgacchati,||<br />
					hāyateva vaṇṇena,||<br />
					hāyati maṇḍalena,||<br />
					hāyati ābhāya,||<br />
					hāyati ārohapariṇāhena.|| ||</p>

					<p class="f4">Evam eva kho Kassapa,||<br />
					yassa kassaci saddhā n'atthi kusalesra dhammesu,||<br />
					hiri n'atthi kusalesu dhammesu,||<br />
					ottappaɱ n'atthi kusalesu dhammesu,||<br />
					viriyaɱ n'atthi kusalesu dhammesu,||<br />
					paññā n'atthi kusalesu dhammesu,||<br />
					tassa yā ratti vā divaso vā āgacchati,||<br />
					hāni yeva pāṭikaṅkhā kusalesu dhammesu,||<br />
					no vuddhi.|| ||</p>

					<p class="f4">'Assaddho purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'Ahiriko purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'An-ottāpī purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'Kusīto purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'Duppañño purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'Kodhano purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'Upanāhī purisa-puggalo' ti Kassapa,||<br />
					parihānam etaɱ.|| ||</p>

					<p class="f4">'Na santi bhikkhū ovādakā ti Kassapa,||<br />
					parihānam etaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yassa kassaci Kassapa, saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaɱ atthi kusalesu dhammesu,||<br />
					viriyaɱ atthi kusalesu dhammesu,||<br />
					paññā atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni.|| ||</p>

					<p class="f4">Seyyathā pi Kassapa, juṇhapakkhe candassa||<br />
					yā ratti vā divaso vā āgacchati,||<br />
					vaḍḍhateva vaṇṇena,||<br />
					vaḍḍhati maṇḍalena,||<br />
					vaḍḍhati ābhāya,||<br />
					vaḍḍhati ārohapariṇāhena.|| ||</p>

					<p class="f4">Evam eva kho Kassapa yassa kassaci saddhā atthi kusalesu dhammesu,||<br />
					hiri atthi kusalesu dhammesu,||<br />
					ottappaɱ atthi kusalesu dhammesu,||<br />
					viriyaɱ atthi kusalesu dhammesu,||<br />
					paññā atthi kusalesu dhammesu,||<br />
					tassa yā ratti vā divaso vā āgacchati,||<br />
					vuddhi yeva pāṭikaṅkhā kusalesu dhammesu,||<br />
					no parihāni.|| ||</p>

					<p class="f4">'Saddho purisa-puggalo' ti Kassapa,||<br />
					aparihānam etaɱ.|| ||</p>

					<p class="f4">'Hirimā purisa-puggalo' ti Kassapa,||<br />
					aparihānam etaɱ.|| ||</p>

					<p class="f4">'Ottāpī purisa-puggalo' ti Kassapa,||<br />
					aparihānam etaɱ|| ||</p>

					<p class="f4">'Āraddha-viriyo purisa-puggalo' ti Kassapa,||<br />
					aparihānam etaɱ.|| ||</p>

					<p class="f4">'Paññavā purisa-puggalo' ti Kassapa,||<br />
					aparihānam etaɱ.|| ||</p>

					<p class="f4">'A-k-kodhano purisa-puggalo' ti Kassapa,||<br />
					aparihānam etaɱ.|| ||</p>

					<p class="f4">'Anupanāhī purisa-puggalo' ti Kassapa,||<br />
					aparihānam etaɱ.|| ||</p>

					<p class="f4">'Santi bhikkhū ovādakā' ti Kassapa,||<br />
					aparihānametan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>