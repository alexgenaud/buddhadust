<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 5. Gahapati Vagga), Sutta 48. Questions about the existence and nature of the all lead to an exposition of the Paticca Samuppada." />
<title>SN 2 12 48: Lokāya-Tika Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					5. Gahapati Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p48">Sutta 48</a></h4>

					<h1>Lokāya-Tika Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.048.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.048.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.048.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho lokāya-tiko brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho lokāya-tiko brāhmaṇo Bhagavantaɱ etad avoca:|| ||</p>

					<p class="f4">"Kin nu kho bho Gotama,||<br />
					sabbam-atthī" ti?|| ||</p>

					<p class="f4">"'Sabbam-atthī' ti kho brāhmaṇa jeṭṭham etaɱ lokāyataɱ" ti.|| ||</p>

					<p class="f4">"Kiɱ pana bho Gotama,||<br />
					sabbaɱ n'atthi" ti?|| ||</p>

					<p class="f4">"'Sabbaɱ n'atthi' ti kho brāhmaṇa dutiyam etaɱ lokāyataɱ" ti.|| ||</p>

					<p class="f4">"Kin nu kho bho Gotama,||<br />
					sabbam-ekattan" ti?|| ||</p>

					<p class="f4">"'Sabbam-ekattan' ti kho brāhmaṇa tatiyam etaɱ lokāyataɱ" ti.|| ||</p>

					<p class="f4">"Kiɱ pana bho Gotama,||<br />
					sabbaɱ puthuttan" ti?|| ||</p>

					<p class="f4">"'Sabbaɱ puthuttan' ti kho brāhmaṇa catutthame taɱ lokāyataɱ.|| ||</p>

					<p class="f4">Ete te brāhmaṇa ubho ante anupagamma majjhena Tathāgato dhammaɱ deseti:|| ||</p>

					<p class="f4">Avijjā-paccayā saṅkhārā,||<br />
					saṅkhāra-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Avijjāya tv'eva asesa-virāga-nirodhā saṅkhāra-nirodho,||<br />
					saṅkhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaɱ vutte lokāya-tiko brāhmaṇo Bhagavantaɱ etad avoca:|| ||</p>

					<p class="f4">"Abhikkantaɱ bho Gotama,||<br />
					abhikkantaɱ bho Gotama.|| ||</p>

					<p class="f4">Seyyathā pi bho Gotama,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaɱ bhotā Gotamena aneka-pariyāyena Dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca||<br />
					bhikkhu Saṅghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>