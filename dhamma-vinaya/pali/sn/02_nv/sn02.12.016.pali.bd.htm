<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2.12, Nidana Vagga, Sutta 16. The Buddha describes how if one teaches even only one link in the Paticca Samuppada one may be called a Dhamma Teacher; if one practices only one link one may be called one who lives the Dhamma of the Dhamma; if one experiences freedom as a consequence of the experience of only one link one may be said to have won Nibbāna in this life. He repeats this three-fold formula for each of the links." />
<title>SN 2 12 16: Dhamma-Kathiko Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p16">Sutta 16</a></h4>

					<h1>Dhamma-Kathiko Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg18"><span class="f2 g"><b>[18]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.016.rhyc.pts.htm#p1">pts</a>][<a href="../../../../dhamma-vinaya/bd/sn/02_nv/sn02.12.016.olds.bd.htm#p1">olds</a>][<a href="../../../../dhamma-vinaya/wp/sn/02_nv/sn02.12.016.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Sāvatthiyaɱ -|| ||</p>

					<p class="f4">2. Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">3. Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"'Dhamma-kathiko Dhamma-kathiko' ti bhante vuccati.|| ||</p>

					<p class="f4">Kittāvatā nu kho bhante,||<br />
					Dhamma-kathiko hotī" ti?|| ||</p>

					<p class="f4">4. "Jarā-māraṇassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">5. Jarā-māraṇassa ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">6. Jarā-māraṇassa ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="ctr c">&#9632;</p>

					<p class="f4">Jātiyā ce bhikkhu||<br />
					nibbidāya virāgāya nirodhāya dhammaɱ deseti,||<br />
					Dhamma-kathiko bhikkhū' ti alaɱ vacanāya.|| ||</p>

					<p class="f4">Bhavassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Upādānassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Taṇhāya ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Vedanāya ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Phassassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Saḷāyatanassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacakāya.|| ||</p>

					<p class="f4">Nāma-rūpassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Viññāṇassa ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Sankhārānaɱ ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="f4">Avijjāya ce bhikkhu nibbidāya virāgāya nirodhāya dhammaɱ deseti,||<br />
					'Dhamma-kathiko bhikkhū' ti alaɱ vacanāya.|| ||</p>

					<p class="ctr c">&#9632;</p>

					<p class="f4">Jātiyā ce bhikkhu nibbidāya virāgāya nirodhāya paḍipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Bhavassa ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Upādānassa ce bhikkhu nibbidāya virāgāya nirodāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Taṇhāya ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Vedanāya ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Phassassa ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Saḷāyatanassa ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Nāma-rūpassa ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Viññāṇassa ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Sankhārānaɱ ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="f4">Avijjāya ce bhikkhu nibbidāya virāgāya nirodhāya paṭipanno hoti,||<br />
					'dhamm-ā-nudhamma-paṭipanno bhikkhū' ti alaɱ vacanāya.|| ||</p>

					<p class="ctr c">&#9632;</p>

					<p class="f4">Jātiyā ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Bhavassa ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Upādānassa ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Taṇhāya ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Vedanāya ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Phassassa ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Saḷāyatanassa ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Nāma-rūpassa ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Viññāṇassa ce bhikkhu nibbidā virāgā nirodhā anupādā vimutto hoti,||<br />
					daṭiṭhadhamma-nibbāṇa-p-patto bhikkhūti alaɱ vacanāya.|| ||</p>

					<p class="f4">Sankhārānaɱ ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāya.|| ||</p>

					<p class="f4">Avijjāya ce bhikkhu nibbidā virāgā nirodhā anupādā vimutto hoti,||<br />
					'diṭṭha-dhamma-nibbāṇa-p-patto bhikkhū' ti alaɱ vacanāyā' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>