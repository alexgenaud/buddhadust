<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 10. Was Maha Kassapa the needle peddler and Ānanda the needle maker? or was it the other way around. Maha Kassapa sets the matter straight." />
<title>SN 2 16.10: Bhikkhun'Upassaya Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p10">Sutta 10</a></h4>

					<h1>Bhikkhun'Upassaya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg214"><span class="f2 g"><b>[214]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.010.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.010.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Kassapo Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānando pubbaṇha-samayaɱ nivāsetvā <a id="pg215"><span class="f2 g"><b>[215]</b></span></a> patta-cīvaram ādāya yen'āyasmā Mahā Kassapo ten'upasankami.|| ||</p>

					<p class="f4">Upasaŋkamitvā āyasmantaɱ Mahā Kassapaɱ etad avoca:|| ||</p>

					<p class="f4">"Āyāma bhante, Kassapa, yena aññataro bhikkhun'ūpassayo ten'upasankamissamā" ti.|| ||</p>

					<p class="f4">"Gaccha tvaɱ āvuso Ānanda, bahu-kicco tvaɱ bahu-karaṇīyo" ti.|| ||</p>

					<p class="f4">Dutiyam pi kho āyasmā Ānando āyasmantaɱ Mahā Kassapaɱ etad avoca:|| ||</p>

					<p class="f4">"Āyāma bhante Kassapa, yena aññataro bhikkhun'ūpassayo ten'upasankamissāmā" ti.|| ||</p>

					<p class="f4">"Gaccha tvaɱ āvuso Ānanda,||<br />
					bahu-kicco tvaɱ bahu-karaṇīyo" ti.|| ||</p>

					<p class="f4">Tatiyam pi kho āyasmā Ānando, āyasmantaɱ Mahā Kassapaɱ etad avoca:|| ||</p>

					<p class="f4">"Āyāma bhante Kassapa, yena aññataro bhikkhun'ūpassayo ten'upasankamissāmā" ti.|| ||</p>

					<p class="f4">Atha kho āyasmā Mahā Kassapo pubbaṇha-samayaɱ nivāsetvā patta-cīvaram ādāya āyasmatā Ānandena pacchā-samaṇena yena aññataro bhikkhun'ūpassayo ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho sambahulā bhikkhuniyo yen'āyasmā Mahā Kassapo ten'upasankamiɱsu.|| ||</p>

					<p class="f4">Upasaŋkamitvā āyasmantaɱ Mahā Kassapaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho tā bhikkhuniyo āyasmā Mahā Kassapo dhammiyā kathāya sandassesi samādapesi samuttejesi sampahaɱsesi.|| ||</p>

					<p class="f4">Atha kho āyasmā Mahā Kassapo tā bhikkhuniyo dhammiyā kathāya sanda-s-setvā samāda-petvā samutte-chetvā sampahaɱ-setvā uṭṭhāy āsanāpakkami.|| ||</p>

					<p class="f4">Atha kho Thulla-tissā bhikkhunī anatta-manā anatta-manavācaɱ nicchāresi:|| ||</p>

					<p class="f4">"Kiɱ panayyo Mahā Kassapo ayyassa Ānandassa vedeha-munino sammukhā dhammaɱ bhāsitabbaɱ maññati?|| ||</p>

					<p class="f4">Seyyathā pi nāma sūci-vāṇijako <a id="pg216"><span class="f2 g"><b>[216]</b></span></a> sūci-kārassa santike sūciɱ vikketabbaɱ maññeyya.|| ||</p>

					<p class="f4">Evam evaɱ ayyo Mahā Kassapo ayyassa Ānandassa vedeha-munino sammukhā dhammaɱ bhāsitabbaɱ maññatī" ti.|| ||</p>

					<p class="f4">Assosi kho āyasmā Mahā Kassapo Thulla-Tissāya bhikkhuniyā imaɱ vācaɱ bhāsa-mānāya.|| ||</p>

					<p class="f4">Atha kho āyasmā Mahā Kassapo āyasmantaɱ Ānandaɱ etad avoca:|| ||</p>

					<p class="f4">"Kin nu kho āvuso Ānanda,||<br />
					ahaɱ sūci-vāṇijako,||<br />
					tvaɱ sūci-kāro?|| ||</p>

					<p class="f4">Udāhu ahaɱ sūci-kāro,||<br />
					tvaɱ sūci-vāṇijako" ti?|| ||</p>

					<p class="f4">"Khamatha bhante Kassapa, bālo mātu-gāmo" ti.|| ||</p>

					<p class="f4">"Āgamehi tvaɱ āvuso Ānanda,||<br />
					mā te saŋgho uttariɱ upaparikkhi.|| ||</p>

					<p class="f4">Taɱ kiɱ maññasi āvuso Ānanda?|| ||</p>

					<p class="f4">Api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi,||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhama-j-jhānaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhama-j-jhānaɱ upasampajja viharatī' ti"?|| ||</p>

					<p class="f4">"No h'etaɱ bhante."|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhama-j-jhānaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					vivicce va kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhama-j-jhānaɱ upasampajja viharati.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda?|| ||</p>

					<p class="f4">Api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiya-j-jhānaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiya-j-jhānaɱ upasampajja viharatī' ti"?|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">'Yāvade ākaŋkhāmi||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiya-j-jhānaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiya-j-jhānaɱ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					pītiyā ca virāgā||<br />
					upekkhako ca viharāmi,||<br />
					sato ca sampajāno||<br />
					sukhaɱ ca kāyena paṭisaŋvedemi||<br />
					yaɱ taɱ ariyā ācikkhanti||<br />
					'upekkhako satimā sukha-vihārī' ti,||<br />
					tatiyaɱ jhānaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					pītiyā ca virāgā||<br />
					upekkhako ca viharati,||<br />
					sato ca sampajāno||<br />
					sukhaɱ ca kāyena paṭisaŋvedeti||<br />
					yaɱ taɱ ariyā ācikkhanti||<br />
					'upekkhako satimā sukha-vihārī' ti,||<br />
					tatiyaɱ jhānaɱ upasmapajja viharatī' ti"?|| ||</p>

					<p class="f4">"No h'etaɱ bhante"|| ||</p>

					<p class="f4">'Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					pītiyā ca virāgā||<br />
					upekkhako ca viharāmi,||<br />
					sato ca sampajāno||<br />
					sukhaɱ ca kāyena paṭisaŋvedemi||<br />
					yaɱ taɱ ariyā ācikkhanti||<br />
					'upekkhako satimā sukha-vihārī'ti,||<br />
					tatiyaɱ jhānaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					pītiyā ca virāgā||<br />
					upekkhako ca viharati,||<br />
					sato ca sampajāno||<br />
					sukhaɱ ca kāyena paṭisaŋvedeti||<br />
					yaɱ taɱ ariyā ācikkhanti||<br />
					'upekkhako satimā sukha-vihārī' ti,||<br />
					tatiyaɱ jhānaɱ upasmapajja viharatī' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					sukhassa ca pahāṇā||<br />
					dukkhassa ca pahaṇā||<br />
					pubb'eva somanassa domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharatī' ti"?|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					sukhassa ca pahāṇā||<br />
					dukkhassa ca pahaṇā||<br />
					pubb'eva somanassa domanassānaɱ attha-gamā||<br />
					adukkha-m-asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā||<br />
					'ananto ākāso' ti||<br />
					Ākāsanañ-c'āyatanaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā||<br />
					'ananto ākāso' ti||<br />
					Ākāsanañ-c'āyatanaɱ upasampajja viharatī'" ti.|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā||<br />
					'ananto ākāso' ti||<br />
					Ākāsanañ-c'āyatanaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā||<br />
					'ananto ākāso' ti||<br />
					Ākāsanañ-c'āyatanaɱ upasampajja viharatī" ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					sabbaso Ākāsanañ-c'āyatanaɱ samati-k-kamma||<br />
					'anantaɱ viññāṇan' ti||<br />
					Viññāṇañ-c'āyatanaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					sabbaso Ākāsanañ-c'āyatanaɱ samati-k-kamma||<br />
					'anantaɱ viññāṇan' ti||<br />
					Viññāṇañ-c'āyatanaɱ upasampajja viharatī'" ti?|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					sabbaso Ākāsanañ-c'āyatanaɱ samati-k-kamma||<br />
					'anantaɱ viññāṇan' ti||<br />
					Viññāṇañ-c'āyatanaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					sabbaso Ākāsanañ-c'āyatanaɱ samati-k-kamma||<br />
					'anantaɱ viññāṇan' ti||<br />
					Viññāṇañ-c'āyatanaɱ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					sabbaso Viññāṇañ-c'āyatanaɱ samati-k-kamma||<br />
					'n'atthi kiñcī' ti||<br />
					Ākiñcaññ'āyatanaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					sabbaso Viññāṇañ-c'āyatanaɱ samati-k-kamma||<br />
					'n'atthi kiñcī' ti||<br />
					Ākiñcaññ'āyatanaɱ upasampajja viharatī'" ti.|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					sabbaso Viññāṇañ-c'āyatanaɱ samati-k-kamma||<br />
					'n'atthi kiñcī' ti||<br />
					Ākiñcaññ'āyatanaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					sabbaso Viññāṇañ-c'āyatanaɱ samati-k-kamma||<br />
					'n'atthi kiñcī'||<br />
					ti Ākiñcaññ'āyatanaɱ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">'Ahaɱ bhikkhave, yāvade ākaŋkhāmi||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharatī'" ti?|| ||</p>

					<p class="f4">"No h'etaɱ bhante"|| ||</p>

					<p class="f4">Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda, api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharāmi.|| ||</p>

					<p class="f4">Ānando pi bhikkhave, yāvade ākankhati||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita nirodhaɱ upasampajja viharatī'" ti?|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharāmi.|| ||</p>

					<p class="f4">Kassapo pi bhikkhave, yāvade ākankhati||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita nirodhaɱ upasampajja viharatī' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					aneka-vihitaɱ iddhi-vidhaɱ paccanubhomi:|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaɱ tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbaɱ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaŋkena caŋkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaŋ vattemi.|| ||</p>

					<p class="f4">Ānando pi bhikkhave, yāvade ākankhati aneka-vihitaɱ iddhi-vidhaɱ paccanubhoti.|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaɱ tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbaɱ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaŋkena caŋkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaŋ vattetī'" ti?|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					aneka-vihitaɱ iddhi-vidhaɱ paccanubhomi:|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaɱ tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbaɱ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaŋkena caŋkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaŋ vattemi.|| ||</p>

					<p class="f4">Kassapo pi bhikkhave, yāvade ākankhati aneka-vihitaɱ iddhi-vidhaɱ paccanubhoti.|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaɱ tiro-bhāvaɱ||<br />
					tiro-kuḍḍaɱ||<br />
					tiro-pākāraɱ||<br />
					tiro-pabbaɱ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaɱ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaɱ.|| ||</p>

					<p class="f4">Ākāse pi pallaŋkena caŋkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaŋ vattemi.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi dibbāya sota-dhātuyā visuddhāya atikkanta-mānusikāya ubho sadde suṇāmi,||<br />
					dibbe ca mānuse ca ye dūre santike ca.|| ||</p>

					<p class="f4">Ānando pi bhikkhave, yāvade ākankhati dibbāya sota-dhātuyā visuddhāya atikkanta-mānusikāya ubho sadde suṇāti,||<br />
					dibbe ca mānuse ca ye dūre santike ca?'"|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi dibbāya sota-dhātuyā visuddhāya atikkanta-mānusikāya ubho sadde suṇāmi,||<br />
					dibbe ca mānuse ca ye dūre santike ca.|| ||</p>

					<p class="f4">Kassapo pi bhikkhave, yāvade ākankhati dibbāya sota-dhātuyā visuddhāya atikkanta-mānusikāya ubho sadde suṇāti,||<br />
					dibbe ca mānuse ca ye dūre santike ca?|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi,||<br />
					para-sattānaɱ para-puggalānaɱ cetasā ceto paricca pajānāmi:|| ||</p>

					<p class="f4">Sarāgaɱ vā cittaɱ||<br />
					'sarāgaɱ cittan' ti pajānāmi;||<br />
					vīta-rāgaɱ vā cittaɱ||<br />
					'vīta-rāgaɱ cittan' ti pajānāmi;||<br />
					sadosaŋ vā cittaɱ||<br />
					'sadosaŋ cittanti pajānāmi;||<br />
					vīta-dosaŋ vā cittaɱ||<br />
					'vīta-dosaŋ cittan' ti pajānāmi;||<br />
					samohaɱ vā cittaɱ||<br />
					'samohaɱ cittan' ti pajānāmi;||<br />
					vīta-mohaɱ vā cittaɱ||<br />
					'vīta-mohaɱ cittan' ti pajānāmi;||<br />
					sankhittaɱ vā cittaɱ||<br />
					'sankhittaɱ cittan' ti pajānāmi;||<br />
					vikkhittaɱ vā cittaɱ||<br />
					'vikkhittaɱ cittan' ti pajānāmi;||<br />
					mahaggataɱ vā cittaɱ||<br />
					'mahaggataɱ cittan' ti pajānāmi;||<br />
					amahaggataɱ vā cittaɱ||<br />
					'amahaggataɱ cittan' ti pajānāmi;||<br />
					sauttaraɱ vā cittaɱ||<br />
					'sauttaraɱ cittan' ti pajānāmi;||<br />
					anuttaraɱ vā cittaɱ||<br />
					'anuttaraɱ cittan' ti pajānāmi;||<br />
					samāhitaɱ vā cittaɱ||<br />
					'samāhitaɱ cittan' ti pajānāmi;||<br />
					asamāhitaɱ vā cittaɱ||<br />
					'asamāhitaɱ cittan' ti pajānāmi;||<br />
					vimuttaɱ vā cittaɱ||<br />
					'vimutta cittan' ti pajānāmi;||<br />
					avimuttaɱ vā cittaɱ||<br />
					'avimuttaɱ cittan' ti pajānāmi.|| ||</p>

					<p class="f4">Ānando pi bhikkhave, yāvade ākankhati||<br />
					para-sattānaɱ para-puggalānaɱ cetasā ceto paricca pajānāti.|| ||</p>

					<p class="f4">Sarāgaɱ vā cittaɱ||<br />
					'sarāgaɱ cittan' ti pajānāmi;||<br />
					vīta-rāgaɱ vā cittaɱ||<br />
					'vīta-rāgaɱ cittan' ti pajānāmi;||<br />
					sadosaŋ vā cittaɱ||<br />
					'sadosaŋ cittanti pajānāmi;||<br />
					vīta-dosaŋ vā cittaɱ||<br />
					'vīta-dosaŋ cittan' ti pajānāmi;||<br />
					samohaɱ vā cittaɱ||<br />
					'samohaɱ cittan' ti pajānāmi;||<br />
					vīta-mohaɱ vā cittaɱ||<br />
					'vīta-mohaɱ cittan' ti pajānāmi;||<br />
					sankhittaɱ vā cittaɱ||<br />
					'sankhittaɱ cittan' ti pajānāmi;||<br />
					vikkhittaɱ vā cittaɱ||<br />
					'vikkhittaɱ cittan' ti pajānāmi;||<br />
					mahaggataɱ vā cittaɱ||<br />
					'mahaggataɱ cittan' ti pajānāmi;||<br />
					amahaggataɱ vā cittaɱ||<br />
					'amahaggataɱ cittan' ti pajānāmi;||<br />
					sauttaraɱ vā cittaɱ||<br />
					'sauttaraɱ cittan' ti pajānāmi;||<br />
					anuttaraɱ vā cittaɱ||<br />
					'anuttaraɱ cittan' ti pajānāmi;||<br />
					samāhitaɱ vā cittaɱ||<br />
					'samāhitaɱ cittan' ti pajānāmi;||<br />
					asamāhitaɱ vā cittaɱ||<br />
					'asamāhitaɱ cittan' ti pajānāmi;||<br />
					vimuttaɱ vā cittaɱ||<br />
					'vimutta cittan' ti pajānāmi;||<br />
					avimuttaɱ vā cittaɱ||<br />
					'avimuttaɱ cittan' ti pajānāmi' ti"?|| ||</p>

					<p class="f4">"No h'etaɱ bhante"|| ||</p>

					<p class="f4">Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi,||<br />
					para-sattānaɱ para-puggalānaɱ cetasā ceto paricca pajānāmi:|| ||</p>

					<p class="f4">Sarāgaɱ vā cittaɱ||<br />
					'sarāgaɱ cittan' ti pajānāmi;||<br />
					vīta-rāgaɱ vā cittaɱ||<br />
					'vīta-rāgaɱ cittan' ti pajānāmi;||<br />
					sadosaŋ vā cittaɱ||<br />
					'sadosaŋ cittanti pajānāmi;||<br />
					vīta-dosaŋ vā cittaɱ||<br />
					'vīta-dosaŋ cittan' ti pajānāmi;||<br />
					samohaɱ vā cittaɱ||<br />
					'samohaɱ cittan' ti pajānāmi;||<br />
					vīta-mohaɱ vā cittaɱ||<br />
					'vīta-mohaɱ cittan' ti pajānāmi;||<br />
					sankhittaɱ vā cittaɱ||<br />
					'sankhittaɱ cittan' ti pajānāmi;||<br />
					vikkhittaɱ vā cittaɱ||<br />
					'vikkhittaɱ cittan' ti pajānāmi;||<br />
					mahaggataɱ vā cittaɱ||<br />
					'mahaggataɱ cittan' ti pajānāmi;||<br />
					amahaggataɱ vā cittaɱ||<br />
					'amahaggataɱ cittan' ti pajānāmi;||<br />
					sauttaraɱ vā cittaɱ||<br />
					'sauttaraɱ cittan' ti pajānāmi;||<br />
					anuttaraɱ vā cittaɱ||<br />
					'anuttaraɱ cittan' ti pajānāmi;||<br />
					samāhitaɱ vā cittaɱ||<br />
					'samāhitaɱ cittan' ti pajānāmi;||<br />
					asamāhitaɱ vā cittaɱ||<br />
					'asamāhitaɱ cittan' ti pajānāmi;||<br />
					vimuttaɱ vā cittaɱ||<br />
					'vimutta cittan' ti pajānāmi;||<br />
					avimuttaɱ vā cittaɱ||<br />
					'avimuttaɱ cittan' ti pajānāmi.|| ||</p>

					<p class="f4">Kassapo pi bhikkhave, yāvade ākankhati||<br />
					para-sattānaɱ para-puggalānaɱ cetasā ceto paricca pajānāti.|| ||</p>

					<p class="f4">Sarāgaɱ vā cittaɱ||<br />
					'sarāgaɱ cittan' ti pajānāmi;||<br />
					vīta-rāgaɱ vā cittaɱ||<br />
					'vīta-rāgaɱ cittan' ti pajānāmi;||<br />
					sadosaŋ vā cittaɱ||<br />
					'sadosaŋ cittanti pajānāmi;||<br />
					vīta-dosaŋ vā cittaɱ||<br />
					'vīta-dosaŋ cittan' ti pajānāmi;||<br />
					samohaɱ vā cittaɱ||<br />
					'samohaɱ cittan' ti pajānāmi;||<br />
					vīta-mohaɱ vā cittaɱ||<br />
					'vīta-mohaɱ cittan' ti pajānāmi;||<br />
					sankhittaɱ vā cittaɱ||<br />
					'sankhittaɱ cittan' ti pajānāmi;||<br />
					vikkhittaɱ vā cittaɱ||<br />
					'vikkhittaɱ cittan' ti pajānāmi;||<br />
					mahaggataɱ vā cittaɱ||<br />
					'mahaggataɱ cittan' ti pajānāmi;||<br />
					amahaggataɱ vā cittaɱ||<br />
					'amahaggataɱ cittan' ti pajānāmi;||<br />
					sauttaraɱ vā cittaɱ||<br />
					'sauttaraɱ cittan' ti pajānāmi;||<br />
					anuttaraɱ vā cittaɱ||<br />
					'anuttaraɱ cittan' ti pajānāmi;||<br />
					samāhitaɱ vā cittaɱ||<br />
					'samāhitaɱ cittan' ti pajānāmi;||<br />
					asamāhitaɱ vā cittaɱ||<br />
					'asamāhitaɱ cittan' ti pajānāmi;||<br />
					vimuttaɱ vā cittaɱ||<br />
					'vimutta cittan' ti pajānāmi;||<br />
					avimuttaɱ vā cittaɱ||<br />
					'avimuttaɱ cittan' ti pajānāmi' ti.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					aneka-vihitaɱ pubbe nivāsaɱ anussarāmi - seyyath'īdaɱ:|| ||</p>

					<p class="f4">"Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe||<br />
					"amutrāsiɱ evaɱ nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto||<br />
					so tato cuto amutra udapādiɱ.|| ||</p>

					<p class="f4">Tatrāpāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe nivāsaɱ anussarāmi.|| ||</p>

					<p class="f4">Ānando pi bhikkhave, yāvade ākankhati aneka-vihitaɱ pubbe nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">"Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe||<br />
					"amutrāsiɱ evaɱ nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto||<br />
					so tato cuto amutra udapādiɱ.|| ||</p>

					<p class="f4">Tatrāpāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe nivāsaɱ anussarāmi'" ti?|| ||</p>

					<p class="f4">"No h'etaɱ bhante."|| ||</p>

					<p class="f4">Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi aneka-vihitaɱ pubbe nivāsaɱ anussarāmi - seyyath'īdaɱ.|| ||</p>

					<p class="f4">"Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe||<br />
					"amutrāsiɱ evaɱ nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto||<br />
					so tato cuto amutra udapādiɱ.|| ||</p>

					<p class="f4">Tatrāpāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe nivāsaɱ anussarāmi.|| ||</p>

					<p class="f4">Kassapo pi bhikkhave, yāvade ākankhati aneka-vihitaɱ pubbe nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">"Ekam pi jātiɱ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiɱsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saŋvaṭṭakappe||<br />
					aneke pi vivaṭṭa-kappe||<br />
					aneke pi saŋvaṭṭa-vivaṭṭa-kappe||<br />
					"amutrāsiɱ evaɱ nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto||<br />
					so tato cuto amutra udapādiɱ.|| ||</p>

					<p class="f4">Tatrāpāsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ sukha-dukkha-paṭisaŋvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe nivāsaɱ anussarāmi.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi||<br />
					dibbena cakkhunā visuddhena atikkanta-mānusa-kena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiɱ saggaɱ lokaɱ upapannā'ti||<br />
					iti dibbena cakkhunā visuddhena atikkanta-mānusa-kena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi.|| ||</p>

					<p class="f4">Ānando pi bhikkhave, yāvade ākankhati dibbena cakkhunā visuddhena atikkanta-mānusa-kena satte passati||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiɱ saggaɱ lokaɱ upapannā'ti||<br />
					iti dibbena cakkhunā visuddhena atikkanta-mānusa-kena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi'" ti?|| ||</p>

					<p class="f4">"No h'etaɱ bhante"|| ||</p>

					<p class="f4">"Ahaɱ kho āvuso, Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, yāvade ākaŋkhāmi dibbena cakkhunā visuddhena atikkanta-mānusa-kena satte passāmi: cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiɱ saggaɱ lokaɱ upapannā'ti||<br />
					iti dibbena cakkhunā visuddhena atikkanta-mānusa-kena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi.|| ||</p>

					<p class="f4">Kassapo pi bhikkhave, yāvade ākankhati||<br />
					dibbena cakkhunā visuddhena atikkanta-mānusa-kena satte passati||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiɱ saggaɱ lokaɱ upapannā'ti||<br />
					iti dibbena cakkhunā visuddhena atikkanta-mānusa-kena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāmi' ti.|| ||</p>

					<p class="ctr c">&#9632;</p>

					<p class="f4"><a id="pg217"><span class="f2 g"><b>[217]</b></span></a> Taɱ kiɱ maññasi āvuso Ānanda,||<br />
					api nu tvaɱ Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharāmi.|| ||</p>

					<p class="f4">Ānando pi bhikkhave, āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharatī" ti?|| ||</p>

					<p class="f4">'No h'etaɱ bhante.'|| ||</p>

					<p class="f4">Ahaɱ kho āvuso Bhagavato sammukhā bhikkhu-saŋghe upanīto:|| ||</p>

					<p class="f4">"Ahaɱ bhikkhave, āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharāmi.|| ||</p>

					<p class="f4">Kassapo pi bhikkhave āsavānaɱ khayā||<br />
					anāsavaɱ ceto-vimuttiɱ||<br />
					paññā-vimuttiɱ||<br />
					diṭṭhe'va dhamme sayaɱ||<br />
					abhiññā sacchi-katvā||<br />
					upasampajja viharatī" ti.|| ||</p>

					<p class="f4">Satta-ratanaɱ vā so āvuso nāgaɱ aḍḍhaṭṭha-ratanaɱ vā tālapattikāya chādetabbaɱ maññeyya,||<br />
					yo me cha abhiññā chādetabbaɱ maññeyyā" ti.|| ||</p>

					<p class="f4">Cavittha ca pana Thulla-Tissā bhikkhunī Brahma-cariyambhā.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>