<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 10. Was Maha Kassapa the needle peddler and Ānanda the needle maker? or was it the other way around. Maha Kassapa sets the matter straight." />
<title>SN 2 16.10: Bhikkhun'Upassaya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					16. Kassapa Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p10">Sutta 10</a></h4>

					<h1>Bhikkhun'Upassaya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg214"><span class="f2 g"><b>[214]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.010.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.010.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kassapo Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā <a id="pg215"><span class="f2 g"><b>[215]</b></span></a> patta-cīvaram ādāya yen'āyasmā Mahā Kassapo ten'upasaṇkami.|| ||</p>

					<p class="f4">Upasaṇkamitvā āyasmantaṃ Mahā Kassapaṃ etad avoca:|| ||</p>

					<p class="f4">"Āyāma bhante, Kassapa, yena aññataro bhikkhun'ūpassayo ten'upasaṇkamissamā" ti.|| ||</p>

					<p class="f4">"Gaccha tvaṃ āvuso Ānanda, bahu-kicco tvaṃ bahu-karaṇīyo" ti.|| ||</p>

					<p class="f4">Dutiyam pi kho āyasmā Ānando āyasmantaṃ Mahā Kassapaṃ etad avoca:|| ||</p>

					<p class="f4">"Āyāma bhante Kassapa, yena aññataro bhikkhun'ūpassayo ten'upasaṇkamissāmā" ti.|| ||</p>

					<p class="f4">"Gaccha tvaṃ āvuso Ānanda,||<br />
					bahu-kicco tvaṃ bahu-karaṇīyo" ti.|| ||</p>

					<p class="f4">Tatiyam pi kho āyasmā Ānando, āyasmantaṃ Mahā Kassapaṃ etad avoca:|| ||</p>

					<p class="f4">"Āyāma bhante Kassapa, yena aññataro bhikkhun'ūpassayo ten'upasaṇkamissāmā" ti.|| ||</p>

					<p class="f4">Atha kho āyasmā Mahā Kassapo pubbaṇha-samayaṃ nivāsetvā patta-cīvaram ādāya āyasmatā Ānandena pacchā-samaṇena yena aññataro bhikkhun'ūpassayo ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho sambahulā bhikkhuniyo yen'āyasmā Mahā Kassapo ten'upasaṇkamiṃsu.|| ||</p>

					<p class="f4">Upasaṇkamitvā āyasmantaṃ Mahā Kassapaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho tā bhikkhuniyo āyasmā Mahā Kassapo dhammiyā kathāya sandassesi samādapesi samuttejesi sampahaṃsesi.|| ||</p>

					<p class="f4">Atha kho āyasmā Mahā Kassapo tā bhikkhuniyo dhammiyā kathāya sanda-s-setvā samāda-petvā samutte-chetvā sampahaṃ-setvā uṭṭhāy āsanāpakkami.|| ||</p>

					<p class="f4">Atha kho Thulla-tissā bhikkhunī anatta-manā anatta-manavācaṃ nicchāresi:|| ||</p>

					<p class="f4">"Kiṃ panayyo Mahā Kassapo ayyassa Ānandassa vedeha-munino sammukhā dhammaṃ bhāsitabbaṃ maññati?|| ||</p>

					<p class="f4">Seyyathā pi nāma sūci-vāṇijako <a id="pg216"><span class="f2 g"><b>[216]</b></span></a> sūci-kārassa santike sūciṃ vikketabbaṃ maññeyya.|| ||</p>

					<p class="f4">Evam evaṃ ayyo Mahā Kassapo ayyassa Ānandassa vedeha-munino sammukhā dhammaṃ bhāsitabbaṃ maññatī" ti.|| ||</p>

					<p class="f4">Assosi kho āyasmā Mahā Kassapo Thulla-Tissāya bhikkhuniyā imaṃ vācaṃ bhāsa-mānāya.|| ||</p>

					<p class="f4">Atha kho āyasmā Mahā Kassapo āyasmantaṃ Ānandaṃ etad avoca:|| ||</p>

					<p class="f4">"Kin nu kho āvuso Ānanda,||<br />
					ahaṃ sūci-vāṇijako,||<br />
					tvaṃ sūci-kāro?|| ||</p>

					<p class="f4">Udāhu ahaṃ sūci-kāro,||<br />
					tvaṃ sūci-vāṇijako" ti?|| ||</p>

					<p class="f4">"Khamatha bhante Kassapa, bālo mātu-gāmo" ti.|| ||</p>

					<p class="f4">"Āgamehi tvaṃ āvuso Ānanda,||<br />
					mā te saṇgho uttariṃ upapari-k-khi.|| ||</p>

					<p class="f4">Taṃ kiṃ maññasi āvuso Ānanda?|| ||</p>

					<p class="f4">Api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi,||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharatī' ti"?|| ||</p>

					<p class="f4">"No h'etaṃ bhante."|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					vivicce va kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhama-j-jhānaṃ upasampajja viharati.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda?|| ||</p>

					<p class="f4">Api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharatī' ti"?|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">'Yāvade ākaṇkhāmi||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiya-j-jhānaṃ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					pītiyā ca virāgā||<br />
					upekkhako ca viharāmi,||<br />
					sato ca sampajāno||<br />
					sukhaṃ ca kāyena paṭisaṃvedemi||<br />
					yaṃ taṃ ariyā ācikkhanti||<br />
					'upekkhako satimā sukha-vihārī' ti,||<br />
					tatiyaṃ jhānaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					pītiyā ca virāgā||<br />
					upekkhako ca viharati,||<br />
					sato ca sampajāno||<br />
					sukhaṃ ca kāyena paṭisaṃvedeti||<br />
					yaṃ taṃ ariyā ācikkhanti||<br />
					'upekkhako satimā sukha-vihārī' ti,||<br />
					tatiyaṃ jhānaṃ upasmapajja viharatī' ti"?|| ||</p>

					<p class="f4">"No h'etaṃ bhante"|| ||</p>

					<p class="f4">'Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					pītiyā ca virāgā||<br />
					upekkhako ca viharāmi,||<br />
					sato ca sampajāno||<br />
					sukhaṃ ca kāyena paṭisaṃvedemi||<br />
					yaṃ taṃ ariyā ācikkhanti||<br />
					'upekkhako satimā sukha-vihārī'ti,||<br />
					tatiyaṃ jhānaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					pītiyā ca virāgā||<br />
					upekkhako ca viharati,||<br />
					sato ca sampajāno||<br />
					sukhaṃ ca kāyena paṭisaṃvedeti||<br />
					yaṃ taṃ ariyā ācikkhanti||<br />
					'upekkhako satimā sukha-vihārī' ti,||<br />
					tatiyaṃ jhānaṃ upasmapajja viharatī' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					sukhassa ca pahāṇā||<br />
					dukkhassa ca pahaṇā||<br />
					pubb'eva somanassa domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharatī' ti"?|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					sukhassa ca pahāṇā||<br />
					dukkhassa ca pahaṇā||<br />
					pubb'eva somanassa domanassānaṃ attha-gamā||<br />
					adukkha-m-asukhaṃ||<br />
					upekkhā-sati-pārisuddhiṃ||<br />
					catutthaṃ jhānaṃ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharatī'" ti.|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharatī" ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharatī'" ti?|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharatī'" ti.|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					sabbaso Viññāṇañ-c'āyatanaṃ samatikkamma||<br />
					'n'atthi kiñcī'||<br />
					ti Ākiñcaññ'āyatanaṃ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">'Ahaṃ bhikkhave, yāvade ākaṇkhāmi||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharatī'" ti?|| ||</p>

					<p class="f4">"No h'etaṃ bhante"|| ||</p>

					<p class="f4">Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharatī' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda, api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita nirodhaṃ upasampajja viharatī'" ti?|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita nirodhaṃ upasampajja viharatī' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					aneka-vihitaṃ iddhi-vidhaṃ pacc'anubhomi:|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaṃ tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbaṃ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaṃ.|| ||</p>

					<p class="f4">Ākāse pi pallaṇkena caṇkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaṇ vattemi.|| ||</p>

					<p class="f4">Ānando pi bhikkhave, yāvade ākaṇkhati aneka-vihitaṃ iddhi-vidhaṃ pacc'anubhoti.|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaṃ tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbaṃ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaṃ.|| ||</p>

					<p class="f4">Ākāse pi pallaṇkena caṇkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaṇ vattetī'" ti?|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					aneka-vihitaṃ iddhi-vidhaṃ pacc'anubhomi:|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaṃ tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbaṃ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaṃ.|| ||</p>

					<p class="f4">Ākāse pi pallaṇkena caṇkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaṇ vattemi.|| ||</p>

					<p class="f4">Kassapo pi bhikkhave, yāvade ākaṇkhati aneka-vihitaṃ iddhi-vidhaṃ pacc'anubhoti.|| ||</p>

					<p class="f4">Eko pi hutvā bahudhā homi.|| ||</p>

					<p class="f4">Bahudhā pi hutvā eko homi.|| ||</p>

					<p class="f4">Āvībhāvaṃ tiro-bhāvaṃ||<br />
					tiro-kuḍḍaṃ||<br />
					tiro-pākāraṃ||<br />
					tiro-pabbaṃ asajja-māno gacchāmi||<br />
					seyyathā pi ākāse.|| ||</p>

					<p class="f4">Paṭhaviyā pi ummujjani-mujjaṃ karomi||<br />
					seyyathā pi udake.|| ||</p>

					<p class="f4">Udake pi abhejjamāne gacchāmi||<br />
					seyyathā pi paṭhaviyaṃ.|| ||</p>

					<p class="f4">Ākāse pi pallaṇkena caṇkamāmi||<br />
					seyyathā pi pakkhi sakuṇo.|| ||</p>

					<p class="f4">Ime pi candima-suriye||<br />
					evam mahiddhike||<br />
					evam mah-ā-nubhāve pāṇinā parāmasāmi parimajjāmi.|| ||</p>

					<p class="f4">Yāva Brahma-lokā pi kāyena vasaṇ vattemi.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi dibbāya sota-dhātuyā visuddhāya atikkanta-mānusikāya ubho sadde suṇāmi,||<br />
					dibbe ca mānuse ca ye dūre santike ca.|| ||</p>

					<p class="f4">Ānando pi bhikkhave, yāvade ākaṇkhati dibbāya sota-dhātuyā visuddhāya atikkanta-mānusikāya ubho sadde suṇāti,||<br />
					dibbe ca mānuse ca ye dūre santike ca?'"|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi dibbāya sota-dhātuyā visuddhāya atikkanta-mānusikāya ubho sadde suṇāmi,||<br />
					dibbe ca mānuse ca ye dūre santike ca.|| ||</p>

					<p class="f4">Kassapo pi bhikkhave, yāvade ākaṇkhati dibbāya sota-dhātuyā visuddhāya atikkanta-mānusikāya ubho sadde suṇāti,||<br />
					dibbe ca mānuse ca ye dūre santike ca?|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi,||<br />
					para-sattāṇaṃ para-puggalānaṃ cetasā ceto paricca pajānāmi:|| ||</p>

					<p class="f4">Sarāgaṃ vā cittaṃ||<br />
					'sarāgaṃ cittan' ti pajānāmi;||<br />
					vīta-rāgaṃ vā cittaṃ||<br />
					'vīta-rāgaṃ cittan' ti pajānāmi;||<br />
					sadosaṇ vā cittaṃ||<br />
					'sadosaṇ cittanti pajānāmi;||<br />
					vīta-dosaṇ vā cittaṃ||<br />
					'vīta-dosaṇ cittan' ti pajānāmi;||<br />
					samohaṃ vā cittaṃ||<br />
					'samohaṃ cittan' ti pajānāmi;||<br />
					vīta-mohaṃ vā cittaṃ||<br />
					'vīta-mohaṃ cittan' ti pajānāmi;||<br />
					saṇkhittaṃ vā cittaṃ||<br />
					'saṇkhittaṃ cittan' ti pajānāmi;||<br />
					vikkhittaṃ vā cittaṃ||<br />
					'vikkhittaṃ cittan' ti pajānāmi;||<br />
					mahaggataṃ vā cittaṃ||<br />
					'mahaggataṃ cittan' ti pajānāmi;||<br />
					amahaggataṃ vā cittaṃ||<br />
					'amahaggataṃ cittan' ti pajānāmi;||<br />
					sa-uttaraṃ vā cittaṃ||<br />
					'sa-uttaraṃ cittan' ti pajānāmi;||<br />
					anuttaraṃ vā cittaṃ||<br />
					'anuttaraṃ cittan' ti pajānāmi;||<br />
					samāhitaṃ vā cittaṃ||<br />
					'samāhitaṃ cittan' ti pajānāmi;||<br />
					asamāhitaṃ vā cittaṃ||<br />
					'asamāhitaṃ cittan' ti pajānāmi;||<br />
					vimuttaṃ vā cittaṃ||<br />
					'vimutta cittan' ti pajānāmi;||<br />
					avimuttaṃ vā cittaṃ||<br />
					'avimuttaṃ cittan' ti pajānāmi.|| ||</p>

					<p class="f4">Ānando pi bhikkhave, yāvade ākaṇkhati||<br />
					para-sattāṇaṃ para-puggalānaṃ cetasā ceto paricca pajānāti.|| ||</p>

					<p class="f4">Sarāgaṃ vā cittaṃ||<br />
					'sarāgaṃ cittan' ti pajānāmi;||<br />
					vīta-rāgaṃ vā cittaṃ||<br />
					'vīta-rāgaṃ cittan' ti pajānāmi;||<br />
					sadosaṇ vā cittaṃ||<br />
					'sadosaṇ cittanti pajānāmi;||<br />
					vīta-dosaṇ vā cittaṃ||<br />
					'vīta-dosaṇ cittan' ti pajānāmi;||<br />
					samohaṃ vā cittaṃ||<br />
					'samohaṃ cittan' ti pajānāmi;||<br />
					vīta-mohaṃ vā cittaṃ||<br />
					'vīta-mohaṃ cittan' ti pajānāmi;||<br />
					saṇkhittaṃ vā cittaṃ||<br />
					'saṇkhittaṃ cittan' ti pajānāmi;||<br />
					vikkhittaṃ vā cittaṃ||<br />
					'vikkhittaṃ cittan' ti pajānāmi;||<br />
					mahaggataṃ vā cittaṃ||<br />
					'mahaggataṃ cittan' ti pajānāmi;||<br />
					amahaggataṃ vā cittaṃ||<br />
					'amahaggataṃ cittan' ti pajānāmi;||<br />
					sa-uttaraṃ vā cittaṃ||<br />
					'sa-uttaraṃ cittan' ti pajānāmi;||<br />
					anuttaraṃ vā cittaṃ||<br />
					'anuttaraṃ cittan' ti pajānāmi;||<br />
					samāhitaṃ vā cittaṃ||<br />
					'samāhitaṃ cittan' ti pajānāmi;||<br />
					asamāhitaṃ vā cittaṃ||<br />
					'asamāhitaṃ cittan' ti pajānāmi;||<br />
					vimuttaṃ vā cittaṃ||<br />
					'vimutta cittan' ti pajānāmi;||<br />
					avimuttaṃ vā cittaṃ||<br />
					'avimuttaṃ cittan' ti pajānāmi' ti"?|| ||</p>

					<p class="f4">"No h'etaṃ bhante"|| ||</p>

					<p class="f4">Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi,||<br />
					para-sattāṇaṃ para-puggalānaṃ cetasā ceto paricca pajānāmi:|| ||</p>

					<p class="f4">Sarāgaṃ vā cittaṃ||<br />
					'sarāgaṃ cittan' ti pajānāmi;||<br />
					vīta-rāgaṃ vā cittaṃ||<br />
					'vīta-rāgaṃ cittan' ti pajānāmi;||<br />
					sadosaṇ vā cittaṃ||<br />
					'sadosaṇ cittanti pajānāmi;||<br />
					vīta-dosaṇ vā cittaṃ||<br />
					'vīta-dosaṇ cittan' ti pajānāmi;||<br />
					samohaṃ vā cittaṃ||<br />
					'samohaṃ cittan' ti pajānāmi;||<br />
					vīta-mohaṃ vā cittaṃ||<br />
					'vīta-mohaṃ cittan' ti pajānāmi;||<br />
					saṇkhittaṃ vā cittaṃ||<br />
					'saṇkhittaṃ cittan' ti pajānāmi;||<br />
					vikkhittaṃ vā cittaṃ||<br />
					'vikkhittaṃ cittan' ti pajānāmi;||<br />
					mahaggataṃ vā cittaṃ||<br />
					'mahaggataṃ cittan' ti pajānāmi;||<br />
					amahaggataṃ vā cittaṃ||<br />
					'amahaggataṃ cittan' ti pajānāmi;||<br />
					sa-uttaraṃ vā cittaṃ||<br />
					'sa-uttaraṃ cittan' ti pajānāmi;||<br />
					anuttaraṃ vā cittaṃ||<br />
					'anuttaraṃ cittan' ti pajānāmi;||<br />
					samāhitaṃ vā cittaṃ||<br />
					'samāhitaṃ cittan' ti pajānāmi;||<br />
					asamāhitaṃ vā cittaṃ||<br />
					'asamāhitaṃ cittan' ti pajānāmi;||<br />
					vimuttaṃ vā cittaṃ||<br />
					'vimutta cittan' ti pajānāmi;||<br />
					avimuttaṃ vā cittaṃ||<br />
					'avimuttaṃ cittan' ti pajānāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					para-sattāṇaṃ para-puggalānaṃ cetasā ceto paricca pajānāti.|| ||</p>

					<p class="f4">Sarāgaṃ vā cittaṃ||<br />
					'sarāgaṃ cittan' ti pajānāmi;||<br />
					vīta-rāgaṃ vā cittaṃ||<br />
					'vīta-rāgaṃ cittan' ti pajānāmi;||<br />
					sadosaṇ vā cittaṃ||<br />
					'sadosaṇ cittanti pajānāmi;||<br />
					vīta-dosaṇ vā cittaṃ||<br />
					'vīta-dosaṇ cittan' ti pajānāmi;||<br />
					samohaṃ vā cittaṃ||<br />
					'samohaṃ cittan' ti pajānāmi;||<br />
					vīta-mohaṃ vā cittaṃ||<br />
					'vīta-mohaṃ cittan' ti pajānāmi;||<br />
					saṇkhittaṃ vā cittaṃ||<br />
					'saṇkhittaṃ cittan' ti pajānāmi;||<br />
					vikkhittaṃ vā cittaṃ||<br />
					'vikkhittaṃ cittan' ti pajānāmi;||<br />
					mahaggataṃ vā cittaṃ||<br />
					'mahaggataṃ cittan' ti pajānāmi;||<br />
					amahaggataṃ vā cittaṃ||<br />
					'amahaggataṃ cittan' ti pajānāmi;||<br />
					sa-uttaraṃ vā cittaṃ||<br />
					'sa-uttaraṃ cittan' ti pajānāmi;||<br />
					anuttaraṃ vā cittaṃ||<br />
					'anuttaraṃ cittan' ti pajānāmi;||<br />
					samāhitaṃ vā cittaṃ||<br />
					'samāhitaṃ cittan' ti pajānāmi;||<br />
					asamāhitaṃ vā cittaṃ||<br />
					'asamāhitaṃ cittan' ti pajānāmi;||<br />
					vimuttaṃ vā cittaṃ||<br />
					'vimutta cittan' ti pajānāmi;||<br />
					avimuttaṃ vā cittaṃ||<br />
					'avimuttaṃ cittan' ti pajānāmi' ti.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					aneka-vihitaṃ pubbe nivāsaṃ anussarāmi - seyyath'īdaṃ:|| ||</p>

					<p class="f4">"Ekam pi jātiṃ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiṃsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					"amutrāsiṃ evaṃ nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto||<br />
					so tato cuto amutra udapādiṃ.|| ||</p>

					<p class="f4">Tatrāpāsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe nivāsaṃ anussarāmi.|| ||</p>

					<p class="f4">Ānando pi bhikkhave, yāvade ākaṇkhati aneka-vihitaṃ pubbe nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">"Ekam pi jātiṃ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiṃsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					"amutrāsiṃ evaṃ nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto||<br />
					so tato cuto amutra udapādiṃ.|| ||</p>

					<p class="f4">Tatrāpāsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe nivāsaṃ anussarāmi'" ti?|| ||</p>

					<p class="f4">"No h'etaṃ bhante."|| ||</p>

					<p class="f4">Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi aneka-vihitaṃ pubbe nivāsaṃ anussarāmi - seyyath'īdaṃ.|| ||</p>

					<p class="f4">"Ekam pi jātiṃ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiṃsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					"amutrāsiṃ evaṃ nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto||<br />
					so tato cuto amutra udapādiṃ.|| ||</p>

					<p class="f4">Tatrāpāsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe nivāsaṃ anussarāmi.|| ||</p>

					<p class="f4">Kassapo pi bhikkhave, yāvade ākaṇkhati aneka-vihitaṃ pubbe nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">"Ekam pi jātiṃ||<br />
					dve pi jātiyo||<br />
					tisso pi jātiyo||<br />
					catasso pi jātiyo||<br />
					pañca pi'jātiyo||<br />
					dasa pi jātiyo||<br />
					vīsam pi jātiyo||<br />
					tiṃsam pi jātiyo||<br />
					cattāḷīsam pi jātiyo||<br />
					paññāsam pi jātiyo||<br />
					jāti-satam pi jāti||<br />
					sahassam pi jāti||<br />
					sata-sahassam pi,||<br />
					aneke pi saṃvaṭṭakappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					"amutrāsiṃ evaṃ nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto||<br />
					so tato cuto amutra udapādiṃ.|| ||</p>

					<p class="f4">Tatrāpāsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno" ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe nivāsaṃ anussarāmi.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi||<br />
					dibbena cakkhunā visuddhena atikkanta-mānusakena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiṃ saggaṃ lokaṃ upapannā'ti||<br />
					iti dibbena cakkhunā visuddhena atikkanta-mānusakena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">Ānando pi bhikkhave, yāvade ākaṇkhati dibbena cakkhunā visuddhena atikkanta-mānusakena satte passati||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiṃ saggaṃ lokaṃ upapannā'ti||<br />
					iti dibbena cakkhunā visuddhena atikkanta-mānusakena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi'" ti?|| ||</p>

					<p class="f4">"No h'etaṃ bhante"|| ||</p>

					<p class="f4">"Ahaṃ kho āvuso, Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, yāvade ākaṇkhāmi dibbena cakkhunā visuddhena atikkanta-mānusakena satte passāmi: cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiṃ saggaṃ lokaṃ upapannā'ti||<br />
					iti dibbena cakkhunā visuddhena atikkanta-mānusakena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi.|| ||</p>

					<p class="f4">Kassapo pi bhikkhave, yāvade ākaṇkhati||<br />
					dibbena cakkhunā visuddhena atikkanta-mānusakena satte passati||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">"Ime vata bhonto sattā||<br />
					kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">"Ime vā pana bhonto sattā||<br />
					kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param māraṇā sugatiṃ saggaṃ lokaṃ upapannā'ti||<br />
					iti dibbena cakkhunā visuddhena atikkanta-mānusakena satte passāmi:||<br />
					cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāmi' ti.|| ||</p>

					<p class="ctr c">&#9632;</p>

					<p class="f4"><a id="pg217"><span class="f2 g"><b>[217]</b></span></a> Taṃ kiṃ maññasi āvuso Ānanda,||<br />
					api nu tvaṃ Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharāmi.|| ||</p>

					<p class="f4">Ānando pi bhikkhave, āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharatī" ti?|| ||</p>

					<p class="f4">'No h'etaṃ bhante.'|| ||</p>

					<p class="f4">Ahaṃ kho āvuso Bhagavato sammukhā bhikkhu-saṇghe upanīto:|| ||</p>

					<p class="f4">"Ahaṃ bhikkhave, āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharāmi.|| ||</p>

					<p class="f4">Kassapo pi bhikkhave āsavānaṃ khayā||<br />
					anāsavaṃ ceto-vimuttiṃ||<br />
					paññā-vimuttiṃ||<br />
					diṭṭhe'va dhamme sayaṃ||<br />
					abhiññā sacchi-katvā||<br />
					upasampajja viharatī" ti.|| ||</p>

					<p class="f4">Satta-ratanaṃ vā so āvuso nāgaṃ aḍḍhaṭṭha-ratanaṃ vā tālapattikāya chādetabbaṃ maññeyya,||<br />
					yo me cha abhiññā chādetabbaṃ maññeyyā" ti.|| ||</p>

					<p class="f4">Cavittha ca pana Thulla-Tissā bhikkhunī Brahma-cariyambhā.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>