<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 69. The Buddha likens the momentum of ignorance to the way the rise and fall of the sea-level influences the momentum of the flow of water in the great rivers, streams, lakes, and feeder streams." />
<title>SN 2 12 69: Upayanti Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p69">Sutta 69</a></h4>

					<h1>Upayanti Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.069.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.069.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.069.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Mahā samuddo bhikkhave, upayanto||<br />
					mahā-nadiyo upayāpeti;||<br />
					mahā-nadiyo upayantiyo,||<br />
					kunnadiyo upayāpenti;||<br />
					kunnadiyo upayāpentiyo,||<br />
					mahā-sobbhe upayāpenti;||<br />
					mahā-sobbhā upayantā,||<br />
					kussobbhe upayāpenti.|| ||</p>

					<p class="f4">Evam eva kho bhikkhave, avijjā upayantī,||<br />
					saṅkhāre upayāpeti.|| ||</p>

					<p class="f4">Saṅkhārā upayantā,||<br />
					viññāṇaṃ upayāpenti.|| ||</p>

					<p class="f4">Viññāṇaṃ upayan,||<br />
					taṃ nāma-rūpaṃ upayāpeti.|| ||</p>

					<p class="f4">Nāma-rūpaṃ upayan,||<br />
					taṃ saḷāyatanaṃ upayāpeti.|| ||</p>

					<p class="f4">Saḷāyatanaṃ upayan,||<br />
					taṃ phassaṇ upayāpeti.|| ||</p>

					<p class="f4">Phasso upayanto,||<br />
					vedanaṃ upayāpeti.|| ||</p>

					<p class="f4">Vedanā upayantī,||<br />
					taṇhaṃ upayāpeti.|| ||</p>

					<p class="f4">Taṇhā upayantī,||<br />
					upādānaṃ upayāpeti.|| ||</p>

					<p class="f4">Upādānaṃ upayan,||<br />
					taṃ <a id="pg119"><span class="f2 g"><b>[119]</b></span></a> bhavaṃ upayāpeti.|| ||</p>

					<p class="f4">Bhavo upayanto,||<br />
					jātiṃ upayāpeti.|| ||</p>

					<p class="f4">Jāti upayanti,||<br />
					jarā-māraṇaṃ upayāpeti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Mahā-samuddo bhikkhave, apayanto,||<br />
					mahā-nadiyo apayāpeti.|| ||</p>

					<p class="f4">Mahānadiyo apayantiyo,||<br />
					kunnadiyo apayāpenti.|| ||</p>

					<p class="f4">Kunnadiyo apayantiyo,||<br />
					mahā-sobbhe apayāpenti.|| ||</p>

					<p class="f4">Mahāsobbhā apayantā,||<br />
					kussobbhe apayāpenti.|| ||</p>

					<p class="f4">Evam eva kho bhikkhave, avijjā apayantī,||<br />
					saṅkhāre apayāpeti|| ||</p>

					<p class="f4">Saṅkhārā apayantā,||<br />
					viññāṇaṃ apayāpenti.|| ||</p>

					<p class="f4">Viññāṇaṃ apayan,||<br />
					taṃ nāma-rūpaṃ apayāpeti.|| ||</p>

					<p class="f4">Nāma-rūpaṃ apayan,||<br />
					taṃ saḷāyatanaṃ apayāpeti.|| ||</p>

					<p class="f4">Saḷāyatanaṃ apayan,||<br />
					taṃ phassaṇ apayāpeti.|| ||</p>

					<p class="f4">Phasso apayanto,||<br />
					vedanaṃ apayāpeti.|| ||</p>

					<p class="f4">Vedanā apayantī,||<br />
					taṇhaṃ apayāpeti.|| ||</p>

					<p class="f4">Taṇhā apayantī,||<br />
					upādānaṃ apayāpeti.|| ||</p>

					<p class="f4">Upādānaṃ apayan,||<br />
					taṃ bhavaṃ apayāpeti.|| ||</p>

					<p class="f4">Bhavo apayanto,||<br />
					jātiṃ apayāpeti.|| ||</p>

					<p class="f4">Jāti apayantī,||<br />
					jarā-māraṇaṃ apayāpetī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>