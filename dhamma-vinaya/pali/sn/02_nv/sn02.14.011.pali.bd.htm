<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 11. The Buddha teaches about seven data-sets: radiance, beauty, space, consciousness, nothing being real, neither-perception-nor-non-perception, and the perception of the ending of sense-experience." />
<title>SN 2 14.11: Satta-Dhatu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					II. Dutiya Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p11">Sutta 11</a></h4>

					<h1>Satta-Dhatu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg149"><span class="f2 g"><b>[149]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.011.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.14.011.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. <a id="pg150"><span class="f2 g"><b>[150]</b></span></a> "Sattimā bhikkhave, dhātuyo.|| ||</p>

					<p class="f4">Katamā satta?|| ||</p>

					<p class="f4">Ābhā-dhātu,||<br />
					subha-dhātu,||<br />
					Ākāsanañ-c'āyatana-dhātu,||<br />
					Viññāṇañ-c'āyatana-dhātu,||<br />
					Ākiñ caññ'āyatana-dhātu,||<br />
					N'eva-saññā-nā-saññ'āyatana-dhātu,||<br />
					saññā-vedayita-nirodha-dhātu.|| ||</p>

					<p class="f4">Imā kho bhikkhave, satta dhātuyo" ti.|| ||</p>

					<p class="f4">3. Evaṃ vutte aññataro bhikkhu Bhagavantaṃ etad avoca:|| ||</p>

					<p class="f4">"Yā c'āyaṃ bhante, ābhā-dhātu,||<br />
					yā ca subha-dhātu,||<br />
					yā ca Ākāsanañ-c'āyatana-dhātu,||<br />
					yā ca Viññāṇañ-c'āyatana-dhātu,||<br />
					yā ca Ākiñ caññ'āyatana-dhātu,||<br />
					yā ca N'eva-saññā-nā-saññ'āyatana-dhātu,||<br />
					yā ca saññā-vedayita-nirodha-dhātu.|| ||</p>

					<p class="f4">Imā nu kho bhante, dhātuyo kiṃ paṭicca paññāyantī" ti?|| ||</p>

					<p class="f4">4. "Yāyaṃ bhikkhu, ābhā-dhātu,||<br />
					ayaṃ dhātu andhakāraṃ paṭicca paññāyati|| ||</p>

					<p class="f4">5. Yāyaṃ bhikkhu, subha-dhātu,||<br />
					ayaṃ dhātu asubhaṃ paṭicca paññāyati.|| ||</p>

					<p class="f4">6. Yāyaṃ bhikkhu, Ākāsanañ-c'āyatana-dhātu,||<br />
					ayaṃ dhātu rūpaṃ paṭicca paññāyati.|| ||</p>

					<p class="f4">7. Yāyaṃ bhikkhu, Viññāṇañ-c'āyatana-dhātu,||<br />
					ayaṃ dhātu Ākāsanañ-c'āyatanaṃ paṭicca paññāyati.|| ||</p>

					<p class="f4">8. Yāyaṃ bhikkhu, Ākiñ caññ'āyatana-dhātu,||<br />
					ayaṃ dhātuṃ Viññāṇañ-c'āyatanaṃ paṭicca paññāyati.|| ||</p>

					<p class="f4">9. Yāyaṃ bhikkhu, N'eva-saññā-nā-saññ'āyatana-dhātu,||<br />
					ayaṃ dhātu Ākiñcaññ'āyatanaṃ paṭicca paññāyati.|| ||</p>

					<p class="f4">10. Yāyaṃ bhikkhu, saññā-vedayita-nirodha-dhātu,||<br />
					ayaṃ dhātu nirodhaṃ paṭicca paññāyatī" ti.|| ||</p>

					<p class="f4">11. "Yā c'āyaṃ bhante, ābhā-dhātu||<br />
					yā ca subha-dhātu,||<br />
					yā ca Ākāsanañ-c'āyatana-dhātu,||<br />
					yā ca Viññāṇañ-c'āyatana-dhātu,||<br />
					yā ca Ākiñ caññ'āyatana-dhātu,||<br />
					yā ca N'eva-saññā-nā-saññ'āyatana-dhātu,||<br />
					yā ca saññā-vedayita-nirodha-dhātu.|| ||</p>

					<p class="f4">Imā nu kho bhante, dhātuyo kathaṃ samāpatti pattabbā" ti?|| ||</p>

					<p class="f4">"Ya c'āyaṃ bhikkhu, ābhā-dhātu,||<br />
					yā ca subha-dhātu,||<br />
					yā ca Ākāsanañ-c'āyatana-dhātu,||<br />
					yā ca Viññāṇañ-c'āyatana-dhātu,||<br />
					yā <a id="pg151"><span class="f2 g"><b>[151]</b></span></a> ca Ākiñ caññ'āyatana-dhātu.|| ||</p>

					<p class="f4">Imā dhātuyo saññā-samāpatti pattabbā.|| ||</p>

					<p class="f4">Yāyaṃ bhikkhu, N'eva-saññā-nā-saññ'āyatana-dhātu,||<br />
					ayaṃ dhātu saṅkhārā-vasesā samāpatti pattabbā.|| ||</p>

					<p class="f4">Yāyaṃ bhikkhu, saññā-vedayita-nirodha-dhātu,||<br />
					ayaṃ dhātu nirodha-samāpatti pattabbā" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>