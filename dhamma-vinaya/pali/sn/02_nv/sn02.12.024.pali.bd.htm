<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 24. Sāriputta teaches Wanderers that ask about who causes kammic consequences that it is in all cases contact that results in kammic consequences. This is repeated to the Buddha by Ānanda, and confirmed by Gotama and then Ānanda remarking on how interesting it is that the whole doctrine could be stated with one word like this, when asked to do so, gives a version of the sequence in detail." />
<title>SN 2 12 24: Añña-Titthiya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p24">Sutta 24</a></h4>

					<h1>Añña-Titthiya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg32"><span class="f2 g"><b>[32]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.024.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.024.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.024.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Rājagahe Veḷuvane.|| ||</p>

					<p class="f4">2. Atha kho āyasmā Sāriputto pubbaṇha-samayaṃ nivāsetvā patta-cīvaram ādāya Rājagahaṃ piṇḍāya pāvisi.|| ||</p>

					<p class="f4">3. Atha kho āyasmato Sāriputtassa etad ahosi:|| ||</p>

					<p class="f4">"Atippago kho tāva Rājagahe piṇḍāya carituṃ,||<br />
					yam nūn-ā-haṃ yena añña-titthiyānaṃ paribbājakānaṃ ārāmo ten'upasaṅkameyyan?" ti.|| ||</p>

					<p class="f4">4. Atha kho āyasmā Sāriputto yena añña-titthiyānaṃ <a id="pg33"><span class="f2 g"><b>[33]</b></span></a> paribbājakānaṃ ārāmo tesupasaṅkami.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Sāriputtaṃ te añña-titthiyā paribbājakā etad avocuṃ:|| ||</p>

					<p class="f4">5. "Santāvuso Sāriputta,||<br />
					eke samaṇa-brāhmaṇā kamma-vādā sayaṃ-kataṃ dukkhaṃ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā paraṃ-kataṃ dukkhaṃ paññāpenti.|| ||</p>

					<p class="f4">Santāvuso Sāriputta,||<br />
					eke samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti.|| ||</p>

					<p class="f4">6. Idha pan'āvuso Sāriputta,||<br />
					Samaṇo Gotamo kiṃ vādī,||<br />
					kim akkhāyī?|| ||</p>

					<p class="f4">Kathaṃ vyākaramānā ca mayaṃ vutta-vādino c'eva Samaṇassa Gotamassa assāma||<br />
					na ca Samaṇaṃ Gotamaṃ abhūtena abbhācikkheyyāma?|| ||</p>

					<p class="f4">Dhammassa c'ānudhammaṃ vyākareyyāma||<br />
					na ca koci saha-dhammiko vādānupāto gārayhaṃ ṭhānaṃ āgaccheyyā" ti?|| ||</p>

					<p class="ctr c">&#9632;</p>

					<p class="f4">7. "Paṭicca-samuppannaṃ kho āvuso dukkhaṃ vuttaṃ Bhagavatā.</p>

					<p class="f4">Kim paṭicca?|| ||</p>

					<p class="f4">Phassaṇ paṭicca.|| ||</p>

					<p class="f4">Iti vadaṃ vuttavādī c'eva Bhagavato assa||<br />
					na ca Bhagavantaṃ abhūtena abbh'ācikkheyya||<br />
					dhammassa c'ānudhammaṃ vyākareyya||<br />
					na ca koci saha-dhammiko vādānupāto gārayhaṃ ṭhānaṃ āgaccheyya.|| ||</p>

					<p class="f4">8. Tatra āvuso ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					tad api phassa-pacacayā.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi <a id="pg34"><span class="f2 g"><b>[34]</b></span></a> te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">9. Tatra āvuso ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantīti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantīti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					te vata aññatra phassā paṭisaṃvedissantīti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					te vata aññatra phassā paṭisaṃvedissantīti||<br />
					n'etaṃ ṭhānaṃ vijjatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Assosi kho āyasmā Ānando āyasmato Sāriputtassa tehi añña-titthiyehi paribbājakehi saddhiṃ kathā-sallāpaṃ.|| ||</p>

					<p class="f4">11. Atha kho āyasmā Ānando Rājagahe piṇḍāya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando yāvatako āyasmato Sāriputtassa tehi añña-titthiyehi paribbājakehi saddhiṃ ahosi kathā-sallāpo,||<br />
					taṃ sabbaṃ Bhagavato ārocesi."|| ||</p>

					<p class="f4">12. "Sādhu sādhu Ānanda,||<br />
					yathā taṃ Sāriputto ca sammā vyākaramāno vyākareyya,||<br />
					paṭicca-samuppannaṃ kho Ānanda dukkhaṃ vuttaṃ mayā.|| ||</p>

					<p class="f4">Kiṃ paṭicca?|| ||</p>

					<p class="f4">Phassaṇ paṭicca.|| ||</p>

					<p class="f4">Iti vadaṃ vuttavādī c'eva me assa||<br />
					na ca maṃ abhūtena abbh'ācikkheyya,||<br />
					dhammassa c'ānudhammaṃ vyākareyya,||<br />
					na ca ko ci saha-dhammiko vādānupāto gārayhaṃ ṭhānaṃ āgaccheyya.|| ||</p>

					<p class="f4">13. Tatr'Ānanda, ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4"><a id="pg35"><span class="f2 g"><b>[35]</b></span></a> Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">14. Tatr'Ānanda ye pi te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">15. Ekam idhāhaṃ Ānanda samayaṃ idh'eva Rājagahe viharāmi Veḷuvane Kalandakanivāpe.|| ||</p>

					<p class="f4">16. Atha khv'āhaṃ Ānanda, pubbaṇha-samayaṃ nivāsetvā patta-cīvaram ādāya Rājagahaṃ piṇḍāya pāvisiṃ.|| ||</p>

					<p class="f4">17. Tassa mayhaṃ Ānanda etad ahosi:|| ||</p>

					<p class="f4">'Atippago kho tāva Rājagahe piṇḍāya carituṃ yam nūn-ā-haṃ yena añña-titthiyānaṃ paribbājakānaṃ ārāmo ten'upasaṅkameyyan' ti.|| ||</p>

					<p class="f4">18. Atha khv'āhaṃ Ānanda, yena añña-titthiyānaṃ paribbājakānaṃ ārāmo ten'upasaṅkamiṃ.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiṃ sammodiṃ.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃ.|| ||</p>

					<p class="f4">Eka-m-antaṃ nisinnaṃ kho maṃ Ānanda,||<br />
					te añña-titthiyā paribbājakā etad avocuṃ:|| ||</p>

					<p class="f4">19. 'Santāvuso Gotama, eke samaṇa-brāhmaṇā kamma-vādā sayaṃ-kataṃ dukkhaṃ paññāpenti.|| ||</p>

					<p class="f4">Santi pan'āvuso Gotama, eke samaṇa-brāhmaṇā kamma-vādā,||<br />
					paraṃ-kataṃ dukkhaṃ paññāpenti|| ||</p>

					<p class="f4">Santāvuso Gotama, eke samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti.|| ||</p>

					<p class="f4">Santi pan'āvuso Gotama, eke samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti.|| ||</p>

					<p class="f4">20. Idha no āyasmā Gotamo kiṃ vādī?|| ||</p>

					<p class="f4">Kim akkhāyī?|| ||</p>

					<p class="f4">Kathaṃ vyākaramānā ca mayaṃ vutta-vādino c'eva āyasmato Gotamassa assāma||<br />
					na ca āyasmantaṃ Gotamaṃ abhūtena <a id="pg36"><span class="f2 g"><b>[36]</b></span></a> abbhācikkheyyāma,||<br />
					Dhammassa c'ānudhammaṃ vyākareyyāma,||<br />
					na ca koci saha-dhammiko vādānupāto gārayhaṃ ṭhānaṃ āgaccheyyā' ti?|| ||</p>

					<p class="f4">21. Evaṃ vuttāhaṃ Ānanda,||<br />
					te añña-titthiye paribbājake etad avocaṃ:|| ||</p>

					<p class="f4">'Paṭicca-samuppannaṃ kho āvuso dukkhaṃ vuttaṃ mayā.|| ||</p>

					<p class="f4">Kiṃ paṭicca?|| ||</p>

					<p class="f4">Phassaṇ paṭicca.|| ||</p>

					<p class="f4">Iti vadaṃ vuttavādī c'eva me assa,||<br />
					na ca maṃ abhūtena abbh'ācikkheyya,||<br />
					Dhammassa c'ānudhammaṃ vyākareyya,||<br />
					na ca koci saha-dhammiko vādānupāto gārayhaṃ ṭhānaṃ āgaccheyya.|| ||</p>

					<p class="f4">22. Tatrā'vuso ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">23. Tatrā'vuso ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjatī'" ti.|| ||</p>

					<p class="f4">24. "Acchariyaṃ bhante,||<br />
					abbhutaṃ bhante,||<br />
					yatra hi nāma etena padena sabbo attho vutto bhavissati.|| ||</p>

					<p class="f4">Siyā nu kho bhante esevattho vitthārena vuccamāno gambhīro c'eva assa,||<br />
					gambhīrāvabhāso cā" ti.|| ||</p>

					<p class="f4">25. "Tena h'Ānanda, taññevettha paṭibhātū" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">26. "Sace maṃ bhante evaṃ puccheyyuṃ:|| ||</p>

					<p class="f4">'Jarā-māraṇaṃ āvuso Ānanda,||<br />
					kiṃ nidānaṃ||<br />
					kiṃ samudayaṃ||<br />
					kiṃ jātikaṃ||<br />
					kim pabhavan' ti?|| ||</p>

					<p class="f4">Evaṃ puṭṭhohaṃ bhante evaṃ vyākareyyaṃ:|| ||</p>

					<p class="f4">'Jarā-māraṇaṃ kho āvuso jāti-nidānaṃ,||<br />
					jāti-samudayaṃ,||<br />
					jāti-jātikaṃ,||<br />
					jāti-ppabhavan' ti|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="ctr c">&#9632;</p>

					<p class="f4">Sace maṃ bhante evaṃ puccheyyuṃ:|| ||</p>

					<p class="f4">'Jāti pan'āvuso Ānanda,||<br />
					kiṃ nidānā||<br />
					kiṃ samudayā||<br />
					kiṃ jātikā||<br />
					kim pabhavā' ti?|| ||</p>

					<p class="f4">Evaṃ puṭṭhohaṃ bhante evaṃ vyākareyyaṃ:|| ||</p>

					<p class="f4">'Jāti kho āvuso bhava-nidānā,||<br />
					bhava-samudayā,||<br />
					bhava-jātikā,||<br />
					bhava-ppabhavā' ti.|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="ctr c">&#9632;</p>

					<p class="f4">Sace maṃ bhante evaṃ puccheyyuṃ:|| ||</p>

					<p class="f4">'Bhavo pan'āvuso Ānanda,||<br />
					kiṃ nidāno,||<br />
					kiṃ samudayo,||<br />
					kiṃ jātiko,||<br />
					kim pabhavo' ti?|| ||</p>

					<p class="f4">Evaṃ puṭṭhohaṃ bhante evaṃ vyākareyyaṃ:|| ||</p>

					<p class="f4">'Bhavo kho āvuso upādāna-nidāno||<br />
					upādāna-samudayo||<br />
					upādāna-jātiko||<br />
					upādāna-ppabhavo' ti.|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="ctr c">&#9632;</p>

					<p class="f4">Sace maṃ bhante evaṃ puccheyyuṃ:|| ||</p>

					<p class="f4">'Upādāna pan'āvuso Ānanda,||<br />
					kiṃ nidāno,||<br />
					kiṃ samudayo,||<br />
					kiṃ jātiko,||<br />
					kim pabhavo' ti?|| ||</p>

					<p class="f4">Evaṃ puṭṭhohaṃ bhante evaṃ vyākareyyaṃ:|| ||</p>

					<p class="f4">'Upādānaṃ kho āvuso||<br />
					taṇhā-nidānaṃ,||<br />
					taṇhā-samudayaṃ,||<br />
					taṇhā-jātikaṃ,||<br />
					taṇhā-ppabhavo' ti.|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="ctr c">&#9632;</p>

					<p class="f4">Sace maṃ bhante evaṃ puccheyyuṃ:|| ||</p>

					<p class="f4">'Taṇhā pan'āvuso Ānanda,||<br />
					kiṃ nidānā,||<br />
					kiṃ samudayā,||<br />
					kiṃ jātikā||<br />
					kim pabhavā' ti?|| ||</p>

					<p class="f4">Evaṃ puṭṭhohaṃ bhante evaṃ vyākareyyaṃ:|| ||</p>

					<p class="f4">'Taṇhā kho āvuso vedanā-nidānā,||<br />
					vedanā-samudayā,||<br />
					vedanā-jātikā,||<br />
					vedanā-ppabhavā' ti.|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="ctr c">&#9632;</p>

					<p class="f4">Sace maṃ bhante evaṃ puccheyyuṃ:|| ||</p>

					<p class="f4">'Vedanā pan'āvuso Ānanda,||<br />
					kiṃ nidānā,||<br />
					kiṃ samudayā,||<br />
					kiṃ jātikā||<br />
					kim pabhavā' ti?|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="f4">'Vedanā kho āvuso||<br />
					phassa-nidānā,||<br />
					phassa-samudayā,||<br />
					phassa-jātikā,||<br />
					phassa-ppabhavo' ti.|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ.|| ||</p>

					<p class="ctr c">&#9632;</p>

					<p class="f4">Sace maṃ bhante evaṃ puccheyyuṃ:|| ||</p>

					<p class="f4">'Phasso pan'āvuso Ānanda,||<br />
					kiṃ nidāno,||<br />
					kiṃ samudayo,||<br />
					kiṃ jātiko,||<br />
					kim pabhavo' ti?|| ||</p>

					<p class="f4">Evaṃ puṭṭhoāhaṃ bhante evaṃ vyākareyyaṃ:|| ||</p>

					<p class="f4">'Phasso kho āvuso||<br />
					saḷāyatana-nidāno,||<br />
					saḷāyatana-samudayo,||<br />
					saḷāyatana-jātiko,||<br />
					saḷāyatana-pabhavo.|| ||</p>

					<p class="f4">Channaṃ tv'eva āvuso,||<br />
					phass'āyatanānaṃ asesa-virāga-nirodhā||<br />
					phassa-nirodho.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaṃ||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī' ti.|| ||</p>

					<p class="f4">Evaṃ puṭṭhoāhaṃ bhante evaṃ vyākareyyan" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>