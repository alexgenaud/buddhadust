<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 24. Sāriputta teaches Wanderers that ask about who causes kammic consequences that it is in all cases contact that results in kammic consequences. This is repeated to the Buddha by Ānanda, and confirmed by Gotama and then Ānanda remarking on how interesting it is that the whole doctrine could be stated with one word like this, when asked to do so, gives a version of the sequence in detail." />
<title>SN 2 12 24: Añña-Titthiya Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p24">Sutta 24</a></h4>

					<h1>Añña-Titthiya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg32"><span class="f2 g"><b>[32]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.024.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.024.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Rājagahe Veḷuvane.|| ||</p>

					<p class="f4">2. Atha kho āyasmā Sāriputto pubbaṇha-samayaɱ nivāsetvā patta-cīvaram ādāya Rājagahaɱ piṇḍāya pāvisi.|| ||</p>

					<p class="f4">3. Atha kho āyasmato Sāriputtassa etad ahosi:|| ||</p>

					<p class="f4">"Atippago kho tāva Rājagahe piṇḍāya carituɱ,||<br />
					yam nūn-ā-haɱ yena añña-titthiyānaɱ paribbājakānaɱ ārāmo ten'upasaṅkameyyan" ti.|| ||</p>

					<p class="f4">4. Atha kho āyasmā Sāriputto yena añña-titthiyānaɱ <a id="pg33"><span class="f2 g"><b>[33]</b></span></a> paribbājakānaɱ ārāmo tesupasaṅkami.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Sāriputtaɱ te añña-titthiyā paribbājakā etad avocuɱ:|| ||</p>

					<p class="f4">5. "Santāvuso Sāriputta,||<br />
					eke samaṇa-brāhmaṇā kamma-vādā sayaɱ-kataɱ dukkhaɱ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā paraɱ-kataɱ dukkhaɱ paññāpenti.|| ||</p>

					<p class="f4">Santāvuso Sāriputta,||<br />
					eke samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti.|| ||</p>

					<p class="f4">6. Idha pan'āvuso Sāriputta,||<br />
					Samaṇo Gotamo kiɱ vādī,||<br />
					kim akkhāyī?|| ||</p>

					<p class="f4">Kathaɱ vyākaramānā ca mayaɱ vutta-vādino c'eva Samaṇassa Gotamassa assāma||<br />
					na ca Samaṇaɱ Gotamaɱ abhūtena abbh'ācikkheyyāma?|| ||</p>

					<p class="f4">Dhammassa c'ānudhammaɱ vyākareyyāma||<br />
					na ca koci saha-dhammiko vād-ā-nupāto gārayhaɱ ṭhānaɱ āgaccheyyā" ti?|| ||</p>

					<p class="ctr c">&#9632;</p>

					<p class="f4">7. "Paṭicca-samuppannaɱ kho āvuso dukkhaɱ vuttaɱ Bhagavatā.</p>

					<p class="f4">Kim paṭicca?|| ||</p>

					<p class="f4">Phassaṅ paṭicca.|| ||</p>

					<p class="f4">Iti vadaɱ vuttavādī c'eva Bhagavato assa||<br />
					na ca Bhagavantaɱ abhūtena abbh'ācikkheyya||<br />
					dhammassa c'ānudhammaɱ vyākareyya||<br />
					na ca koci saha-dhammiko vād-ā-nupāto gārayhaɱ ṭhānaɱ āgaccheyya.|| ||</p>

					<p class="f4">8. Tatra āvuso ye te samaṇa-brāhmaṇā kamma-vādā sayaɱ-kataɱ dukkhaɱ paññāpenti,||<br />
					tad api phassa-pacacayā.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññāpenti||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti,||<br />
					tad api phassa-paccayā.|| ||</p>

					<p class="f4">Ye pi <a id="pg34"><span class="f2 g"><b>[34]</b></span></a> te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4">9. Tatra āvuso ye te samaṇa-brāhmaṇā kamma-vādā sayaɱ-kataɱ dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Assosi kho āyasmā Ānando āyasmato Sāriputtassa tehi añña-titthiyehi paribbājakehi saddhiɱ kathā-sallāpaɱ.|| ||</p>

					<p class="f4">11. Atha kho āyasmā Ānando Rājagahe piṇḍāya caritvā pacchā-bhattaɱ piṇḍa-pāta-paṭikkanto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando yāvatako āyasmato Sāriputtassa tehi añña-titthiyehi paribbājakehi saddhiɱ ahosi kathā-sallāpo,||<br />
					taɱ sabbaɱ Bhagavato ārocesi."|| ||</p>

					<p class="f4">12. "Sādhu sādhu Ānanda,||<br />
					yathā taɱ Sāriputto ca sammā vyākaramāno vyākareyya,||<br />
					paṭicca-samuppannaɱ kho Ānanda dukkhaɱ vuttaɱ mayā.|| ||</p>

					<p class="f4">Kiɱ paṭicca?|| ||</p>

					<p class="f4">Phassaṅ paṭicca.|| ||</p>

					<p class="f4">Iti vadaɱ vuttavādī c'eva me assa||<br />
					na ca maɱ abhūtena abbh'ācikkheyya,||<br />
					dhammassa c'ānudhammaɱ vyākareyya,||<br />
					na ca ko ci saha-dhammiko vād-ā-nupāto gārayhaɱ ṭhānaɱ āgaccheyya.|| ||</p>

					<p class="f4">13. Tatr'Ānanda, ye te samaṇa-brāhmaṇā kamma-vādā sayaɱ-kataɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4"><a id="pg35"><span class="f2 g"><b>[35]</b></span></a> Ye pi te samaṇa-brāhmaṇā kamma-vādā paraɱ-kataɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4">14. Tatr'Ānanda ye pi te samaṇa-brāhmaṇā kamma-vādā sayaɱ-kataɱ dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññāpenti, te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti, te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti, te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">15. Ekam idhāhaɱ Ānanda samayaɱ idh'eva Rājagahe viharāmi Veḷuvane Kalandakanivāpe.|| ||</p>

					<p class="f4">16. Atha khv'āhaɱ Ānanda, pubbaṇha-samayaɱ nivāsetvā patta-cīvaram ādāya Rājagahaɱ piṇḍāya pāvisiɱ.|| ||</p>

					<p class="f4">17. Tassa mayhaɱ Ānanda etad ahosi:|| ||</p>

					<p class="f4">'Atippago kho tāva Rājagahe piṇḍāya carituɱ yam nūn-ā-haɱ yena añña-titthiyānaɱ paribbājakānaɱ ārāmo ten'upasaṅkameyyan' ti.|| ||</p>

					<p class="f4">18. Atha khv'āhaɱ Ānanda, yena añña-titthiyānaɱ paribbājakānaɱ ārāmo ten'upasaṅkamiɱ.|| ||</p>

					<p class="f4">Upasaṅkamitvā tehi añña-titthiyehi paribbājakehi saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱ.|| ||</p>

					<p class="f4">Eka-m-antaɱ nisinnaɱ kho maɱ Ānanda,||<br />
					te añña-titthiyā paribbājakā etad avocuɱ:|| ||</p>

					<p class="f4">19. 'Santāvuso Gotama, eke samaṇa-brāhmaṇā kamma-vādā sayaɱ-kataɱ dukkhaɱ paññāpenti.|| ||</p>

					<p class="f4">Santi pan'āvuso Gotama, eke samaṇa-brāhmaṇā kamma-vādā,||<br />
					paraɱ-kataɱ dukkhaɱ paññāpenti|| ||</p>

					<p class="f4">Santāvuso Gotama, eke samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti.|| ||</p>

					<p class="f4">Santi pan'āvuso Gotama, eke samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti.|| ||</p>

					<p class="f4">20. Idha no āyasmā Gotamo kiɱ vādī?|| ||</p>

					<p class="f4">Kim akkhāyī?|| ||</p>

					<p class="f4">Kathaɱ vyākaramānā ca mayaɱ vutta-vādino c'eva āyasmato Gotamassa assāma||<br />
					na ca āyasmantaɱ Gotamaɱ abhūtena <a id="pg36"><span class="f2 g"><b>[36]</b></span></a> abbh'ācikkheyyāma,||<br />
					Dhammassa c'ānudhammaɱ vyākareyyāma,||<br />
					na ca koci saha-dhammiko vād-ā-nupāto gārayhaɱ ṭhānaɱ āgaccheyyā' ti?|| ||</p>

					<p class="f4">21. Evaɱ vuttāhaɱ Ānanda,||<br />
					te añña-titthiye paribbājake etad avocaɱ:|| ||</p>

					<p class="f4">'Paṭicca-samuppannaɱ kho āvuso dukkhaɱ vuttaɱ mayā.|| ||</p>

					<p class="f4">Kiɱ paṭicca?|| ||</p>

					<p class="f4">Phassaṅ paṭicca.|| ||</p>

					<p class="f4">Iti vadaɱ vuttavādī c'eva me assa,||<br />
					na ca maɱ abhūtena abbh'ācikkheyya,||<br />
					Dhammassa c'ānudhammaɱ vyākareyya,||<br />
					na ca koci saha-dhammiko vād-ā-nupāto gārayhaɱ ṭhānaɱ āgaccheyya.|| ||</p>

					<p class="f4">22. Tatrā'vuso ye te samaṇa-brāhmaṇā kamma-vādā sayaɱ-kataɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti,||<br />
					tad api phassa-paccayā.|| ||</p>

					<p class="f4">23. Tatrā'vuso ye te samaṇa-brāhmaṇā kamma-vādā sayaɱ-kataɱ dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññāpenti, te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññāpenti,||<br />
					te vata aññatra phassā paṭisaɱvedissantī' ti||<br />
					n'etaɱ ṭhānaɱ vijjatī'" ti.|| ||</p>

					<p class="f4">24. "Acchariyaɱ bhante,||<br />
					abbhutaɱ bhante,||<br />
					yatra hi nāma etena padena sabbo attho vutto bhavissati.|| ||</p>

					<p class="f4">Siyā nu kho bhante esevattho vitthārena vuccamāno gambhīro c'eva assa,||<br />
					gambhīrāvabhāso cā" ti.|| ||</p>

					<p class="f4">25. "Tena h'Ānanda, taññevettha paṭibhātū" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">26. "Sace maɱ bhante evaɱ puccheyyuɱ:|| ||</p>

					<p class="f4">'Jarā-māraṇaɱ āvuso Ānanda,||<br />
					kiɱ nidānaɱ||<br />
					kiɱ samudayaɱ||<br />
					kiɱ jātikaɱ||<br />
					kim pabhavan' ti?|| ||</p>

					<p class="f4">Evaɱ puṭṭhohaɱ bhante evaɱ vyākareyyaɱ:|| ||</p>

					<p class="f4">'Jarā-māraṇaɱ kho āvuso jāti-nidānaɱ,||<br />
					jāti-samudayaɱ,||<br />
					jāti-jātikaɱ,||<br />
					jāti-ppabhavan' ti|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="ctr c">&#9632;</p>

					<p class="f4">Sace maɱ bhante evaɱ puccheyyuɱ:|| ||</p>

					<p class="f4">'Jāti pan'āvuso Ānanda,||<br />
					kiɱ nidānā||<br />
					kiɱ samudayā||<br />
					kiɱ jātikā||<br />
					kim pabhavā' ti?|| ||</p>

					<p class="f4">Evaɱ puṭṭhohaɱ bhante evaɱ vyākareyyaɱ:|| ||</p>

					<p class="f4">'Jāti kho āvuso bhava-nidānā,||<br />
					bhava-samudayā,||<br />
					bhava-jātikā,||<br />
					bhava-ppabhavā' ti.|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="ctr c">&#9632;</p>

					<p class="f4">Sace maɱ bhante evaɱ puccheyyuɱ:|| ||</p>

					<p class="f4">'Bhavo pan'āvuso Ānanda,||<br />
					kiɱ nidāno,||<br />
					kiɱ samudayo,||<br />
					kiɱ jātiko,||<br />
					kim pabhavo' ti?|| ||</p>

					<p class="f4">Evaɱ puṭṭhohaɱ bhante evaɱ vyākareyyaɱ:|| ||</p>

					<p class="f4">'Bhavo kho āvuso upādāna-nidāno||<br />
					upādāna-samudayo||<br />
					upādāna-jātiko||<br />
					upādāna-ppabhavo' ti.|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="ctr c">&#9632;</p>

					<p class="f4">Sace maɱ bhante evaɱ puccheyyuɱ:|| ||</p>

					<p class="f4">'Upādāna pan'āvuso Ānanda,||<br />
					kiɱ nidāno,||<br />
					kiɱ samudayo,||<br />
					kiɱ jātiko,||<br />
					kim pabhavo' ti?|| ||</p>

					<p class="f4">Evaɱ puṭṭhohaɱ bhante evaɱ vyākareyyaɱ:|| ||</p>

					<p class="f4">'Upādānaɱ kho āvuso||<br />
					taṇhā-nidānaɱ,||<br />
					taṇhā-samudayaɱ,||<br />
					taṇhā-jātikaɱ,||<br />
					taṇhā-ppabhavo' ti.|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="ctr c">&#9632;</p>

					<p class="f4">Sace maɱ bhante evaɱ puccheyyuɱ:|| ||</p>

					<p class="f4">'Taṇhā pan'āvuso Ānanda,||<br />
					kiɱ nidānā,||<br />
					kiɱ samudayā,||<br />
					kiɱ jātikā||<br />
					kim pabhavā' ti?|| ||</p>

					<p class="f4">Evaɱ puṭṭhohaɱ bhante evaɱ vyākareyyaɱ:|| ||</p>

					<p class="f4">'Taṇhā kho āvuso vedanā-nidānā,||<br />
					vedanā-samudayā,||<br />
					vedanā-jātikā,||<br />
					vedanā-ppabhavā' ti.|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="ctr c">&#9632;</p>

					<p class="f4">Sace maɱ bhante evaɱ puccheyyuɱ:|| ||</p>

					<p class="f4">'Vedanā pan'āvuso Ānanda,||<br />
					kiɱ nidānā,||<br />
					kiɱ samudayā,||<br />
					kiɱ jātikā||<br />
					kim pabhavā' ti?|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="f4">'Vedanā kho āvuso||<br />
					phassa-nidānā,||<br />
					phassa-samudayā,||<br />
					phassa-jātikā,||<br />
					phassa-ppabhavo' ti.|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ.|| ||</p>

					<p class="ctr c">&#9632;</p>

					<p class="f4">Sace maɱ bhante evaɱ puccheyyuɱ:|| ||</p>

					<p class="f4">'Phasso pan'āvuso Ānanda,||<br />
					kiɱ nidāno,||<br />
					kiɱ samudayo,||<br />
					kiɱ jātiko,||<br />
					kim pabhavo' ti?|| ||</p>

					<p class="f4">Evaɱ puṭṭhoāhaɱ bhante evaɱ vyākareyyaɱ:|| ||</p>

					<p class="f4">'Phasso kho āvuso||<br />
					saḷāyatana-nidāno,||<br />
					saḷāyatana-samudayo,||<br />
					saḷāyatana-jātiko,||<br />
					saḷāyatana-pabhavo.|| ||</p>

					<p class="f4">Channaɱ tv'eva āvuso,||<br />
					phass'āyatanānaɱ asesa-virāga-nirodhā||<br />
					phassa-nirodho.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Vedanā-nirodhā taṇhā-nirodho.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-māraṇaɱ||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī' ti.|| ||</p>

					<p class="f4">Evaɱ puṭṭhoāhaɱ bhante evaɱ vyākareyyan" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>