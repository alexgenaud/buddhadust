<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya 2, Bhikkhu Samyutta, Sutta 3. Sāriputta and Moggallāna speak of a conversation between Maha-Moggallāna and Gotama via clairvoyance and clariaudience, the topic being consummate energy.">
<title>SN 2 21.3: Ghaṭo or Mahā-Nāga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					21. Bhikkhu Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p3">Sutta 3</a></h4>

					<h1>Ghaṭo or Mahā-Nāga Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg275"><span class="f2 g"><b>[275]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p1">rhyc</a>][<a href="../../../../dhamma-vinaya/wp/sn/02_nv/sn02.21.003.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.21.003.than.ati.htm#p1">than</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p2">rhyc</a>]</span> Tena kho pana samayen'āyasmā ca Sāriputto āyasmā ca Mahā-Moggallāno Rājagahe viharanti Veḷuvane Kalandakanivāpe eka-vihāre.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p3">rhyc</a>]</span> Atha kho āyasmā Sāriputto sāyaṇha-samayaṃ paṭisallāṇā vuṭṭhito yen'āyasmā Mahā-Moggallāno ten'upasaṇkami.|| ||</p>

					<p class="f4">Upasaṇkamitvā āyasmatā Mahā-Moggallānena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p4">rhyc</a>]</span> Eka-m-antaṃ nisinno kho āyasmā Sāriputto āyasmantaṃ Mahā-Moggallānaṃ etad avoca:|| ||</p>

					<p class="f4">"Vi-p-pasannāni kho te āvuso Moggallāna, indriyāni.|| ||</p>

					<p class="f4">Parisuddho mukha-vaṇṇo pariyodāto,||<br />
					santena nūnāyasmā Mahā-Moggallāno ajja vihārena vihāsī" ti.|| ||</p>

					<p class="f4">"Oḷārikena khv'āhaṃ āvuso,||<br />
					ajja vihārena vihāsiṃ.|| ||</p>

					<p class="f4">Api ca me ahosi dhammī kathā" ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p5">rhyc</a>]</span> "Kena saddhiṃ pan'āyasmato Mahā-Moggallānassa ahosi dhammī kathā" ti?|| ||</p>

					<p class="f4">"Bhagavatā kho me āvuso, saddhiṃ ahosi dhammī kathā" ti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p6">rhyc</a>]</span> "Dūre kho āvuso, Bhagavā etarahi Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Kiṃ nu kho āyasmā Mahā-Moggallāno Bhagavantaṃ iddhiyā upasaṇkami,||<br />
					udāhu Bhagavā āyasmantaṃ Mahā-Moggallānaṃ iddhiyā upasaṇkamī" ti?|| ||</p>

					<p class="f4"><a id="pg276"><span class="f2 g"><b>[276]</b></span></a> <span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p7">rhyc</a>]</span> "Na khv'āhaṃ āvuso, Bhagavantaṃ iddhiyā upasaṇkamiṃ||<br />
					na pi maṃ Bhagavā iddhiyā upasaṇkami.|| ||</p>

					<p class="f4">Api ca me yāvatā Bhagavā ettāvatā dibba-cakkhu visujjhi dibbā ca sota-dhātu.|| ||</p>

					<p class="f4">Bhagavato pi yāvatāhaṃ ettāvatā dibba-cakkhu visujjhi dibbā ca sotadhātū" ti.|| ||</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p8">rhyc</a>]</span> "Yathā kathaṃ pan'āyasmato Mahā-Moggallānassa Bhagavatā saddhiṃ ahosi dhammīkathā" ti?|| ||</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p9">rhyc</a>]</span> "Idh'āhaṃ āvuso, Bhagavantaṃ etad avocaṃ:|| ||</p>

					<p class="f4">'Āraddha-viriyo, āraddha-viriyo' ti bhante, vuccati.|| ||</p>

					<p class="f4">Kittāvatā nu kho bhante, āraddha-viriyo hotī' ti?|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p10">rhyc</a>]</span> Evaṃ vutte āvuso maṃ, Bhagavā etad avoca:|| ||</p>

					<p class="f4">'Idha Moggallāna bhikkhu āraddha-viriyo viharati:|| ||</p>

					      <p class="f4 in2">"Kāmaṃ taco ca nahārū ca aṭṭhī ca avasissatu||<br />
							sarīre, upasussatu maṃsa-lohitaṃ.||<br />
							Yaṃ taṃ purisa-thāmena purisa-viriyena purisa-parakkamena pattabbaṃ,||<br />
							na taṃ apāpuṇitvā viriyassa saṇṭhānaṃ bhavissatī" ti.|| ||</p>

					<p class="f4">Evaṃ kho Moggallāna, āraddha-viriyo hotī' ti.|| ||</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p11">rhyc</a>]</span> Evaṃ kho me āvuso, Bhagavatā saddhiṃ ahosi dhammīkathā" ti.|| ||</p>

					<p class="f4"><span class="f3">[<a id="p12">12</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p12">rhyc</a>]</span> "Seyyathā pi āvuso, Himavato pabba-tarājassa parittā pāsāṇa-sakkharā yāva-d-eva upanikkhepanamattāya.|| ||</p>

					<p class="f4">Evam eva kho mayaṃ āyasmato Mahā-Moggallānassa yāva-d-eva upanikkhepanamattāya.|| ||</p>

					<p class="f4">Āyasmā hi Mahā-Moggallāno mahiddhiko mah-ā-nubhāvo,||<br />
					ākaṇkha-māno kappaṃ tiṭṭheyyā" ti.|| ||</p>

					<p class="f4"><span class="f3">[<a id="p13">13</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p13">rhyc</a>]</span> "Seyyathā pi āvuso,||<br />
					mahatiyā loṇaghaṭāya parittā loṇasakkharā yāva-d-eva upanikkhepanamattāya.|| ||</p>

					<p class="f4">Evam eva mayaṃ āyasmato Sāriputtassa yāva-d-eva upanikkhepanamattāya.|| ||</p>

					<p class="f4"><a id="pg277"><span class="f2 g"><b>[277]</b></span></a> <span class="f3">[<a id="p14">14</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p14">rhyc</a>]</span> Āyasmā hi Sāriputto Bhagavatā aneka-pariyāyena thomito vaṇṇito pasattho:|| ||</p>

					      <p class="f4 in2">'Sāriputto va paññāya||<br />
							sīlena upasamena ca,||<br />
							So pi pāraṇgato bhikkhu||<br />
							eso paramo siyā'" ti.|| ||</p>

					<p class="f4"><span class="f3">[<a id="p15">15</a>][<a href="../../../../dhamma-vinaya/pts/sn/02_nv/sn02.21.003.rhyc.pts.htm#p15">rhyc</a>]</span> Iti hete ubho mahā-nāgā aññamaññaṃ su-bhāsitaṃ subhāsitaṃ sulapitaṃ samanumodiṃsūti.|| ||</p>
					
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>