<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 65. The Buddha describes his method of thinking prior to becoming awakened." />
<title>SN 2 12.65: Nagara Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p65">Sutta 65</a></h4>

					<h1>Nagara Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg104"><span class="f2 g"><b>[104]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.065.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.065.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.065.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.065.olds.bd.htm#p1">olds</a>]</span> Sāvatthi|| ||</p>

					<p class="f4"><span class="f3">[<a id="p2">2</a>]</span> "Pubbe me bhikkhave, sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Kicchaṃ vatāyaṃ loko āpanno jāyati ca||<br />
					jīyati ca||<br />
					mīyati ca||<br />
					cavati ca||<br />
					uppajjati ca||<br />
					atha ca||<br />
					panimassa dukkhassa nissaraṇaṃ na pajānāti jarā-maraṇassa.|| ||</p>

					<p class="f4">Kudāssu nāma imassa dukkhassa nissaraṇaṃ paññāyissati jarā-maraṇassā' ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati jarā-maraṇaṃ hoti,||<br />
					kiṃpaccayā jarā-maraṇan' ti.|| ||</p>

					<p class="f4"><span class="f3">[<a id="p4">4</a>]</span> Tassa mayhaṃ bhikkhave,||<br />
					yoniso mana-sikārā ahu paññāya abhisamayo.|| ||</p>

					<p class="f4">'Jātiyā kho sati jarā-maraṇaṃ hoti.||<br />
					Jāti-paccayā jarā-maraṇan' ti.|| ||</p>

					<p class="f4"><span class="f3">[<a id="p5">5</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati jāti hoti.||<br />
					Kiṃ paccayā jātī' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Bhavo kho sati jātiyā hoti.||<br />
					Bhava-paccayā jātī' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati bhavo hoti.||<br />
					Kiṃ paccayā bhavo' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo"|| ||</p>

					<p class="f4">'Upādāne kho sati bhavo hoti.||<br />
					Upādāna-paccayā bhavo' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati upādānaṃ hoti.||<br />
					Kiṃ paccayā upādānan' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:</p>

					<p class="f4">'Taṇhā kho sati upādānaṃ hoti.||<br />
					Taṇhā-paccayā upādānan' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati taṇhā hoti.||<br />
					Kiṃ paccayā taṇhā' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Vedanā kho sati taṇhā hoti.||<br />
					Vedanā-paccayā taṇhā' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati vedanā hoti.||<br />
					Kiṃ paccayā vedanā' ti.|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Phasse kho sati vedanā hoti.||<br />
					Phassa-paccayā vedanā' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati phasso hoti.||<br />
					Kiṃ paccayā phasso' ti.|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Saḷāyatane kho sati phasso hoti.||<br />
					saḷāyatana-paccayā phasso' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati saḷāyatanaṃ hoti.||<br />
					Kiṃ paccayā saḷāyatanan' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho sati saḷāyatanaṃ hoti.||<br />
					Nāma-rūpa-paccayā saḷāyatanan' ti.|| ||</p>

					<p class="ctr c">&#9632;</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati nāma-rūpaṃ hoti.||<br />
					Kiṃ paccayā nāma-rūpan' ti?|| ||</p>

					<p class="f4"><span class="f3">[<a id="p6">6</a>]</span> Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Viññāṇe kho sati nāma-rūpaṃ hoti.||<br />
					Viññāṇa-paccayā nāma-rūpan' ti.|| ||</p>

					<p class="f4"><span class="f3">[<a id="p7">7</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho sati viññāṇaṃ hoti.||<br />
					Kim paccayā viññāṇan' ti.|| ||</p>

					<p class="f4"><span class="f3">[<a id="p8">8</a>]</span> Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho sati viññāṇaṃ hoti.||<br />
					Nāma-rūpa-paccayā viññāṇan' ti.|| ||</p>

					<p class="f4"><span class="f3">[<a id="p9">9</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Paccudāvattati kho idaṃ viññāṇaṃ,||<br />
					nāma-rūpamhā naparaṃ gacchati.|| ||</p>

					<p class="f4">Ettāvatā jīyetha vā||<br />
					jāyetha vā||<br />
					māyetha vā||<br />
					cavetha vā||<br />
					upapajjetha vā||<br />
					yad idaṃ||<br />
					nāma-rūpa-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ,||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4"><a id="pg105"><span class="f2 g"><b>[105]</b></span></a> Evam etassa kevalassa dukkha-k-khandhassa samudayo hotī' ti.|| ||</p>

					<p class="f4"><span class="f3">[<a id="p10">10</a>]</span> 'Samudayo, samudayo' ti||<br />
					kho me bhikkhave,||<br />
					pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4"><span class="f3">[<a id="p11">11</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati jarā-maraṇaṃ na hoti?|| ||</p>

					<p class="f4">Kissa nirodhā jarā-maraṇa-nirodho' ti?|| ||</p>

					<p class="f4"><span class="f3">[<a id="p12">12</a>]</span> Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Jātiyā kho asati jarā-maraṇaṃ na hoti,||<br />
					jāti-nirodhā jarā-maraṇa-nirodho' ti.|| ||</p>

					<p class="f4"><span class="f3">[<a id="p13">13</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati jāti na hoti.||<br />
					Kissa nirodhā jāti-nirodho' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Bhavo kho asati jāti na hoti,||<br />
					bhava-nirodhā jāti-nirodho' ti.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati bhavo na hoti.||<br />
					Kissa nirodhā bhava-nirodho' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Upādāne kho asati bhavo na hoti,||<br />
					upādāna-nirodhā bhava-nirodho' ti.|| ||</p>

					<p class="f4">Tassa mayahaṃ bhikkhave, etad ahosi:|| ||</p>

					<p class="f4">'Kim hi nu kho asati upādānaṃ na hoti.||<br />
					Kissa nirodhā upādāna-nirodho' ti.|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:</p>

					<p class="f4">'Taṇhā kho asati upādānaṃ na hoti,||<br />
					taṇhā-nirodhā upādāna-nirodho ti.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati taṇhā na hoti.||<br />
					Kissa nirodhā taṇhā-nirodho' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Vedanā kho asati taṇhā na hoti.||<br />
					Vedanā-nirodhā taṇhā-nirodho' ti.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu asati vedanā na hoti.||<br />
					Kissa nirodhā vedanā-nirodho' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Phasse kho asati vedanā na hoti,||<br />
					phassa-nirodhā vedanā-nirodho' ti.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati phasso na hoti.||<br />
					Kissa nirodhā phassa-nirodho' ti?|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Saḷāyatane kho asati phasso na hoti,||<br />
					saḷāyatana-nirodhā phassa-nirodho' ti.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati saḷāyatanaṃ na hoti.||<br />
					Kissa nirodhā saḷāyatana-nirodho' ti.|| ||</p>

					<p class="f4">Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho asati saḷāyatanaṃ na hoti,||<br />
					nāma-rūpa-nirodhā saḷāyatana-nirodho' ti.|| ||</p>

					<p class="f4">Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati nāma-rūpaṃ na hoti.||<br />
					Kissa nirodhā nāma-rūpa-nirodho' ti?|| ||</p>

					<p class="f4"><span class="f3">[<a id="p14">14</a>]</span> Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Viññāṇe kho asati nāma-rūpaṃ na hoti,||<br />
					viññāṇa-nirodhā nāma-rūpa-nirodho' ti|| ||</p>

					<p class="f4"><span class="f3">[<a id="p15">15</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Kim hi nu kho asati viññāṇaṃ na hoti.||<br />
					Kissa nirodhā viññāṇa-nirodho' ti?|| ||</p>

					<p class="f4"><span class="f3">[<a id="p16">16</a>]</span> Tassa mayhaṃ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho asati viññāṇaṃ na hoti,||<br />
					nāma-rūpa-nirodhā viññāṇa-nirodho' ti.|| ||</p>

					<p class="f4"><span class="f3">[<a id="p17">17</a>]</span> Tassa mayhaṃ bhikkhave, etad ahosi:|| ||</p>

					<p class="f4">'Adhigato kho myāyaṃ Maggo bodhāya||<br />
					yad idaṃ||<br />
					nāma-rūpa-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī' ti.|| ||</p>

					<p class="f4"><span class="f3">[<a id="p18">18</a>]</span> 'Nirodho, nirodho' ti||<br />
					kho me bhikkhave,||<br />
					pubbe ananussutesu dhammesu cakkhuṃ udapādi,||<br />
					ñāṇaṃ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4"><span class="f3">[<a id="p19">19</a>]</span> Seyyathā pi, bhikkhave, puriso araññe pavane caramāno||<br />
					passeyya purāṇaṃ Maggaṃ||<br />
					purāṇañjasaṃ pubbakehi manussehi anuyātaṃ.|| ||</p>

					<p class="f4">So tam anugaccheyya,||<br />
					tam anugacchanto passeyya purāṇaṃ nagaraṃ,||<br />
					purāṇaṃ rāja-dhāniṃ <a id="pg106"><span class="f2 g"><b>[106]</b></span></a> pubbakehi manussehi ajjhāvutthaṃ||<br />
					ārāma-sampannaṃ||<br />
					vana-sampannaṃ||<br />
					pokkharaṇi-sampannaṃ||<br />
					uddāpavantam ramaṇīyaṃ.|| ||</p>

					<p class="f4"><span class="f3">[<a id="p20">20</a>]</span> Atha kho so bhikkhave,||<br />
					puriso rañño vā||<br />
					rāja-mahā-mattassa vā āroceyya|| ||</p>

					<p class="f4">'Yagghe bhante, jāneyyāsi||<br />
					ahaṃ addasaṃ araññe pavane caramāno purāṇaṃ Maggaṃ purāṇañjasaṃ pubbakehi manussehi anuyātaṃ tam anugacchiṃ.|| ||</p>

					<p class="f4">Tam anugacchanto addasaṃ purāṇaṃ nagaraṃ,||<br />
					purāṇaṃ rāja-dhāniṃ pubbakehi manussehi ajjhāvutthaṃ,||<br />
					ārāma-sampannaṃ,||<br />
					vana-sampannaṃ,||<br />
					pokkharaṇi-sampannaṃ,||<br />
					uddāpaṃvantaṃ ramaṇīyaṃ.|| ||</p>

					<p class="f4">Tam bhante, nagaraṃ māpehī' ti.|| ||</p>

					<p class="f4"><span class="f3">[<a id="p21">21</a>]</span> Atha kho bhikkhave, rājā vā rāja-mahā-matto vā||<br />
					taṃ nagaraṃ māpeyya,||<br />
					tad assa nagaraṃ aparena samayena iddhañ ce'va phītañ ca bāhu-jaññaṃ ākiṇṇa-manussaṃ vuḍḍhiṃ vepulla-p-pattaṃ.|| ||</p>

					<p class="f4">Evam eva khv'āhaṃ bhikkhave,||<br />
					addasaṃ purāṇaṃ Maggaṃ purāṇañjasaṃ pubbakehi Sammā Sambuddhehi anuyātaṃ.|| ||</p>

					<p class="f4"><span class="f3">[<a id="p22">22</a>]</span> Katamo ca so bhikkhave, purāṇa-maggo purāṇañjaso pubbakehi Sammā Sambuddhehi anuyāto?|| ||</p>

					<p class="f4">Ayam eva Ariyo Aṭṭhaṅgiko Maggo.|| ||</p>

					<p class="f4">Seyyathī pi:||<br />
					sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaṃ kho so bhikkhave purāṇa-maggo purāṇañjaso pubbakehi Sammā Sambuddhehi anuyāto.|| ||</p>

					<p class="f4">Tam anugacchiṃ,||<br />
					tam anugacchanto jarā-maraṇaṃ abbhaññāsiṃ,||<br />
					jarā-maraṇa samudayaṃ abbhaññāsiṃ,||<br />
					jarā-maraṇa-nirodhaṃ abbhaññāsiṃ,||<br />
					jarā-maraṇa-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p23">23</a>]</span> Tam anugacchiṃ,||<br />
					tam anugacchanto jātiṃ abbhaññāsiṃ,||<br />
					jātisamudayaṃ abbhaññāsiṃ,||<br />
					jāti-nirodhaṃ abbhaññāsiṃ,||<br />
					jāti-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p24">24</a>]</span> Tam anugacchiṃ,||<br />
					tam anugacchanto bhavaṃ abbhaññāsiṃ,||<br />
					bhavasamudayaṃ abbhaññāsiṃ,||<br />
					bhava-nirodhaṃ abbhaññāsiṃ,||<br />
					bhava-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p25">25</a>]</span> Tam anugacchiṃ,||<br />
					tam anugacchanto, upādānaṃ abbhaññāsiṃ,||<br />
					upādānasamudayaṃ abbhaññāsiṃ,||<br />
					upādāna-nirodhaṃ abbhaññāsiṃ,||<br />
					upādāna-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p26">26</a>]</span> Tam anugacchiṃ,||<br />
					tam anugacchanto taṇhaṃ abbhaññāsiṃ,||<br />
					taṇhāsamudayaṃ abbhaññāsiṃ,||<br />
					taṇhā-nirodhaṃ abbhaññāsiṃ,||<br />
					taṇhā-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p27">27</a>]</span> Tam anugacchiṃ,||<br />
					tam anugacchanto vedanāṃ abbhaññāsiṃ,||<br />
					vedanādasamudayaṃ abbhaññāsiṃ,||<br />
					vedanā-nirodhaṃ abbhaññāsiṃ,||<br />
					vedanā-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p28">28</a>]</span> Tam anugacchiṃ,||<br />
					tam anugacchanto phassaṃ abbhaññāsiṃ,||<br />
					phassa-samudayaṃ abbhaññāsiṃ,||<br />
					phassa-nirodhaṃ abbhaññāsiṃ,||<br />
					phassa-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p29">29</a>]</span> Tam anugacchiṃ,||<br />
					tam anugacchanto saḷāyatanaṃ abbhaññāsiṃ,||<br />
					saḷāyatanasamudayaṃ abbhaññāsiṃ,||<br />
					saḷāyatana-nirodhaṃ abbhaññāsiṃ,||<br />
					saḷāyatana-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p30">30</a>]</span> Tam anugacchiṃ,||<br />
					tam anugacchanto nāma-rūpaṃ abbhaññāsiṃ,||<br />
					nāma-rūpa-samudayaṃ abbhaññāsiṃ,||<br />
					nāma-rūpa-nirodhaṃ abbhaññāsiṃ,||<br />
					nāma-rūpa-nirodha-gāminī-paṭipadaṃ abbhaññāsiṃ.|| ||</p>

					<p class="f4"><span class="f3">[<a id="p31">31</a>]</span> Tam anugacchiṃ,||<br />
					tam anugacchanto viññāṇaṃ abbhaññāsiṃ,||<br />
					viññāṇa-samudayaṃ abbhaññāsiṃ,||<br />
					viññāṇa-nirodhaṃ abbhaññāsiṃ,||<br />
					viññāṇa-nirodha-gāminī-paṭipadaṃ aubbhaññāsiṃ.|| ||</p>

					<p class="f4"><span class="f3">[<a id="p32">32</a>]</span> Tam anugacchiṃ,||<br />
					tam anugacchanto saṅkhāre abbhaññāsiṃ,||<br />
					saṅkhārasamudayaṃ abbhaññāsiṃ,||<br />
					saṅkhāra-nirodhaṃ abbhaññāsiṃ,||<br />
					saṅkhāra-nirodha-gāminī-paṭipadaṃ abbhaññāsiṃ.|| ||</p>

					<p class="f4"><a id="pg107"><span class="f2 g"><b>[107]</b></span></a> <span class="f3">[<a id="p33">33</a>]</span> Tad abhiññā ācikkhiṃ bhikkhūnaṃ bhikkhunīnaṃ upāsakānaṃ upāsikānaṃ.|| ||</p>

					<p class="f4">Ta-y-idaṃ, bhikkhave, Brahma-cariyaṃ iddhañ c'eva phītañ ca vitthārikaṃ bāhu-jaññaṃ puthubhūtaṃ||<br />
					yāva-d-eva manussehi suppakāsitan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>