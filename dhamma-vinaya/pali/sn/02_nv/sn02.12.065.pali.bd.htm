<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 65. The Buddha describes his method of thinking prior to becoming awakened." />
<title>SN 2 12.65: Nagara Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p65">Sutta 65</a></h4>

					<h1>Nagara Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg104"><span class="f2 g"><b>[104]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.065.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.065.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.065.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.065.olds.bd.htm#p1">olds</a>]</span> Sāvatthi|| ||</p>

					<p class="f4"><span class="f3">[<a id="p2">2</a>]</span> "Pubbe me bhikkhave, sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Kicchaɱ vatāyaɱ loko āpanno jāyati ca||<br />
					jīyati ca||<br />
					mīyati ca||<br />
					cavati ca||<br />
					uppajjati ca||<br />
					atha ca||<br />
					panimassa dukkhassa nissaraṇaɱ na pajānāti jarā-maraṇassa.|| ||</p>

					<p class="f4">Kudāssu nāma imassa dukkhassa nissaraṇaɱ paññāyissati jarā-maraṇassā' ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati jarā-maraṇaɱ hoti,||<br />
					kiɱpaccayā jarā-maraṇan' ti.|| ||</p>

					<p class="f4"><span class="f3">[<a id="p4">4</a>]</span> Tassa mayhaɱ bhikkhave,||<br />
					yoniso mana-sikārā ahu paññāya abhisamayo.|| ||</p>

					<p class="f4">'Jātiyā kho sati jarā-maraṇaɱ hoti.||<br />
					Jāti-paccayā jarā-maraṇan' ti.|| ||</p>

					<p class="f4"><span class="f3">[<a id="p5">5</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati jāti hoti.||<br />
					Kiɱ paccayā jātī' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Bhavo kho sati jātiyā hoti.||<br />
					Bhava-paccayā jātī' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati bhavo hoti.||<br />
					Kiɱ paccayā bhavo' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo"|| ||</p>

					<p class="f4">'Upādāne kho sati bhavo hoti.||<br />
					Upādāna-paccayā bhavo' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati upādānaɱ hoti.||<br />
					Kiɱ paccayā upādānan' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:</p>

					<p class="f4">'Taṇhā kho sati upādānaɱ hoti.||<br />
					Taṇhā-paccayā upādānan' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati taṇhā hoti.||<br />
					Kiɱ paccayā taṇhā' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Vedanā kho sati taṇhā hoti.||<br />
					Vedanā-paccayā taṇhā' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati vedanā hoti.||<br />
					Kiɱ paccayā vedanā' ti.|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Phasse kho sati vedanā hoti.||<br />
					Phassa-paccayā vedanā' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati phasso hoti.||<br />
					Kiɱ paccayā phasso' ti.|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Saḷāyatane kho sati phasso hoti.||<br />
					saḷāyatana-paccayā phasso' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati saḷāyatanaɱ hoti.||<br />
					Kiɱ paccayā saḷāyatanan' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho sati saḷāyatanaɱ hoti.||<br />
					Nāma-rūpa-paccayā saḷāyatanan' ti.|| ||</p>

					<p class="ctr c">&#9632;</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati nāma-rūpaɱ hoti.||<br />
					Kiɱ paccayā nāma-rūpan' ti?|| ||</p>

					<p class="f4"><span class="f3">[<a id="p6">6</a>]</span> Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Viññāṇe kho sati nāma-rūpaɱ hoti.||<br />
					Viññāṇa-paccayā nāma-rūpan' ti.|| ||</p>

					<p class="f4"><span class="f3">[<a id="p7">7</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho sati viññāṇaɱ hoti.||<br />
					Kim paccayā viññāṇan' ti.|| ||</p>

					<p class="f4"><span class="f3">[<a id="p8">8</a>]</span> Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho sati viññāṇaɱ hoti.||<br />
					Nāma-rūpa-paccayā viññāṇan' ti.|| ||</p>

					<p class="f4"><span class="f3">[<a id="p9">9</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Paccudāvattati kho idaɱ viññāṇaɱ,||<br />
					nāma-rūpamhā naparaɱ gacchati.|| ||</p>

					<p class="f4">Ettāvatā jīyetha vā||<br />
					jāyetha vā||<br />
					māyetha vā||<br />
					cavetha vā||<br />
					upapajjetha vā||<br />
					yad idaɱ||<br />
					nāma-rūpa-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4"><a id="pg105"><span class="f2 g"><b>[105]</b></span></a> Evam etassa kevalassa dukkha-k-khandhassa samudayo hotī' ti.|| ||</p>

					<p class="f4"><span class="f3">[<a id="p10">10</a>]</span> 'Samudayo, samudayo' ti||<br />
					kho me bhikkhave,||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4"><span class="f3">[<a id="p11">11</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati jarā-maraṇaɱ na hoti?|| ||</p>

					<p class="f4">Kissa nirodhā jarā-maraṇa-nirodho' ti?|| ||</p>

					<p class="f4"><span class="f3">[<a id="p12">12</a>]</span> Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Jātiyā kho asati jarā-maraṇaɱ na hoti,||<br />
					jāti-nirodhā jarā-maraṇa-nirodho' ti.|| ||</p>

					<p class="f4"><span class="f3">[<a id="p13">13</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati jāti na hoti.||<br />
					Kissa nirodhā jāti-nirodho' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Bhavo kho asati jāti na hoti,||<br />
					bhava-nirodhā jāti-nirodho' ti.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati bhavo na hoti.||<br />
					Kissa nirodhā bhava-nirodho' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Upādāne kho asati bhavo na hoti,||<br />
					upādāna-nirodhā bhava-nirodho' ti.|| ||</p>

					<p class="f4">Tassa mayahaɱ bhikkhave, etad ahosi:|| ||</p>

					<p class="f4">'Kim hi nu kho asati upādānaɱ na hoti.||<br />
					Kissa nirodhā upādāna-nirodho' ti.|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:</p>

					<p class="f4">'Taṇhā kho asati upādānaɱ na hoti,||<br />
					taṇhā-nirodhā upādāna-nirodho ti.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati taṇhā na hoti.||<br />
					Kissa nirodhā taṇhā-nirodho' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Vedanā kho asati taṇhā na hoti.||<br />
					Vedanā-nirodhā taṇhā-nirodho' ti.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu asati vedanā na hoti.||<br />
					Kissa nirodhā vedanā-nirodho' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Phasse kho asati vedanā na hoti,||<br />
					phassa-nirodhā vedanā-nirodho' ti.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati phasso na hoti.||<br />
					Kissa nirodhā phassa-nirodho' ti?|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Saḷāyatane kho asati phasso na hoti,||<br />
					saḷāyatana-nirodhā phassa-nirodho' ti.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati saḷāyatanaɱ na hoti.||<br />
					Kissa nirodhā saḷāyatana-nirodho' ti.|| ||</p>

					<p class="f4">Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho asati saḷāyatanaɱ na hoti,||<br />
					nāma-rūpa-nirodhā saḷāyatana-nirodho' ti.|| ||</p>

					<p class="f4">Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati nāma-rūpaɱ na hoti.||<br />
					Kissa nirodhā nāma-rūpa-nirodho' ti?|| ||</p>

					<p class="f4"><span class="f3">[<a id="p14">14</a>]</span> Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Viññāṇe kho asati nāma-rūpaɱ na hoti,||<br />
					viññāṇa-nirodhā nāma-rūpa-nirodho' ti|| ||</p>

					<p class="f4"><span class="f3">[<a id="p15">15</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Kim hi nu kho asati viññāṇaɱ na hoti.||<br />
					Kissa nirodhā viññāṇa-nirodho' ti?|| ||</p>

					<p class="f4"><span class="f3">[<a id="p16">16</a>]</span> Tassa mayhaɱ bhikkhave,||<br />
					yoniso mana-sikārā ahu paññāya abhisamayo:|| ||</p>

					<p class="f4">'Nāma-rūpe kho asati viññāṇaɱ na hoti,||<br />
					nāma-rūpa-nirodhā viññāṇa-nirodho' ti.|| ||</p>

					<p class="f4"><span class="f3">[<a id="p17">17</a>]</span> Tassa mayhaɱ bhikkhave, etad ahosi:|| ||</p>

					<p class="f4">'Adhigato kho myāyaɱ Maggo bodhāya||<br />
					yad idaɱ||<br />
					nāma-rūpa-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ,||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī' ti.|| ||</p>

					<p class="f4"><span class="f3">[<a id="p18">18</a>]</span> 'Nirodho, nirodho' ti||<br />
					kho me bhikkhave,||<br />
					pubbe ananussutesu dhammesu cakkhuɱ udapādi,||<br />
					ñāṇaɱ udapādi,||<br />
					paññā udapādi,||<br />
					vijjā udapādi,||<br />
					āloko udapādi.|| ||</p>

					<p class="f4"><span class="f3">[<a id="p19">19</a>]</span> Seyyathā pi, bhikkhave, puriso araññe pavane caramāno||<br />
					passeyya purāṇaɱ Maggaɱ||<br />
					purāṇañjasaɱ pubbakehi manussehi anuyātaɱ.|| ||</p>

					<p class="f4">So tam anugaccheyya,||<br />
					tam anugacchanto passeyya purāṇaɱ nagaraɱ,||<br />
					purāṇaɱ rāja-dhāniɱ <a id="pg106"><span class="f2 g"><b>[106]</b></span></a> pubbakehi manussehi ajjhāvutthaɱ||<br />
					ārāma-sampannaɱ||<br />
					vana-sampannaɱ||<br />
					pokkharaṇi-sampannaɱ||<br />
					uddāpavantam ramaṇīyaɱ.|| ||</p>

					<p class="f4"><span class="f3">[<a id="p20">20</a>]</span> Atha kho so bhikkhave,||<br />
					puriso rañño vā||<br />
					rāja-mahā-mattassa vā āroceyya|| ||</p>

					<p class="f4">'Yagghe bhante, jāneyyāsi||<br />
					ahaɱ addasaɱ araññe pavane caramāno purāṇaɱ Maggaɱ purāṇañjasaɱ pubbakehi manussehi anuyātaɱ tam anugacchiɱ.|| ||</p>

					<p class="f4">Tam anugacchanto addasaɱ purāṇaɱ nagaraɱ,||<br />
					purāṇaɱ rāja-dhāniɱ pubbakehi manussehi ajjhāvutthaɱ,||<br />
					ārāma-sampannaɱ,||<br />
					vana-sampannaɱ,||<br />
					pokkharaṇi-sampannaɱ,||<br />
					uddāpaɱvantaɱ ramaṇīyaɱ.|| ||</p>

					<p class="f4">Tam bhante, nagaraɱ māpehī' ti.|| ||</p>

					<p class="f4"><span class="f3">[<a id="p21">21</a>]</span> Atha kho bhikkhave, rājā vā rāja-mahā-matto vā||<br />
					taɱ nagaraɱ māpeyya,||<br />
					tad assa nagaraɱ aparena samayena iddhañ ce'va phītañ ca bāhu-jaññaɱ ākiṇṇa-manussaɱ vuḍḍhiɱ vepulla-p-pattaɱ.|| ||</p>

					<p class="f4">Evam eva khv'āhaɱ bhikkhave,||<br />
					addasaɱ purāṇaɱ Maggaɱ purāṇañjasaɱ pubbakehi Sammā Sambuddhehi anuyātaɱ.|| ||</p>

					<p class="f4"><span class="f3">[<a id="p22">22</a>]</span> Katamo ca so bhikkhave, purāṇa-maggo purāṇañjaso pubbakehi Sammā Sambuddhehi anuyāto?|| ||</p>

					<p class="f4">Ayam eva Ariyo Aṭṭhaṅgiko Maggo.|| ||</p>

					<p class="f4">Seyyathī pi:||<br />
					sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaɱ kho so bhikkhave purāṇa-maggo purāṇañjaso pubbakehi Sammā Sambuddhehi anuyāto.|| ||</p>

					<p class="f4">Tam anugacchiɱ,||<br />
					tam anugacchanto jarā-maraṇaɱ abbhaññāsiɱ,||<br />
					jarā-maraṇa samudayaɱ abbhaññāsiɱ,||<br />
					jarā-maraṇa-nirodhaɱ abbhaññāsiɱ,||<br />
					jarā-maraṇa-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p23">23</a>]</span> Tam anugacchiɱ,||<br />
					tam anugacchanto jātiɱ abbhaññāsiɱ,||<br />
					jātisamudayaɱ abbhaññāsiɱ,||<br />
					jāti-nirodhaɱ abbhaññāsiɱ,||<br />
					jāti-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p24">24</a>]</span> Tam anugacchiɱ,||<br />
					tam anugacchanto bhavaɱ abbhaññāsiɱ,||<br />
					bhavasamudayaɱ abbhaññāsiɱ,||<br />
					bhava-nirodhaɱ abbhaññāsiɱ,||<br />
					bhava-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p25">25</a>]</span> Tam anugacchiɱ,||<br />
					tam anugacchanto, upādānaɱ abbhaññāsiɱ,||<br />
					upādānasamudayaɱ abbhaññāsiɱ,||<br />
					upādāna-nirodhaɱ abbhaññāsiɱ,||<br />
					upādāna-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p26">26</a>]</span> Tam anugacchiɱ,||<br />
					tam anugacchanto taṇhaɱ abbhaññāsiɱ,||<br />
					taṇhāsamudayaɱ abbhaññāsiɱ,||<br />
					taṇhā-nirodhaɱ abbhaññāsiɱ,||<br />
					taṇhā-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p27">27</a>]</span> Tam anugacchiɱ,||<br />
					tam anugacchanto vedanāɱ abbhaññāsiɱ,||<br />
					vedanādasamudayaɱ abbhaññāsiɱ,||<br />
					vedanā-nirodhaɱ abbhaññāsiɱ,||<br />
					vedanā-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p28">28</a>]</span> Tam anugacchiɱ,||<br />
					tam anugacchanto phassaɱ abbhaññāsiɱ,||<br />
					phassa-samudayaɱ abbhaññāsiɱ,||<br />
					phassa-nirodhaɱ abbhaññāsiɱ,||<br />
					phassa-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p29">29</a>]</span> Tam anugacchiɱ,||<br />
					tam anugacchanto saḷāyatanaɱ abbhaññāsiɱ,||<br />
					saḷāyatanasamudayaɱ abbhaññāsiɱ,||<br />
					saḷāyatana-nirodhaɱ abbhaññāsiɱ,||<br />
					saḷāyatana-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p30">30</a>]</span> Tam anugacchiɱ,||<br />
					tam anugacchanto nāma-rūpaɱ abbhaññāsiɱ,||<br />
					nāma-rūpa-samudayaɱ abbhaññāsiɱ,||<br />
					nāma-rūpa-nirodhaɱ abbhaññāsiɱ,||<br />
					nāma-rūpa-nirodha-gāminī-paṭipadaɱ abbhaññāsiɱ.|| ||</p>

					<p class="f4"><span class="f3">[<a id="p31">31</a>]</span> Tam anugacchiɱ,||<br />
					tam anugacchanto viññāṇaɱ abbhaññāsiɱ,||<br />
					viññāṇa-samudayaɱ abbhaññāsiɱ,||<br />
					viññāṇa-nirodhaɱ abbhaññāsiɱ,||<br />
					viññāṇa-nirodha-gāminī-paṭipadaɱ aubbhaññāsiɱ.|| ||</p>

					<p class="f4"><span class="f3">[<a id="p32">32</a>]</span> Tam anugacchiɱ,||<br />
					tam anugacchanto saṅkhāre abbhaññāsiɱ,||<br />
					saṅkhārasamudayaɱ abbhaññāsiɱ,||<br />
					saṅkhāra-nirodhaɱ abbhaññāsiɱ,||<br />
					saṅkhāra-nirodha-gāminī-paṭipadaɱ abbhaññāsiɱ.|| ||</p>

					<p class="f4"><a id="pg107"><span class="f2 g"><b>[107]</b></span></a> <span class="f3">[<a id="p33">33</a>]</span> Tad abhiññā ācikkhiɱ bhikkhūnaɱ bhikkhunīnaɱ upāsakānaɱ upāsikānaɱ.|| ||</p>

					<p class="f4">Ta-y-idaɱ, bhikkhave, Brahma-cariyaɱ iddhañ c'eva phītañ ca vitthārikaɱ bāhu-jaññaɱ puthubhūtaɱ||<br />
					yāva-d-eva manussehi suppakāsitan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>