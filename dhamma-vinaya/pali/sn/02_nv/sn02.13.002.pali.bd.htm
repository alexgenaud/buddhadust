<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 13: Abhisamaya Samyuttam:), Sutta 2. A simile for the great accomplishment of the Streamwinner." />
<title>SN 2 13.2: Pokkharani Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					13. Abhisamaya Saṃyutta</p>

					<h4 class="ctr"><a href="../../../../backmatter/indexes/sutta/sn/02_nv/idx_13_abhisamayasamyutta.htm#p2">Sutta 2</a></h4>

					<h1>Pokkharaṇī</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg134"><span class="f2 g"><b>[134]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.13.002.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.13.002.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi, bhikkhave,||<br />
					pokkharaṇī paññāsayojanāni āyāmena paññāsayojanāni vitthārena paññasayojanāni ubbedhena puṇṇā udakassa samatittikā kākapeyyā.|| ||</p>

					<p class="f4">Tato puriso kusaggena udakaṃ uddhareyya,||<br />
					taṃ kim maññatha bhikkhave katamannūkho bahutaraṃ yaṃ vā kusaggena udakaṃ ubbhataṃ,||<br />
					yaṃ vā pokkharaṇiyā udakan" ti?|| ||</p>

					<p class="f4">"Etad eva bhante,||<br />
					bahutaraṃ yad idaṃ pokkharaṇiyā udakaṃ.|| ||</p>

					<p class="f4">Appamattaṃ kusaggena udakaṃ ubbhataṃ.|| ||</p>

					<p class="f4">N'eva sati maṃ kalaṃ upeti,||<br />
					na sahassimaṃ kalaṃ upeti,||<br />
					na sata-sahassimaṃ kalaṃ upeti,||<br />
					pokkharaṇiyā udakaṃ upanidhāya kusaggena udakaṃ ubbhatan" ti.|| ||</p>

					<p class="f4">"Evam eva kho bhikkhave,||<br />
					ariya-sāvakassa diṭṭhi-sampannassa puggalassa abhisametāvino etad eva bahutaraṃ dukkhaṃ yad idaṃ parikkhīṇaṃ pariyādinnaṃ,||<br />
					appa-mattakaṃ avasiṭṭhaṃ.|| ||</p>

					<p class="f4">N'eva satimaṃ kalaṃ upeti,||<br />
					na sahassimaṃ kalaṃ upeti,||<br />
					na sata-sahassimaṃ kalaṃ upeti,||<br />
					purimaṃ dukkha-k-khandhaṃ parikkhīṇaṃ pariyādinnaṃ upanidhāya yad idaṃ satta-k-khattūṃ paramatā.|| ||</p>

					<p class="f4">Evaṃ mahatthiyo kho bhikkhave dhammābhisamayo,||<br />
					evaṃ mahatthiyo Dhamma-cakkhu paṭilābho" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>