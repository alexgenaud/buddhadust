<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 29. The Buddha tells the bhikkhus that any recluse or brahmin who does not understand the chain of interdependent factors that result in Pain has not realized the goal of being a recluse or brahmin, but any one who does understand has realized that goal." />
<title>SN 2 12 29: Paṭhama Samaṇa-Brāhmaṇa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p29">Sutta 29</a></h4>

					<h1>Paṭhama Samaṇa-Brāhmaṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg45"><span class="f2 g"><b>[45]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.029.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.029.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuɱ|| ||</p>

					<p class="f4">Bhagavā etad avoca:|| ||</p>

					<p class="f4">"Ye hi keci, bhikkhave, samaṇā vā brāhmaṇā vā||<br />
					jarā-māraṇaɱ na parijānanti,||<br />
					jarā-māraṇa samudayaɱ na parijānanti,||<br />
					jarā-māraṇanirodhaɱ na parijānanti,||<br />
					jarā-māraṇanirodha-gāminiɱ paṭipadaɱ na parijānanti;|| ||</p>

					<p class="f4">jātiɱ na parijānanti,||<br />
					jāti samudayaɱ na parijānanti,||<br />
					jāti-nirodhaɱ na parijānanti,||<br />
					jāti-nirodha-gāminiɱ paṭipadaɱ na parijānanti;|| ||</p>

					<p class="f4">bhavaɱ na parijānanti,||<br />
					bhavasamudayaɱ na parijānanti,||<br />
					bhava-nirodhaɱ na parijānanti,||<br />
					bhava-nirodha-gāminiɱ paṭipadaɱ na parijānanti;|| ||</p>

					<p class="f4">upādānaɱ na parijānanti,||<br />
					upādānasamudayaɱ na parijānanti,||<br />
					upādāna-nirodhaɱ na parijānanti,||<br />
					upādāna-nirodha-gāminiɱ paṭipadaɱ na parijānanti;|| ||</p>

					<p class="f4">taṇhaɱ na parijānanti,||<br />
					taṇhāsamudayaɱ na parijānanti,||<br />
					taṇhā-nirodhaɱ na parijānanti,||<br />
					taṇhā-nirodha-gāminiɱ paṭipadaɱ na parijānanti;|| ||</p>

					<p class="f4">vedanaɱ na parijānanti,||<br />
					vedanā-samudayaɱ na parijānanti,||<br />
					vedanā-nirodhaɱ na parijānanti,||<br />
					vedanā-nirodha-gāminiɱ paṭipadaɱ na parijānanti;|| ||</p>

					<p class="f4">phassaŋ na parijānanti,||<br />
					phassa-samudayaɱ na parijānanti,||<br />
					phassa-nirodhaɱ na parijānanti,||<br />
					phassa-nirodha-gāminiɱ paṭipadaɱ na parijānanti;|| ||</p>

					<p class="f4">saḷāyatanaɱ na parijānanti,||<br />
					saḷāyatanasamudayaɱ na parijānanti,||<br />
					saḷāyatana-nirodhaɱ na parijānanti,||<br />
					saḷāyatana-nirodha-gāminiɱ paṭipadaɱ na parijānanti;|| ||</p>

					<p class="f4">nāma-rūpaɱ na parijānanti,||<br />
					nāma-rūpa-samudayaɱ na parijānanti,||<br />
					nāma-rūpa-nirodhaɱ na parijānanti,||<br />
					nāma-rūpa-nirodha-gāminiɱ paṭipadaɱ na parijānanti;|| ||</p>

					<p class="f4">viññāṇaɱ na parijānanti,||<br />
					viññāṇa-samudayaɱ na parijānanti,||<br />
					viññāṇa-nirodhaɱ na parijānanti,||<br />
					viññāṇa-nirodha-gāminiɱ paṭipadaɱ na parijānanti;|| ||</p>

					<p class="f4">sankhāre na parijānanti,||<br />
					sankhārasamudayaɱ na parijānanti,||<br />
					sankhāra-nirodhaɱ na parijānanti,||<br />
					sankhāra-nirodha-gāminiɱ paṭipadaɱ na parijānanti;|| ||</p>

					<p class="f4">namete bhikkhave samaṇā vā brāhmaṇā vā samaṇesu vā samaṇasammatā, brāhmaṇesu vā brāhmaṇa-sammatā.|| ||</p>

					<p class="f4">Na ca pan'ete āyasmantā sāmaññ'atthaɱ vā brahmaññ'atthaɱ vā diṭṭhe'va dhamme sayaɱ abhiññā sacchi-katvā upasampajja viharanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye hi keci, bhikkhave, samaṇā vā brāhmaṇā vā||<br />
					jarā-māraṇaɱ parijānanti,||<br />
					jarā-māraṇa samudayaɱ parijānanti,||<br />
					jarā-māraṇanirodhaɱ parijānanti,||<br />
					jarā-māraṇanirodha-gāminiɱ paṭipadaɱ parijānanti;|| ||</p>

					<p class="f4">jātiɱ parijānanti,||<br />
					jāti samudayaɱ parijānanti,||<br />
					jāti-nirodhaɱ parijānanti,||<br />
					jāti-nirodha-gāminiɱ paṭipadaɱ parijānanti;|| ||</p>

					<p class="f4">bhavaɱ parijānanti,||<br />
					bhavasamudayaɱ parijānanti,||<br />
					bhava-nirodhaɱ parijānanti,||<br />
					bhava-nirodha-gāminiɱ paṭipadaɱ parijānanti;|| ||</p>

					<p class="f4">upādānaɱ parijānanti,||<br />
					upādānasamudayaɱ parijānanti,||<br />
					upādāna-nirodhaɱ parijānanti,||<br />
					upādāna-nirodha-gāminiɱ paṭipadaɱ parijānanti;|| ||</p>

					<p class="f4">taṇhaɱ parijānanti,||<br />
					taṇhāsamudayaɱ parijānanti,||<br />
					taṇhā-nirodhaɱ parijānanti,||<br />
					taṇhā-nirodha-gāminiɱ paṭipadaɱ parijānanti;|| ||</p>

					<p class="f4">vedanaɱ parijānanti,||<br />
					vedanā-samudayaɱ parijānanti,||<br />
					vedanā-nirodhaɱ parijānanti,||<br />
					vedanā-nirodha-gāminiɱ paṭipadaɱ parijānanti;|| ||</p>

					<p class="f4">phassaŋ parijānanti,||<br />
					phassa-samudayaɱ parijānanti,||<br />
					phassa-nirodhaɱ parijānanti,||<br />
					phassa-nirodha-gāminiɱ paṭipadaɱ parijānanti;|| ||</p>

					<p class="f4">saḷāyatanaɱ parijānanti,||<br />
					saḷāyatanasamudayaɱ parijānanti,||<br />
					saḷāyatana-nirodhaɱ parijānanti,||<br />
					saḷāyatana-nirodha-gāminiɱ paṭipadaɱ parijānanti;|| ||</p>

					<p class="f4">nāma-rūpaɱ parijānanti,||<br />
					nāma-rūpa-samudayaɱ parijānanti,||<br />
					nāma-rūpa-nirodhaɱ parijānanti,||<br />
					nāma-rūpa-nirodha-gāminiɱ paṭipadaɱ parijānanti;|| ||</p>

					<p class="f4">viññāṇaɱ parijānanti,||<br />
					viññāṇa-samudayaɱ parijānanti,||<br />
					viññāṇa-nirodhaɱ parijānanti,||<br />
					viññāṇa-nirodha-gāminiɱ paṭipadaɱ parijānanti;|| ||</p>

					<p class="f4">sankhāre parijā- <a id="pg46"><span class="f2 g"><b>[46]</b></span></a> nanti,||<br />
					sankhārasamudayaɱ parijānanti,||<br />
					sankhāra-nirodhaɱ parijānanti,||<br />
					sankhāra-nirodha-gāminiɱ paṭipadaɱ parijānanti;|| ||</p>

					<p class="f4">namete bhikkhave samaṇā vā brāhmaṇā vā samaṇesu vā samaṇasammatā, brāhmaṇesu vā brāhmaṇa-sammatā.|| ||</p>

					<p class="f4">Te ca panāyasmantā sāmaññ'atthaɱ vā brahmaññ'atthaɱ vā diṭṭhe'va dhamme sayaɱ abhiññā sacchi-katvā upasampajja viharantī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>