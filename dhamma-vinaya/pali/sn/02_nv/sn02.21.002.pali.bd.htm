<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Bhikkhu Samyutta, Sutta 2. Sāriputta states that there is nothing in the world whatsoever that would cause him suffering even including the passing away of the Master.">
<title>SN 2 21.2: Sāriputta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					XXI. Bhikkhu Saɱyutta</p>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p2">Sutta 2</a></h4>

					<h1>Upatissa (Sāriputta) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>
					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p1">rhyc</a>][<a href="../../../../dhamma-vinaya/ati/sn/02_nv/sn02.21.002.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.21.002.bodh.wp.htm#p1">bodh</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p2">rhyc</a>][<a href="../../../../dhamma-vinaya/ati/sn/02_nv/sn02.21.002.than.ati.htm#p2">than</a>]</span> Tatra kho āyasmā Sāriputto bhikkhū āmantesi:|| ||</p>

					<p class="f4">'Āvuso, bhikkhavo' ti.|| ||</p>

					<p class="f4">'Āvuso' ti kho te bhikkhū āyasmato Sāriputtassa paccassosuɱ.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p3">rhyc</a>][<a href="../../../../dhamma-vinaya/ati/sn/02_nv/sn02.21.002.than.ati.htm#p3">than</a>]</span> Āyasmā Sāriputto etad avoca:|| ||</p>

					<p class="f4">Idha mayhaɱ āvuso,||<br />
					raho-gatassa patisallīnassa etaɱ cetaso parivitakko udapādi:|| ||</p>

					<p class="f4">"Atthi nu kho taɱ kiñci lokasmiɱ||<br />
					yassa me vipariṇām-aññathā-bhāvā uppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4">Tassa mayhaɱ āvuso, etad ahosi:|| ||</p>

					<p class="f4">"N'atthi kho taɱ kiñci lokasmiɱ||<br />
					yassa me vipariṇām-aññathā-bhāvā uppajjeyyuɱ soka-parideva-dukkha-domanass'upāyāsā" ti.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p4">rhyc</a>][<a href="../../../../dhamma-vinaya/ati/sn/02_nv/sn02.21.002.than.ati.htm#p4">than</a>]</span> Evaɱ vutte āyasmā Ānando āyasmantaɱ Sāriputtaɱ etad avoca:|| ||</p>

					<p class="f4">"Satthu'pi kho te āvuso, Sāriputta,||<br />
					vipariṇām-aññathā-bhāvā nūppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p5">rhyc</a>][<a href="../../../../dhamma-vinaya/ati/sn/02_nv/sn02.21.002.than.ati.htm#p5">than</a>]</span> Satthu'pi kho me āvuso,||<br />
					vipariṇām-aññathā-bhāvā nūppajjeyyuɱ soka-parideva-dukkha-domanass'upāyāsā.|| ||</p>

					<p class="f4">Api ca me evam assa:||<br />
					mā mahesakkho vata bho,||<br />
					Satthā antara-hito mahiddhiko mah-ā-nubhāvo.|| ||</p>

					<p class="f4">Sa ce hi Bhagavā ciraɱ dīgham addhānaɱ tiṭṭheyya,||<br />
					tad assa bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan ti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p6">rhyc</a>][<a href="../../../../dhamma-vinaya/ati/sn/02_nv/sn02.21.002.than.ati.htm#p6">than</a>]</span> Tathā hi panāyasmato Sāriputtassa dīgha-rattaɱ ahiŋkāra-mamaŋkāra-mān-ā-nusayā susamūhatā.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.002.rhyc.pts.htm#p7">rhyc</a>]</span> Tasmā āyasmato Sāriputtassa Satthu pi vipariṇām-aññathā-bhāvā nūppajjeyyuɱ soka-parideva-dukkha-domanass'upāyāsā' ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>