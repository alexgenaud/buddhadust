<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 3. The Buddha admonishes the bhikkhus with the example of Kassapa, who approaches the world with an alert mind and extreme caution." />
<title>SN 2 16:3: Cand'Ūpama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					16. Kassapa Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p3">Sutta 3</a></h4>

					<h1>Cand'Ūpama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg197"><span class="f2 g"><b>[197]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-86.htm#p1">bit</a>][<a href="../../../../dhamma-vinaya/pts/sn/02_nv/sn02.16.003.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.16.003.bodh.wp.htm#p1">bodh</a>]</span> Ekaṃ samayaṃ Sāvatthiyaṃ -|| ||</p>

					<p class="f4">Cand'ūpamā bhikkhave,||<br />
					kulāni upasaṇkamatha apakasseva <a id="pg198"><span class="f2 g"><b>[198]</b></span></a> kāyaṃ,||<br />
					apakassacittaṃ,||<br />
					niccanavakā kulesu appagabbhā.|| ||</p>

					<p class="f4">Seyyathā pi bhikkhave,||<br />
					puriso charūdapānaṃ vā olokeyya pabbata-visamaṃ vā nadī-viduggaṃ vā apakasseva kāyaṃ,||<br />
					apakassacittaṃ,||<br />
					evam eva kho,||<br />
					bhikkhave,||<br />
					cand'ūpamā kulāni upasaṇkamatha apakasseva kāyaṃ apakassacittaṃ,||<br />
					niccanavakā kulesu appagabbhā.|| ||</p>

					<p class="f4">Kassapo bhikkhave,||<br />
					candūpamo kulāni upasaṇkamati apakasseva kāyaṃ apakassacittaṃ,||<br />
					niccanavako kulesu appagabbho.|| ||</p>

					<p class="f4">Taṃ kim maññatha bhikkhave?|| ||</p>

					<p class="f4">Kathaṃ-rūpo bhikkhu arahati kulāni upasaṇkamitun" ti?|| ||</p>

					<p class="f4">"Bhagava mūlakā no bhante dhammā,||<br />
					Bhagavannettikā,||<br />
					Bhagavam-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhu dhāressantī" ti.|| ||</p>

					<p class="f4">Atha kho Bhagavā ākāse pāṇiṃ cālesi.|| ||</p>

					<p class="f4">"Seyyathā pi bhikkhave,||<br />
					ayaṃ ākāse pāṇi na sajjati,||<br />
					na gayhati||<br />
					na bajjhati.|| ||</p>

					<p class="f4">Evam eva kho bhikkhave,||<br />
					yassa kassaci bhikkhuno kulāni upasaṇkamato kulesu cittaṃ na sajjati,||<br />
					na gayhati||<br />
					na bajjhati,||<br />
					"labhantu lābha-kāmā,||<br />
					puññakāmā karontu pana puññānī" ti.|| ||</p>

					<p class="f4">Yathā sakena lābhena atta-mano hoti sumano,||<br />
					evaṃ paresaṃ lābhena atta-mano hoti sumano.|| ||</p>

					<p class="f4">Eva-rūpo kho bhikkhave,||<br />
					bhikkhu arahati kulāni upasaṇkamituṃ.|| ||</p>

					<p class="f4">Kassapassa bhikkhave,||<br />
					kulāni upasaṇkamato kulesu cittaṃ na sajjati,||<br />
					na gayhati,||<br />
					na bajjhati||<br />
					"labhantu lābha-kāmā,||<br />
					puññakāmā karontu pana puññānī" ti.|| ||</p>

					<p class="f4">Yathā sakena lābhena atta-mano hoti sumano,||<br />
					evaṃ paresaṃ lābhena atta-mano hoti sumano.|| ||</p>

					<p class="f4">Eva-rūpo kho bhikkhave,||<br />
					bhikkhū arahati kulāni upasaṇkamituṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg199"><span class="f2 g"><b>[199]</b></span></a> Taṃ kiṃ maññatha bhikkhave?|| ||</p>

					<p class="f4">Kathaṃ-rūpassa bhikkhuno a-parisuddhā Dhamma-desanā hoti,||<br />
					kathaṃ-rūpassa bhikkhuno parisuddhā Dhamma-desanā hotī" ti?|| ||</p>

					<p class="f4">"Bhagava mūlakā no bhante,||<br />
					dhammā,||<br />
					Bhagavannettikā Bhagavam-paṭisaraṇā.|| ||</p>

					<p class="f4">Sādhu vata bhante,||<br />
					Bhagavantaṃ yeva paṭibhātu etassa bhāsitassa attho Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi-karotha bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Yo hi koci bhikkhave,||<br />
					bhikkhū evañcitto paresaṃ Dhammaṃ deseti:|| ||</p>

					<p class="f4">'Aho vata me Dhammaṃ suṇeyyuṃ,||<br />
					sutvā ca pana Dhammaṃ pasīdeyyuṃ,||<br />
					pasannā ca pana me pasannākāraṃ kareyyun' ti.|| ||</p>

					<p class="f4">Eva-rūpassa kho bhikkhave,||<br />
					bhikkhuno a-parisuddhā Dhamma-desanā hoti.|| ||</p>

					<p class="f4">Yo ca kho bhikkhave,||<br />
					bhikkhū evañcitto paresaṃ Dhammaṃ deseti:|| ||</p>

					<p class="f4">'Svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī' ti.|| ||</p>

					<p class="f4">Aho vata me Dhammaṃ suṇeyyuṃ,||<br />
					sutvā ca pana Dhammaṃ ājāneyyuṃ,||<br />
					ājānitvā ca pana tathattāya paṭipajjeyyun" ti.|| ||</p>

					<p class="f4">Iti Dhamma-sudhammataṃ paṭicca paresaṃ Dhammaṃ deseti.|| ||</p>

					<p class="f4">Kāruññaṃ paṭicca paresaṃ Dhammaṃ deseti.|| ||</p>

					<p class="f4">Anuddayaṃ paṭicca paresaṃ Dhammaṃ deseti.|| ||</p>

					<p class="f4">Anukampaṃ upādāya paresaṃ Dhammaṃ deseti.|| ||</p>

					<p class="f4">Eva-rūpassa kho bhikkhave,||<br />
					bhikkhuno parisuddhā Dhamma-desanā hoti.|| ||</p>

					<p class="f4">Kassapo bhikkhave,||<br />
					evaṃ-citto paresaṃ Dhammaṃ deseti:||<br />
					"svākkhāto Bhagavatā dhammo sandiṭṭhiko akāliko ehi passiko opanayiko paccattaṃ veditabbo viññūhī'ti.|| ||</p>

					<p class="f4">Aho vata <a id="pg200"><span class="f2 g"><b>[200]</b></span></a> me Dhammaṃ suṇeyyuṃ,||<br />
					sutvā ca pana Dhammaṃ ājāneyyuṃ,||<br />
					ājānitvā ca pana tathattāya paṭipajjeyyun" ti.|| ||</p>

					<p class="f4">Iti Dhamma-sudhammataṃ paṭicca paresaṃ Dhammaṃ deseti.|| ||</p>

					<p class="f4">Kāruññaṃ paṭicca paresaṃ Dhammaṃ deseti.|| ||</p>

					<p class="f4">Anuddayaṃ paṭicca paresaṃ Dhammaṃ deseti.|| ||</p>

					<p class="f4">Anukampaṃ upādāya paresaṃ Dhammaṃ deseti.|| ||</p>

					<p class="f4">Kassapena vā hi vo bhikkhave,||<br />
					ovadissāmi,||<br />
					yo vā panassa Kassapasadiso.|| ||</p>

					<p class="f4">Ovaditehi ca pana vo tathattāya paṭipajjitabban" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>