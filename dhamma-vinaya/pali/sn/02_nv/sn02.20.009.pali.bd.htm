<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The original Pali text of the Samyutta Nikaya, Nidana Vagga: 20: Opamma-Samyutta: #9: 'Naga Suttam', of the Buddhist Canon. A parable illustrating the danger of enjoying the benefits of living as a bhikkhu without being careful to avoid letting them go to one's head." />
<title>SN 2 20.9: Nāga Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					20. Opamma-Saɱuttaɱ</h4>

					<h4 class="ctr"><a href="../../../../backmatter/indexes/sutta/sn/02_nv/idx_20_opammasamyutta.htm#p9">Sutta 9</a></h4>

					<h1>Nāga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg268"><span class="f2 g"><b>[268]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.20.009.rhyc.pts.htm#p1">rhyc</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> Tena kho pana samayena aññataro navo bhikkhu ati-velaɱ kulāni upasaɱkamati,||<br />
					tam enaɱ bhikkhū evam āhaɱsu:|| ||</p>

					<p class="f4">"Mā āyasmā ati-velaɱ kulāni upasaṅkamī" ti.|| ||</p>

					<p class="f4"><span class="f3">[<a id="p3">3</a>]</span> So bhikkhūhi vuccamāno evam āha:|| ||</p>

					<p class="f4">"Ime hi nāma therā bhikkhū kulāni upasaṅkamitabbaɱ maññissanti,||<br />
					kim aṅgaɱ panāhan" ti.|| ||</p>

					<p class="f4"><span class="f3">[<a id="p4">4</a>]</span> Atha kho sambahulā bhikkhū yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4"><a id="pg269"><span class="f2 g"><b>[269]</b></span></a> <span class="f3">[<a id="p5">5</a>]</span> Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Idha bhante aññataro navo bhikkhu ati-velaɱ kulāni upasaɱkamati||<br />
					tam enaɱ bhikkhū evam āhaɱsu:|| ||</p>

					<p class="f4">'Mā āyasmā evaɱ ati-velaɱ kulāni upasaṅkamī' ti.|| ||</p>

					<p class="f4">So bhikkhū bhikkhūhi vuccamāno evam āha:|| ||</p>

					<p class="f4">'Ime hi nāma therā bhikkhū kulāni upasaṅkamitabbaɱ maññissanti,||<br />
					kim aṅgaɱ panāhan' ti" ti.|| ||</p>

					<p class="f4"><span class="f3">[<a id="p6">6</a>]</span> "Bhūta-pubbaɱ bhikkhave,||<br />
					araññāyatane mahāsarasi,||<br />
					taɱ nāgā upanissāya viharanti,||<br />
					te taɱ sarasiɱ ogāhetvā soṇḍāya bhisamūlālaɱ abbhuggahetvā suvikkhālitaɱ vikkhāletvā akaddamaɱ saṅkhāritvā ajjhoharanti.|| ||</p>

					<p class="f4">Tesaṅ taɱ vaṇṇāya c'eva hoti balāya ca,||<br />
					na ca tatonidānaɱ maraṇaɱ vā nigacchanti,||<br />
					maraṇa-mattaɱ vā dukkhaɱ.|| ||</p>

					<p class="f4"><span class="f3">[<a id="p7">7</a>]</span> Tesaɱ yeva kho pana bhikkhave,||<br />
					mahā-nāgānaɱ anusikkhamānā taruṇā bhiṇkacchāpā,||<br />
					taɱ sarasiɱ ogāhetvā soṇḍāya bhisamūlālaɱ abbhuggahetvā na suvikkhālitaɱ vikkhāletvā sakaddamaɱ saṅkh-ā-ditvā ajjhoharanti.|| ||</p>

					<p class="f4">Tesaṅ taɱ n'eva vaṇṇāya c'eva hoti na balāya,||<br />
					tato nidānaɱ maraṇaɱ vā nigacchanti,||<br />
					maraṇa-mattaɱ vā dukkhaɱ.|| ||</p>

					<p class="f4"><span class="f3">[<a id="p8">8</a>]</span> Evam eva kho bhikkhave,||<br />
					idha therā bhikkhū pubbaṇha-samayaɱ nivāsetvā patta-cīvaram ādāya gāmaɱ vā nigamaɱ vā piṇḍāya pavisanti.|| ||</p>

					<p class="f4">Te tattha dhammaɱ bhāsanti||<br />
					tesaṅ gihī pasannā karaɱ karonti,||<br />
					te taɱ lābhaɱ agadhitā amucchitā anajjhopanna,||<br />
					ādīnavadassāvino nissaraṇa-paññā paribhuñjanti.|| ||</p>

					<p class="f4">Tesaṅ taɱ vaṇṇāya c'eva hoti balāya ca,||<br />
					na ca tatonidānaɱ maraṇaɱ vā nigacchantali,||<br />
					maraṇa-mattaɱ vā dukkhaɱ.|| ||</p>

					<p class="f4"><span class="f3">[<a id="p9">9</a>]</span> Tesaɱ yeva kho pana bhikkhave,||<br />
					therānaɱ bhikkhūnaɱ anusikkhamānā navā bhikkhū pubbaṇha-samayaɱ nivāsetvā patta-cīvaram ādāya gāmaɱ vā nigamaɱ vā piṇḍāya pavisanti.|| ||</p>

					<p class="f4"><span class="f3">[<a id="p10">10</a>]</span> Te tattha dhammaɱ bhāsanti,||<br />
					tesaṅ gihī pasannā <a id="pg270"><span class="f2 g"><b>[270]</b></span></a> kāraɱ karonti,||<br />
					te taɱ lābhaɱ gadhitā mucchitā ajjhopannā anādīnavadassāvino anissaraṇa-paññā paribhuñjanti.|| ||</p>

					<p class="f4">Tesaṅ taɱ n'eva vaṇṇāya hoti na balāya,||<br />
					te tatonidānaɱ maraṇaɱ vā nigacchanti,||<br />
					maraṇa-mattaɱ vā dukkhaɱ.|| ||</p>

					<p class="f4"><span class="f3">[<a id="p11">11</a>]</span> Tasmā'ti ha bhikkhave,||<br />
					evaɱ sikkhitabbaɱ:|| ||</p>

					<p class="f4">'Agathitā amucchitā anajjhopannā ādīnavadassāvino nissaraṇa-paññā lābhaɱ paribhuñjissāmā' ti.|| ||</p>

					<p class="f4">Evaɱ hi vo bhikkhave, sikkhitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>