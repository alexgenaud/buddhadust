<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The original Pali text of the Samyutta Nikaya, Nidana Vagga: 20: Opamma-Samyutta: #9: 'Naga Suttam', of the Buddhist Canon. A parable illustrating the danger of enjoying the benefits of living as a bhikkhu without being careful to avoid letting them go to one's head." />
<title>SN 2 20.9: Nāga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					20. Opamma Saṃuttaṃ</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_20_opammasamyutta.htm#p9">Sutta 9</a></h4>

					<h1>Nāga Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg268"><span class="f2 g"><b>[268]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.20.009.rhyc.pts.htm#p1">rhyc</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> Tena kho pana samayena aññataro navo bhikkhu ati-velaṃ kulāni upasaṅkamati,||<br />
					tam enaṃ bhikkhū evam āhaṃsu:|| ||</p>

					<p class="f4">"Mā āyasmā ati-velaṃ kulāni upasaṅkamī" ti.|| ||</p>

					<p class="f4"><span class="f3">[<a id="p3">3</a>]</span> So bhikkhūhi vuccamāno evam āha:|| ||</p>

					<p class="f4">"Ime hi nāma therā bhikkhū kulāni upasaṅkamitabbaṃ maññissanti,||<br />
					kim aṅgaṃ panāhan" ti.|| ||</p>

					<p class="f4"><span class="f3">[<a id="p4">4</a>]</span> Atha kho sambahulā bhikkhū yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4"><a id="pg269"><span class="f2 g"><b>[269]</b></span></a> <span class="f3">[<a id="p5">5</a>]</span> Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Idha bhante aññataro navo bhikkhu ati-velaṃ kulāni upasaṅkamati||<br />
					tam enaṃ bhikkhū evam āhaṃsu:|| ||</p>

					<p class="f4">'Mā āyasmā evaṃ ati-velaṃ kulāni upasaṅkamī' ti.|| ||</p>

					<p class="f4">So bhikkhū bhikkhūhi vuccamāno evam āha:|| ||</p>

					<p class="f4">'Ime hi nāma therā bhikkhū kulāni upasaṅkamitabbaṃ maññissanti,||<br />
					kim aṅgaṃ panāhan' ti" ti.|| ||</p>

					<p class="f4"><span class="f3">[<a id="p6">6</a>]</span> "Bhūta-pubbaṃ bhikkhave,||<br />
					araññāyatane mahāsarasi,||<br />
					taṃ nāgā upanissāya viharanti,||<br />
					te taṃ sarasiṃ ogāhetvā soṇḍāya bhisamūlālaṃ abbhuggahetvā suvikkhālitaṃ vikkhāletvā akaddamaṃ saṅkhāritvā ajjhoharanti.|| ||</p>

					<p class="f4">Tesaṇ taṃ vaṇṇāya c'eva hoti balāya ca,||<br />
					na ca tatonidānaṃ maraṇaṃ vā nigacchanti,||<br />
					maraṇa-mattaṃ vā dukkhaṃ.|| ||</p>

					<p class="f4"><span class="f3">[<a id="p7">7</a>]</span> Tesaṃ yeva kho pana bhikkhave,||<br />
					mahā-nāgānaṃ anusikkhamānā taruṇā bhiṅkacchāpā,||<br />
					taṃ sarasiṃ ogāhetvā soṇḍāya bhisamūlālaṃ abbhuggahetvā na suvikkhālitaṃ vikkhāletvā sakaddamaṃ saṅkh-ā-ditvā ajjhoharanti.|| ||</p>

					<p class="f4">Tesaṇ taṃ n'eva vaṇṇāya c'eva hoti na balāya,||<br />
					tato nidānaṃ maraṇaṃ vā nigacchanti,||<br />
					maraṇa-mattaṃ vā dukkhaṃ.|| ||</p>

					<p class="f4"><span class="f3">[<a id="p8">8</a>]</span> Evam eva kho bhikkhave,||<br />
					idha therā bhikkhū pubbaṇha-samayaṃ nivāsetvā patta-cīvaram ādāya gāmaṃ vā nigamaṃ vā piṇḍāya pavisanti.|| ||</p>

					<p class="f4">Te tattha dhammaṃ bhāsanti||<br />
					tesaṇ gihī pasannā karaṃ karonti,||<br />
					te taṃ lābhaṃ agadhitā amucchitā anajjhopanna,||<br />
					ādīnavadassāvino nissaraṇa-paññā paribhuñjanti.|| ||</p>

					<p class="f4">Tesaṇ taṃ vaṇṇāya c'eva hoti balāya ca,||<br />
					na ca tatonidānaṃ maraṇaṃ vā nigacchantali,||<br />
					maraṇa-mattaṃ vā dukkhaṃ.|| ||</p>

					<p class="f4"><span class="f3">[<a id="p9">9</a>]</span> Tesaṃ yeva kho pana bhikkhave,||<br />
					therānaṃ bhikkhūnaṃ anusikkhamānā navā bhikkhū pubbaṇha-samayaṃ nivāsetvā patta-cīvaram ādāya gāmaṃ vā nigamaṃ vā piṇḍāya pavisanti.|| ||</p>

					<p class="f4"><span class="f3">[<a id="p10">10</a>]</span> Te tattha dhammaṃ bhāsanti,||<br />
					tesaṇ gihī pasannā <a id="pg270"><span class="f2 g"><b>[270]</b></span></a> kāraṃ karonti,||<br />
					te taṃ lābhaṃ gadhitā mucchitā ajjhopannā anādīnavadassāvino anissaraṇa-paññā paribhuñjanti.|| ||</p>

					<p class="f4">Tesaṇ taṃ n'eva vaṇṇāya hoti na balāya,||<br />
					te tatonidānaṃ maraṇaṃ vā nigacchanti,||<br />
					maraṇa-mattaṃ vā dukkhaṃ.|| ||</p>

					<p class="f4"><span class="f3">[<a id="p11">11</a>]</span> Tasmātiha bhikkhave,||<br />
					evaṃ sikkhitabbaṃ:|| ||</p>

					<p class="f4">'Agathitā amucchitā anajjhopannā ādīnavadassāvino nissaraṇa-paññā lābhaṃ paribhuñjissāmā' ti.|| ||</p>

					<p class="f4">Evaṃ hi vo bhikkhave, sikkhitabban" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>