<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali: The Pali Text of the Samyutta Nikaya, Nidana Vagga: 20: Opamma-Samyutta: #5: 'Satti Suttam', of the Buddhist Canon: a parable illustrating the protection from mental harassment achieved through a heart of friendly vibrations." />
<title>SN 2 20:5: Satti Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					20. Opammasaɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_20_opammasamyutta.htm#p5">Sutta 5</a></h4>

					<h1>Satti Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.20.005.rhyc.pts.htm#p1">rhyc</a>][<a href="../../../../dhamma-vinaya/ati/sn/02_nv/sn02.20.005.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.20.005.olds.bd.htm#p1">olds</a>]</span> Evaɱ me sutaɱ:||<br />
					Ekaɱ samayaɱ <span class="f3 g"><i>[265]</i></span> Sāvatthiyaɱ -|| ||</p>

					<p class="f4"><span class="f3">[<a id="p2">2</a>]</span> seyyathā pi bhikkhave, satti tiṇhaphalā,||<br />
					atha puriso āgaccheyya|| ||</p>

					<p class="f4">"Ahaɱ imaɱ sattiɱ tiṇha-phalaɱ pāṇinā vā muṭṭhinā vā patiḷeṇissāmi patikoṭṭessāmi pativaṭṭessāmī" ti.|| ||</p>

					<p class="f4"><span class="f3">[<a id="p3">3</a>]</span> Taɱ kim maññasi bhikkhave,||<br />
					bhabbo nu kho so puriso amuɱ sattiɱ tiṇha-phalaɱ pāṇinā vā muṭṭhinā vā patiḷeṇetuɱ patikoṭṭetuɱ pativaṭṭetun ti?|| ||</p>

					<p class="f4">'No h'etaɱ bhante.|| ||</p>

					<p class="f4"><span class="f3">[<a id="p4">4</a>]</span> Taɱ kissa hetu?|| ||</p>

					<p class="f4">Asu hi bhante, satti tiṇhaphalā na sukarā pāṇinā vā muṭṭhinā vā patiḷeṇetuɱ patikoṭṭetuɱ pativaṭṭetuɱ,||<br />
					yāva-d-eva ca pana so puriso kilamathassa vighātassa bhāgī assā' ti.|| ||</p>

					<p class="f4"><span class="f3">[<a id="p5">5</a>]</span> Evam eva kho bhikkhave,||<br />
					yassa kassaci bhikkhuno mettā ceto-vimutti bhāvitā bahulī-katā yānī-katā vatthu-katā anuṭṭhitā paricitā susamāraddhā,||<br />
					tassa ce amanusso cittaɱ khipitabbaɱ maññeyya,||<br />
					atha kho sveva amanusse kilamathassa vighātassa bhāgī assa.|| ||</p>

					<p class="f4"><span class="f3">[<a id="p6">6</a>]</span> Tasmā ti ha bhikkhave, evaɱ sikkhitabbaɱ.|| ||</p>

					<p class="f4">Mettā no ceto-vimutti bhāvitā bhavissati bahulī-katā yānī-katā vatthu-katā anuṭṭhitā paricitā susamāraddhā' ti.|| ||</p>

					<p class="f4">Evaɱ hi vo bhikkhave, sikkhitabban ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>