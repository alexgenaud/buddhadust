<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 57. The Buddha likens the contimplation of that which yokes one to rebirth to the prospects of a young tree that is well tended and recommends in stead chopping that young tree down and destroying it completely." />
<title>SN 2 12 57: Taruṇa-Rukkha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					6. Rukkha Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p57">Sutta 57</a></h4>

					<h1>Taruṇa-Rukkha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg89"><span class="f2 g"><b>[89]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.057.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.057.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">3. Bhagavā etad avoca:|| ||</p>

					<p class="f4">"Saṇyojanīyesu bhikkhave,||<br />
					dhammesu assādānupassino viharato taṇhā pavaḍḍhati.|| ||</p>

					<p class="f4">Taṇhā-paccayā upādānaṃ.|| ||</p>

					<p class="f4">Upādāna-paccayā bhavo.|| ||</p>

					<p class="f4">Bhava-paccayā jāti.|| ||</p>

					<p class="f4">Jāti-paccayā jarā-maraṇaṃ||<br />
					soka-parideva-dukkha-domanass-upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Seyyathā pi bhikkhave, taruṇo rukkho,||<br />
					tassa puriso kālena kālaṃ mūlāni palisattheyya.|| ||</p>

					<p class="f4">Kālena kālaṃ paṃsuṃ dadeyya.|| ||</p>

					<p class="f4">Kālena kālaṃ udakaṃ dadeyya.|| ||</p>

					<p class="f4">Evaṃ hi so bhikkhave taruṇo rukkho tadāhāro tad'upādāno vuddhiṃ virūḷhiṃ vepullaṃ āpajjeyya.|| ||</p>

					<p class="f4">Evaṃ hi so bhikkhave tela-p-padīpo tadāhāro tadūpādāno ciraṃ dīgham addhānaṃ jaleyya.|| ||</p>

					<p class="f4">Evam eva kho bhikkhave,||<br />
					saṃyojanīyesu dhammesu assādānupassino viharato taṇhā pavaḍḍhati.|| ||</p>

					<p class="f4">Taṇhā-paccayā upādānaṃ.|| ||</p>

					<p class="f4">Upādāna-paccayā bhavo.|| ||</p>

					<p class="f4">Bhava-paccayā jāti.|| ||</p>

					<p class="f4">Jāti-paccayā jarā-maraṇaṃ,||<br />
					soka-parideva-dukkha-domanass-upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Saṇyojanīyesu bhikkhave,||<br />
					dhammesu ādīnavānupassino viharato taṇhā nirujjhati.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Upādā-nanirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-maraṇaṃ,||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4"><a id="pg90"><span class="f2 g"><b>[90]</b></span></a> Seyyathā pi bhikkhave, taruṇo rukkho,||<br />
					atha puriso āgaccheyya kuddāla-piṭakaṃ ādāya.|| ||</p>

					<p class="f4">So taṃ rukkhaṃ mūle chindeyya.|| ||</p>

					<p class="f4">Mūle chetvā palikhaṇeyya palikhaṇitvā mūlāni uddhareyya antamaso usīranāḷamattānipi.|| ||</p>

					<p class="f4">So taṃ rukkhaṃ khaṇḍākhaṇḍikaṃ chindeyya.|| ||</p>

					<p class="f4">Khaṇḍākhaṇḍikaṃ chinditvā phāleyya.|| ||</p>

					<p class="f4">Phāletvā sakalikaṃ sakalikaṃ kareyya.|| ||</p>

					<p class="f4">Sakalikaṃ sakalikaṃ karitvā vāt'ātape visoseyya,||<br />
					vāt'ātape visosetvā agginā ḍaheyya.|| ||</p>

					<p class="f4">Agginā ḍahetvā masiṃ kareyya.|| ||</p>

					<p class="f4">Masiṃ karitvā mahāvāte vā opuneyya.|| ||</p>

					<p class="f4">Nadiyā vā sīgha-sotāya pavāheyya.|| ||</p>

					<p class="f4">Evaṃ hi so bhikkhave taruṇorukkho ucchinnanamūlo assa tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Evam eva kho bhikkhave,||<br />
					saṃyojanīyesu dhammesu ādīnavānupassino viharato taṇhā nirujjhati.|| ||</p>

					<p class="f4">Taṇhā-nirodhā upādāna-nirodho.|| ||</p>

					<p class="f4">Upādāna-nirodhā bhava-nirodho.|| ||</p>

					<p class="f4">Bhava-nirodhā jāti-nirodho.|| ||</p>

					<p class="f4">Jāti-nirodhā jarā-maraṇaṃ,||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>