<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 13. The Buddha teaches that it is because of data, the available information, that perceptions, views and thoughts arise." />
<title>SN 2 14.13: Giñjak-ā-Vasatha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					II. Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p13">Sutta 13</a></h4>

					<h1>Giñjak-ā-Vasatha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg153"><span class="f2 g"><b>[153]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.013.rhyc.pts.htm#p1">pts</a>][<a href="../../../../dhamma-vinaya/bd/sn/02_nv/sn02.14.013.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā ñātike viharati Giñjakāvasathe.|| ||</p>

					<p class="f4">2. Tatra kho Bhagavā bhikkhū āmantesi "Bhikkhavo!" ti.|| ||</p>

					<p class="f4">"Bhadante!" ti te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Dhātuṃ bhikkhave, paṭicca uppajjati saññā,||<br />
					uppajjati diṭṭhi,||<br />
					uppajjati vitakko" ti.|| ||</p>

					<p class="f4">4. Evaṃ vutte, āyasmā Saddho Kaccāyano Bhagavantaṃ etad avoca:|| ||</p>

					<p class="f4">"Yāyaṃ bhante, diṭṭhi 'a-Sammā Sambuddhesu Sammā-sambuddho' ti —||<br />
					ayaṃ nu kho bhante, diṭṭhi||<br />
					kiṃ paṭicca paññāyatī" ti?|| ||</p>

					<p class="f4">5. "Mahatī kho esā Kaccāyana, dhātu||<br />
					yad idaṃ avijjā-dhātu.|| ||</p>

					<p class="f4"><a id="pg154"><span class="f2 g"><b>[154]</b></span></a> 6. Hīnaṃ Kaccāyana, dhātuṃ paṭicca uppajjati||<br />
					hīnā saññā,||<br />
					hīnā diṭṭhi,||<br />
					hīno vitakko,||<br />
					hīnā cetanā,||<br />
					hīnā patthanā,||<br />
					hīno paṇidhi,||<br />
					hīno puggalo,||<br />
					hīnā vācā||<br />
					hīnaṃ ācikkhati,||<br />
					deseti,||<br />
					paññapeti,||<br />
					paṭṭhapeti,||<br />
					vivarati,||<br />
					vibhajati,||<br />
					uttānīkaroti||<br />
					hīnā tassa uppattī ti vadāmi.|| ||</p>

					<p class="f4">7. Majjhamaṃ Kaccāyana, dhātuṃ paṭicca uppajjati majjhamā saññā,||<br />
					majjhamā diṭṭhi,||<br />
					majjhamo vitakko,||<br />
					majjhamā cetanā,||<br />
					majjhamā patthanā,||<br />
					majjhamo paṇidhi,||<br />
					majjhamo puggalo,||<br />
					majjhamā vācā||<br />
					majjhamaṃ ācikkhati,||<br />
					deseti,||<br />
					paññapeti,||<br />
					paṭṭhapeti,||<br />
					vivarati,||<br />
					vibhajati,||<br />
					uttānīkaroti||<br />
					majjhamā tassa uppattī ti vadāmi.|| ||</p>

					<p class="f4">Paṇītaṃ Kaccāyana dhātuṃ paṭicca uppajjati||<br />
					paṇītā saññā,||<br />
					paṇītā diṭṭhi,||<br />
					paṇīto vitakko,||<br />
					paṇītā cetanā,||<br />
					paṇītā patthanā,||<br />
					paṇīto paṇidhi,||<br />
					paṇīto puggalo,||<br />
					paṇītā vācā||<br />
					paṇītaṃ ācikkhati,||<br />
					deseti,||<br />
					paññāpeti,||<br />
					paṭṭhapeti,||<br />
					vivarati,||<br />
					vibhajati,||<br />
					uttānīkaroti||<br />
					paṇītā tassa uppattī ti vadāmī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>