<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 13. The Buddha teaches that it is because of data, the available information, that perceptions, views and thoughts arise." />
<title>SN 2 14.13: Giñjak-ā-Vasatha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					14. Dhātu-Saɱyuttaɱ<br />
					II. Dutiya Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p13">Sutta 13</a></h4>

					<h1>Giñjak-ā-Vasatha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg153"><span class="f2 g"><b>[153]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.013.rhyc.pts.htm#p1">pts</a>][<a href="../../../../dhamma-vinaya/bd/sn/02_nv/sn02.14.013.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā ñātike viharati Giñjakāvasathe.|| ||</p>

					<p class="f4">2. Tatra kho Bhagavā bhikkhū āmantesi "Bhikkhavo!" ti.|| ||</p>

					<p class="f4">"Bhadante!" ti te bhikkhū Bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Dhātuɱ bhikkhave, paṭicca uppajjati saññā,||<br />
					uppajjati diṭṭhi,||<br />
					uppajjati vitakko" ti.|| ||</p>

					<p class="f4">4. Evaɱ vutte, āyasmā Saddho Kaccāyano Bhagavantaɱ etad avoca:|| ||</p>

					<p class="f4">"Yāyaɱ bhante, diṭṭhi 'a-Sammā-Sam-Buddhesu Sammā-sambuddho' ti —||<br />
					ayaɱ nu kho bhante, diṭṭhi||<br />
					kiɱ paṭicca paññāyatī" ti?|| ||</p>

					<p class="f4">5. "Mahatī kho esā Kaccāyana, dhātu||<br />
					yad idaɱ avijjā-dhātu.|| ||</p>

					<p class="f4"><a id="pg154"><span class="f2 g"><b>[154]</b></span></a> 6. Hīnaɱ Kaccāyana, dhātuɱ paṭicca uppajjati||<br />
					hīnā saññā,||<br />
					hīnā diṭṭhi,||<br />
					hīno vitakko,||<br />
					hīnā cetanā,||<br />
					hīnā patthanā,||<br />
					hīno paṇidhi,||<br />
					hīno puggalo,||<br />
					hīnā vācā||<br />
					hīnaɱ ācikkhati,||<br />
					deseti,||<br />
					paññapeti,||<br />
					paṭṭhapeti,||<br />
					vivarati,||<br />
					vibhajati,||<br />
					uttānīkaroti||<br />
					hīnā tassa uppattī ti vadāmi.|| ||</p>

					<p class="f4">7. Majjhamaɱ Kaccāyana, dhātuɱ paṭicca uppajjati majjhamā saññā,||<br />
					majjhamā diṭṭhi,||<br />
					majjhamo vitakko,||<br />
					majjhamā cetanā,||<br />
					majjhamā patthanā,||<br />
					majjhamo paṇidhi,||<br />
					majjhamo puggalo,||<br />
					majjhamā vācā||<br />
					majjhamaɱ ācikkhati,||<br />
					deseti,||<br />
					paññapeti,||<br />
					paṭṭhapeti,||<br />
					vivarati,||<br />
					vibhajati,||<br />
					uttānīkaroti||<br />
					majjhamā tassa uppattī ti vadāmi.|| ||</p>

					<p class="f4">Paṇītaɱ Kaccāyana dhātuɱ paṭicca uppajjati||<br />
					paṇītā saññā,||<br />
					paṇītā diṭṭhi,||<br />
					paṇīto vitakko,||<br />
					paṇītā cetanā,||<br />
					paṇītā patthanā,||<br />
					paṇīto paṇidhi,||<br />
					paṇīto puggalo,||<br />
					paṇītā vācā||<br />
					paṇītaɱ ācikkhati,||<br />
					deseti,||<br />
					paññāpeti,||<br />
					paṭṭhapeti,||<br />
					vivarati,||<br />
					vibhajati,||<br />
					uttānīkaroti||<br />
					paṇītā tassa uppattī ti vadāmī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>