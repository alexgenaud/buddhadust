<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Bhikkhu Samyutta, Sutta 9. The Buddha admonishes Tissa, nephew to Gotama's father, to learn to accept criticism as well as give it.">
<title>SN 2 21.9: Tisso</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					XXI. Bhikkhu Saɱyutta</p>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p9">Sutta 9</a></h4>

					<h1>Tisso Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p1">rhyc</a>][<a href="../../../../dhamma-vinaya/wp/sn/02_nv/sn02.21.009.bodh.wp.htm#p1">bodh</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.||<br />
					Jetavane Anāthapiṇḍikassa ārāme.|| ||</p>

					<p class="f4"><a id="pg282"><span class="f2 g"><b>[282]</b></span></a> <span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p2">rhyc</a>]</span> Atha kho āyasmā Tisso Bhagavato pitucchāputto yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi,||<br />
					dukkhī dummano assūni pavattayamāno.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p3">rhyc</a>]</span> Atha kho Bhagavā āyasmantaɱ Tissaɱ etad avoca:|| ||</p>

					<p class="f4">Kiɱ nu kho tvaɱ Tissa,||<br />
					eka-m-antaɱ nisinno||<br />
					dukkhī dummano assūni pavattayamāno' ti?|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p4">rhyc</a>]</span> Tathā hi pana maɱ bhante,||<br />
					bhikkhū samantā vācāya sannitodakena sañjambhariɱ akaɱsū' ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p5">rhyc</a>]</span>Tathā hi pana tvaɱ Tissa,||<br />
					vattā no ca vacana-k-khamo.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p6">rhyc</a>]</span> Na kho te taɱ Tissa,||<br />
					patirūpaɱ kula-puttassa saddhā agārasmā anagāriyaɱ pabba-jitassa,||<br />
					yaɱ tvaɱ vattā no vacana-k-khamo.|| ||</p>

					<p class="f4">Etaɱ kho te Tissa,||<br />
					patirūpaɱ kula-puttassa saddhā agārasmā anagāriyaɱ pabba-jitassa,||<br />
					yaɱ tvaɱ vattā assa vacana-k-khamo cā' ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p7">rhyc</a>]</span> Idam avoca Bhagavā.|| ||</p>

					<p class="f4">Idaɱ vatvāna Sugato athāparaɱ etad avoca Satthā:|| ||</p>

					      <p class="f4 in2">Kiɱ nu kujjhasi mā kujjhi||<br />
							Akodho Tissa te varaɱ,||<br />
							Kodhamānamakkha-vinayatthaɱ hi||<br />
							Tissa Brahma-cariyaɱ vussatī' ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>