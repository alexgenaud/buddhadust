<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 2, Bhikkhu Samyutta, Sutta 9. The Buddha admonishes Tissa, nephew to Gotama's father, to learn to accept criticism as well as give it.">
<title>SN 2 21.9: Tissa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					21. Bhikkhu Saṃyutta</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_21_bhikkhusamyutta.htm#p9">Sutta 9</a></h4>

					<h1>Tissa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p1">rhyc</a>][<a href="../../../../dhamma-vinaya/wp/sn/02_nv/sn02.21.009.bodh.wp.htm#p1">bodh</a>]</span> E<span class="fp2">VAṂ ME</span> S<span class="fp2">UTAṂ:</span>|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati,||<br />
					Jetavane Anāthapiṇḍikassa ārāme.|| ||</p>

					<p class="f4"><a id="pg282"><span class="f2 g"><b>[282]</b></span></a> <span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p2">rhyc</a>]</span> Atha kho āyasmā Tisso Bhagavato pitu-c-chā-putto yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi,||<br />
					dukkhī dummano assūni pavattayamāno.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p3">rhyc</a>]</span> Atha kho Bhagavā āyasmantaṃ Tissaṃ etad avoca:|| ||</p>

					<p class="f4">"Kiṃ nu kho tvaṃ Tissa,||<br />
					eka-m-antaṃ nisinno||<br />
					dukkhī dummano assūni pavattayamāno" ti?|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p4">rhyc</a>]</span> "Tathā hi pana maṃ bhante,||<br />
					bhikkhū samantā vācāya sannitodakena sañjambhariṃ akaṃsū" ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p5">rhyc</a>]</span> "Tathā hi pana tvaṃ Tissa,||<br />
					vattā no ca vacana-k-khamo.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p6">rhyc</a>]</span> Na kho te taṃ Tissa,||<br />
					patirūpaṃ kula-puttassa saddhā agārasmā anagāriyaṃ pabba-jitassa,||<br />
					yaṃ tvaṃ vattā no vacana-k-khamo.|| ||</p>

					<p class="f4">Etaṃ kho te Tissa,||<br />
					patirūpaṃ kula-puttassa saddhā agārasmā anagāriyaṃ pabba-jitassa,||<br />
					yaṃ tvaṃ vattā assa vacana-k-khamo cā" ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/02_nv/sn02.21.009.rhyc.pts.htm#p7">rhyc</a>]</span> Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idaṃ vatvāna Sugato athāparaṃ etad avoca Satthā:|| ||</p>

					      <p class="f4 in2">Kiṃ nu kujjhasi mā kujjhi||<br />
							Akodho Tissa te varaṃ,||<br />
							Kodhamānamakkha-vinayatthaṃ hi||<br />
							Tissa Brahma-cariyaṃ vussatī' ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>