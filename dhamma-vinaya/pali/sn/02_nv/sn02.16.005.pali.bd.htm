<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 16: Kassapa Samyuttam), Sutta 5. Maha Kassapa extolls the virtues of living the austere life." />
<title>SN 2 16:5: Jiṇṇa Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					16. Kassapa Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_16_kassapasamyutta.htm#p5">Sutta 5</a></h4>

					<h1>Jiṇṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.16.005.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.16.005.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.16.005.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati veluvane kalandaka nivāpe.|| ||</p>

					<p class="f4">Atha kho āyasmā Mahā-Kassapo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ mahāKassapaɱ Bhagavā etad avoca:|| ||</p>

					<p class="f4">"Jiṇṇo si dāni tvaɱ Kassapa.|| ||</p>

					<p class="f4">Garukāni kho te imāni sāṇāni paɱsukūlāni nibbasanāni.|| ||</p>

					<p class="f4">Tasmā ti ha tvaɱ Kassapa, gahapatikāni c'eva cīvarāni dhārehi,||<br />
					nimantaṇesu ca bhuñjāhi,||<br />
					mamañ ca santike viharāhī" ti.|| ||</p>

					<p class="f4">"Ahaɱ kho bhante,||<br />
					dīgha-rattaɱ āraññako c'eva,||<br />
					ārañña-kattassa ca vaṇṇa-vādī;||<br />
					piṇḍa-pātiko c'eva,||<br />
					piṇḍa-pātikattassa ca vaṇṇa-vādī;||<br />
					paɱsu-kūliko c'eva,||<br />
					paɱsu-kūli-kattassa ca vaṇṇa-vādī;||<br />
					te-cīvariko c'eva,||<br />
					te-cīvari-kattassa ca vaṇṇa-vādī;||<br />
					appiccho c'eva,||<br />
					appicchatāya ca vaṇṇa-vādī;||<br />
					santuṭṭho c'eva,||<br />
					santuṭṭhiyā ca vaṇṇa-vādī;||<br />
					pavivitto c'eva,||<br />
					pavivekassa ca vaṇṇa-vādī;||<br />
					asaɱsaṭṭho c'eva,||<br />
					asaŋsaggassa ca vaṇṇa-vādī;||<br />
					āraddha-viriyo c'eva,||<br />
					viriy'ārambhassa ca vaṇṇa-vādī".|| ||</p>

					<p class="f4">"Kiɱ pana tvaɱ Kassapa,||<br />
					attha-vasaɱ sampassamāno,||<br />
					dīgha-rattaɱ āraññako c'eva,||<br />
					āraññakatassa ca vaṇṇa-vādī;||<br />
					piṇḍa-pātiko c'eva,||<br />
					piṇḍa-pātikassa ca vaṇṇa-vādī;||<br />
					paɱsu-kūliko c'eva,||<br />
					paɱsu-kūli-kattassa ca vaṇṇa-vādī;||<br />
					te-cīvariko c'eva,||<br />
					te-cīvari-kattassa ca vaṇṇa-vādī;||<br />
					appiccho c'eva,||<br />
					appicchatāya ca vaṇṇa-vādī;||<br />
					santuṭṭho c'eva,||<br />
					santuṭṭhiyā ca vaṇṇa-vādī;||<br />
					pavivitto c'eva,||<br />
					pavivekassa ca vaṇṇa-vādī;||<br />
					asaɱsaṭṭho c'eva,||<br />
					asaŋsaggassa ca vaṇṇa-vādī;||<br />
					āraddha-viriyo c'eva,||<br />
					viriy'ārambhassa ca vaṇṇa-vādī" ti?|| ||</p>

					<p class="f4">"Dve khohaɱ bhante,||<br />
					attha-vase sampassamāno||<br />
					dīgha-rattaɱ āraññako c'eva,||<br />
					ārañña-kattassa ca vaṇṇa-vādī;||<br />
					<a id="pg203"><span class="f2 g"><b>[203]</b></span></a> piṇḍa-pātiko c'eva,||<br />
					piṇḍa-pātikassa ca vaṇṇa-vādī;||<br />
					paɱsu-kūliko c'eva,||<br />
					paɱsu-kūli-kattassa ca vaṇṇa-vādī;||<br />
					te-cīvariko c'eva,||<br />
					te-cīvari-kattassa ca vaṇṇa-vādī;||<br />
					appiccho c'eva,||<br />
					appicchatāya ca vaṇṇa-vādī;||<br />
					santuṭṭho c'eva,||<br />
					santuṭṭhiyā ca vaṇṇa-vādī;||<br />
					pavivitto c'eva,||<br />
					pavivekassa ca vaṇṇa-vādī;||<br />
					asaɱsaṭṭho c'eva,||<br />
					asaŋsaggassa ca vaṇṇa-vādī;||<br />
					āraddha-viriyo c'eva,||<br />
					viriy'ārambhassa ca vaṇṇa-vādī:|| ||</p>

					<p class="f4">Attanā ca diṭṭha-dhamma-sukha-vihāraɱ sampassamāno -||<br />
					pacchimañ cajanataɱ anukampamāno|| ||</p>

					<p class="f4">'App'eva nāma pacchimā janatā diṭṭh'ānugatiɱ āpajjeyya.|| ||</p>

					<p class="f4">Ye kira te ahesuɱ buddhānubuddhasāvakā,||<br />
					te||<br />
					dīgha-rattaɱ āraññakā c'eva ahesuɱ,||<br />
					ārañña-kattassa ca vaṇṇavādino;||<br />
					piṇḍa-pātikā c'eva ahesuɱ,||<br />
					piṇḍa-pātikattassa ca vaṇṇavādino;||<br />
					paɱsu-kūlikā c'eva ahesuɱ,||<br />
					paɱsu-kūli-kattassa ca vaṇṇavādino;||<br />
					te-cīvarikā c'eva ahesuɱ,||<br />
					te-cīvari-kattassa ca vaṇṇavādino;||<br />
					appicchā c'eva ahesuɱ,||<br />
					appicchassa ca vaṇṇavādino;||<br />
					santuṭṭhā c'eva ahesuɱ,||<br />
					santuṭṭhassa ca vaṇṇavādino;||<br />
					pavivittā c'eva ahesuɱ,||<br />
					pavivittassa ca vaṇṇavādino;||<br />
					asaɱsaṭṭhā c'eva ahesuɱ,||<br />
					asaɱsaṭṭhassa ca vaṇṇavādino;||<br />
					āraddha-viriyā c'eva ahesuɱ,||<br />
					viriy'ārambhassa ca vaṇṇavādino' ti.|| ||</p>

					<p class="f4">Te tathattāya paṭipajjissanti.|| ||</p>

					<p class="f4">Tesaɱ taɱ bhavissati dīgha-rattaɱ hitāya sukhāya.|| ||</p>

					<p class="f4">"Ime khohaɱ bhante,||<br />
					dve attha-vase sampassamāno||<br />
					dīgha-rattaɱ āraññako c'eva,||<br />
					ārañña-kattassa ca vaṇṇa-vādī;||<br />
					piṇḍa-pātiko c'eva,||<br />
					piṇḍa-pātikassa ca vaṇṇa-vādī;||<br />
					paɱsu-kūliko c'eva,||<br />
					paɱsu-kūli-kattassa ca vaṇṇa-vādī;||<br />
					te-cīvariko c'eva,||<br />
					te-cīvari-kattassa ca vaṇṇa-vādī;||<br />
					appiccho c'eva,||<br />
					appicchatāya ca vaṇṇa-vādī;||<br />
					santuṭṭho c'eva,||<br />
					santuṭṭhiyā ca vaṇṇa-vādī;||<br />
					pavivitto c'eva,||<br />
					pavivekassa ca vaṇṇa-vādī;||<br />
					asaɱsaṭṭho c'eva,||<br />
					asaŋsaggassa ca vaṇṇa-vādī;||<br />
					āraddha-viriyo c'eva,||<br />
					viriy'ārambhassa ca vaṇṇa-vādī" ti.|| ||</p>

					<p class="f4">"Sādhu, sādhu, Kassapa,||<br />
					bahu-jana-hitāya kira tvaɱ Kassapa,||<br />
					paṭi-panno bahu-jana-sukhāya lokānukampāya atthāya hitāya sukhāya deva-manussānaɱ.|| ||</p>

					<p class="f4">Tasmā ti ha tvaɱ Kassapa,||<br />
					sāṇāni c'eva paɱsukūlāni dhārehi nibbasanāni,||<br />
					piṇḍāya ca carāhi,||<br />
					araññe ca viharāhī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>