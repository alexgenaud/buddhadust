<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 11. The Buddha enumerates the four foods which sustain living and shows their connection to the chain of interdependent factors (paticca samuppada) that result in birth, old age, sickness, and death." />
<title>SN 2 12 11: Ahara Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p11">Sutta 11</a></h4>

					<h1>Āhāra Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg11"><span class="f2 g"><b>[11]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.011.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.011.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.011.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.12.011.olds.bd.htm#p1">olds</a>]</span> <a id="pg216"><span class="f2 g"><b>[216]</b></span></a> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">Cattāro me bhikkhave,||<br />
					āhārā bhūtānaṃ vā||<br />
					sattāṇaṃ ṭhitiyā sambhavesīnaṃ vā anuggahāya.|| ||</p>

					<p class="f4">Katame cattāro?|| ||</p>

					<p class="f4">Kabaliṅkāro āhāro||<br />
					oḷāriko vā||<br />
					sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaṃ catutthaṃ.|| ||</p>

					<p class="f4">Ime kho bhikkhave,||<br />
					cattāro āhārā bhūtānaṃ vā||<br />
					sattāṇaṃ ṭhitiyā sambhavesīnaṃ vā anuggahāya.|| ||</p>

					<p class="f4">Ime ca bhikkhave,||<br />
					cattāro āhārā||<br />
					kiṃ nidānā?|| ||</p>

					<p class="f4">Kiṃ <a id="pg12"><span class="f2 g"><b>[12]</b></span></a> samudayā?|| ||</p>

					<p class="f4">Kiṃ jātikā?|| ||</p>

					<p class="f4">Kiṃ pabhavā?|| ||</p>

					<p class="f4">Ime cattāro āhārā||<br />
					taṇhā-nidānā,||<br />
					taṇhā-samudayā,||<br />
					taṇhā-jātikā,||<br />
					taṇhā-pabhavā.|| ||</p>

					<p class="ctr c">&#9632;</p>

					<p class="f4">Taṇhā c'āyaṃ, bhikkhave,||<br />
					kiṃ nidānā?|| ||</p>

					<p class="f4">Kiṃ samudayā?|| ||</p>

					<p class="f4">Kiṃ jātikā?|| ||</p>

					<p class="f4">Kiṃ pabhavā?|| ||</p>

					<p class="f4">Taṇhā vedanā-nidānā,||<br />
					vedanā-samudayā,||<br />
					vedanā-jātikā,||<br />
					vedanā-pabhavā.|| ||</p>

					<p class="ctr c">&#9632;</p>

					<p class="f4">Vedanā c'āyaṃ bhikkhave,||<br />
					kiṃ nidāno?|| ||</p>

					<p class="f4">Kiṃ samudayā?|| ||</p>

					<p class="f4">Kiṃ jātikā?|| ||</p>

					<p class="f4">Kiṃ pabhavā?|| ||</p>

					<p class="f4">Vedanā phassa-nidānā,||<br />
					phassa-samudayā,||<br />
					phassa-jātikā,||<br />
					phassa-p-pabhavā.|| ||</p>

					<p class="ctr c">&#9632;</p>

					<p class="f4">Phasso c'āyaṃ bhikkhave,||<br />
					kiṃ nidāno?|| ||</p>

					<p class="f4">Kiṃ samudayo?|| ||</p>

					<p class="f4">Kiṃ jātiko?|| ||</p>

					<p class="f4">Kiṃ pabhavo?|| ||</p>

					<p class="f4">Phasso saḷāyatana-nidāno,||<br />
					saḷāyatana-samudayo,||<br />
					saḷāyatana-jātiko,||<br />
					saḷāyatana-p-pabhavo.|| ||</p>

					<p class="ctr c">&#9632;</p>

					<p class="f4">Saḷāyatanañ c'idaṃ bhikkhave,||<br />
					kiṃ nidānaṃ?|| ||</p>

					<p class="f4">Kiṃ samudayaṃ?|| ||</p>

					<p class="f4">Kiṃ jātikaṃ?|| ||</p>

					<p class="f4">Kiṃ pabhavaṃ?|| ||</p>

					<p class="f4">Saḷāyatanaṃ nāma-rūpa-nidānaṃ,||<br />
					nāma-rūpa-samudayaṃ,||<br />
					nāma-rūpa-jātikaṃ,||<br />
					nāma-rūpa-p-pabhavaṃ.|| ||</p>

					<p class="ctr c">&#9632;</p>

					<p class="f4">Nāma-rūpañ c'idaṃ bhikkhave,||<br />
					kiṃ nidānaṃ?|| ||</p>

					<p class="f4">Kiṃ samudayaṃ?|| ||</p>

					<p class="f4">Kiṃ jātikaṃ?|| ||</p>

					<p class="f4">Kiṃ pabhavaṃ?|| ||</p>

					<p class="f4">Nāma-rūpaṃ viññāṇa-nidānaṃ,||<br />
					viññāṇa-samudayaṃ,||<br />
					viññāṇa-jātikaṃ,||<br />
					viññāṇa-p-pabhavaṃ.|| ||</p>

					<p class="ctr c">&#9632;</p>

					<p class="f4">Viññāṇañ c'idaṃ bhikkhave,||<br />
					kiṃ nidānaṃ?|| ||</p>

					<p class="f4">Kiṃ samudayaṃ?|| ||</p>

					<p class="f4">Kiṃ jātikaṃ?|| ||</p>

					<p class="f4">Kiṃ pabhavaṃ?|| ||</p>

					<p class="f4">Viññāṇaṃ saṅkhāra-nidānaṃ,||<br />
					saṅkhāra-samudayaṃ,||<br />
					saṅkhāra-jātikaṃ,||<br />
					saṅkhāra-p-pabhavaṃ.|| ||</p>

					<p class="ctr c">&#9632;</p>

					<p class="f4">Saṅkhārā cime bhikkhave,||<br />
					kiṃ nidānā?|| ||</p>

					<p class="f4">Kiṃ samudayā?|| ||</p>

					<p class="f4">Kiṃ jātikā?|| ||</p>

					<p class="f4">Kiṃ pabhavā?|| ||</p>

					<p class="f4">Saṅkhārā avijjā-nidānā,||<br />
					avijjā-samudayā,||<br />
					avijjā-jātikā,||<br />
					avijjā-pabhavā.|| ||</p>

					<p class="ctr c">&#9632;</p>

					<p class="f4">Iti kho, bhikkhave, ||<br />
					avijjā-paccayā||<br />
					saṅkhārā,||<br />
					saṅkhāra-paccayā||<br />
					viññāṇaṃ,||<br />
					viññāṇa-paccayā||<br />
					nāma-rūpaṃ,||<br />
					nāma-rūpa-paccayā||<br />
					saḷāyatanaṃ,||<br />
					saḷāyatana-paccayā||<br />
					phasso,||<br />
					phassa-paccayā||<br />
					vedanā,||<br />
					vedanā-paccayā||<br />
					taṇhā,||<br />
					taṇhā-paccayā||<br />
					upādānaṃ,||<br />
					upādāna-paccayā||<br />
					bhavo,||<br />
					bhava-paccayā||<br />
					jāti,||<br />
					jāti-paccayā||<br />
					jarā-maraṇaṃ,||<br />
					soka-parideva-dukkha-domanass'ūpāyāsā sambhavanti.|| ||</p>

					<p class="f4">Evam etassa kevalassa||<br />
					dukkha-k-khandhassa samudayo hoti.|| ||</p>

					<p class="f4">Avijjāya tv'eva asesa-virāga-nirodhā saṅkhāra-nirodho,||<br />
					saṅkhāra-nirodhā||<br />
					viññāṇa-nirodho,||<br />
					viññāṇa-nirodhā||<br />
					nāma-rūpa-nirodho,||<br />
					nāma-rūpa-nirodhā||<br />
					saḷāyatana-nirodho,||<br />
					saḷāyatana-nirodhā||<br />
					phassa-nirodho,||<br />
					phassa-nirodhā||<br />
					vedanā-nirodho,||<br />
					vedanā-nirodhā||<br />
					taṇhā-nirodho,||<br />
					taṇhā-nirodhā||<br />
					upādāna-nirodho,||<br />
					upādāna-nirodhā||<br />
					bhava-nirodho,||<br />
					bhava-nirodhā||<br />
					jāti-nirodho,||<br />
					jāti-nirodhā jarā-maraṇaṃ,||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>