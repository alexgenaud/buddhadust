<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 2. Ahara Vagga), Sutta 11. The Buddha enumerates the four foods which sustain living and shows their connection to the chain of interdependent factors (paticca samuppada) that result in birth, old age, sickness, and death." />
<title>SN 2 12 11: Ahara Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					2. Āhāra Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p11">Sutta 11</a></h4>

					<h1>Āhāra Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg11"><span class="f2 g"><b>[11]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.011.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.011.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.011.bodh.wp.htm#p1">bodh</a>]</span> <a id="pg216"><span class="f2 g"><b>[216]</b></span></a> Evaɱ me sutaɱ:|| ||</p>
					
					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">2. Cattāro me bhikkhave,||<br />
					āhārā bhūtānaɱ vā||<br />
					sattānaɱ ṭhitiyā sambhavesīnaɱ vā anuggahāya.|| ||</p>

					<p class="f4">Katame cattāro?|| ||</p>

					<p class="f4">Kabaliŋkāro āhāro oḷāriko vā||<br />
					sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaɱ catutthaɱ.|| ||</p>

					<p class="f4">Ime kho bhikkhave,||<br />
					cattāro āhārā bhūtānaɱ vā||<br />
					sattānaɱ ṭhitiyā sambhavesīnaɱ vā anuggahāya.|| ||</p>

					<p class="f4">3. Ime ca bhikkhave,||<br />
					cattāro āhārā kiɱ nidānā?|| ||</p>

					<p class="f4">Kiɱ <a id="pg12"><span class="f2 g"><b>[12]</b></span></a> samudayā?|| ||</p>

					<p class="f4">Kiɱ jātikā?|| ||</p>

					<p class="f4">Kiɱ pabhavā?|| ||</p>

					<p class="f4">Ime cattāro āhārā taṇhā-nidānā,||<br />
					taṇhā-samudayā,||<br />
					taṇhā-jātikā,||<br />
					taṇhā-pabhavā.|| ||</p>

					<p class="ctr c">&#9632;</p>

					<p class="f4">4. Taṇhā cāyaɱ bhikkhave,||<br />
					kiɱ nidānā?|| ||</p>

					<p class="f4">Kiɱ samudayā?|| ||</p>

					<p class="f4">Kiɱ jātikā?|| ||</p>

					<p class="f4">Kiɱ pabhavā?|| ||</p>

					<p class="f4">Taṇhā vedanā-nidānā,||<br />
					vedanā-samudayā,||<br />
					vedanā-jātikā,||<br />
					vedanā-pabhavā.|| ||</p>

					<p class="ctr c">&#9632;</p>

					<p class="f4">5. Vedanā cāyaɱ bhikkhave,||<br />
					kiɱ nidāno?|| ||</p>

					<p class="f4">Kiɱ samudayā?|| ||</p>

					<p class="f4">Kiɱ jātikā?|| ||</p>

					<p class="f4">Kiɱ pabhavā?|| ||</p>

					<p class="f4">Vedanā phassa-nidānā,||<br />
					phassa-samudayā,||<br />
					phassa-jātikā,||<br />
					phassa-p-pabhavā.|| ||</p>

					<p class="ctr c">&#9632;</p>

					<p class="f4">6. Phasso cāyaɱ bhikkhave,||<br />
					kiɱ nidāno?|| ||</p>

					<p class="f4">Kiɱ samudayo?|| ||</p>

					<p class="f4">Kiɱ jātiko?|| ||</p>

					<p class="f4">Kiɱ pabhavo?|| ||</p>

					<p class="f4">Phasso saḷāyatana-nidāno,||<br />
					saḷāyatana-samudayo,||<br />
					saḷāyatana-jātiko,||<br />
					saḷāyatana-p-pabhavo.|| ||</p>

					<p class="ctr c">&#9632;</p>

					<p class="f4">7. Saḷāyatanañ c'idaɱ bhikkhave,||<br />
					kiɱ nidānaɱ?|| ||</p>

					<p class="f4">Kiɱ samudayaɱ?|| ||</p>

					<p class="f4">Kiɱ jātikaɱ?|| ||</p>

					<p class="f4">Kiɱ pabhavaɱ?|| ||</p>

					<p class="f4">Saḷāyatanaɱ nāma-rūpa-nidānaɱ,||<br />
					nāma-rūpa-samudayaɱ,||<br />
					nāma-rūpa-jātikaɱ,||<br />
					nāma-rūpa-p-pabhavaɱ.|| ||</p>

					<p class="ctr c">&#9632;</p>

					<p class="f4">8. Nāma-rūpañ c'idaɱ bhikkhave,||<br />
					kiɱ nidānaɱ?|| ||</p>

					<p class="f4">Kiɱ samudayaɱ?|| ||</p>

					<p class="f4">Kiɱ jātikaɱ?|| ||</p>

					<p class="f4">Kiɱ pabhavaɱ?|| ||</p>

					<p class="f4">Nāma-rūpaɱ viññāṇa-nidānaɱ,||<br />
					viññāṇa-samudayaɱ,||<br />
					viññāṇa-jātikaɱ,||<br />
					viññāṇa-p-pabhavaɱ.|| ||</p>

					<p class="ctr c">&#9632;</p>

					<p class="f4">9. Viññāṇañ c'idaɱ bhikkhave,||<br />
					kiɱ nidānaɱ?|| ||</p>

					<p class="f4">Kiɱ samudayaɱ?|| ||</p>

					<p class="f4">Kiɱ jātikaɱ?|| ||</p>

					<p class="f4">Kiɱ pabhavaɱ?|| ||</p>

					<p class="f4">Viññāṇaɱ sankhāra-nidānaɱ,||<br />
					sankhāra-samudayaɱ,||<br />
					sankhāra-jātikaɱ,||<br />
					sankhāra-p-pabhavaɱ.|| ||</p>

					<p class="ctr c">&#9632;</p>

					<p class="f4">10. Sankhārā cime bhikkhave,||<br />
					kiɱ nidānā?|| ||</p>

					<p class="f4">Kiɱ samudayā?|| ||</p>

					<p class="f4">Kiɱ jātikā?|| ||</p>

					<p class="f4">Kiɱ pabhavā?|| ||</p>

					<p class="f4">Sankhārā avijjā-nidānā,||<br />
					avijjā-samudayā,||<br />
					avijjā-jātikā,||<br />
					avijjā-pabhavā.|| ||</p>

					<p class="ctr c">&#9632;</p>

					<p class="f4">11. Iti kho bhikkhave avijjā-paccayā sankhārā,||<br />
					sankhāra-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanass-upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">12. Avijjāya tv'eva asesa-virāga-nirodhā sankhāra-nirodho,||<br />
					sankhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ,||<br />
					soka-parideva-dukkha-domanass-upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hotī" ti.|| ||</p>
					
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>