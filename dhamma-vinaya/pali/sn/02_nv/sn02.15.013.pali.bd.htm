<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 15: Anamattagga Samyuttam), Sutta 13. A hair-raising sutta in which the Buddha awakens 30 bhikkhus by describing to them the oceans of their own blood that has been spilled in executions and slaughters in their round of rebirths." />
<title>SN 2 15:13: Tiṃ Samatta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					15. Anamat'agga-Saṃyuttaṃ<br />
					II. Dutiya Vagga</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_15_anamataggasamyutta.htm#p13">Sutta 13</a></h4>

					<h1>Tiṃ Samatta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg187"><span class="f2 g"><b>[187]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.15.013.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.15.013.than.ati.htm#p1">than</a>]</span> Ekaṃ samayaṃ Bhagavā Rājagahe Veḷuvane viharati.|| ||</p>

					<p class="f4"><span class="f3">[<a id="p2">2</a>]</span> Atha kho tiṃsamattā Pāveyyakā bhikkhū,||<br />
					sabbe āraññakā,||<br />
					sabbe piṇḍa-pātikā,||<br />
					sabbe paṃsu-kūlikā,||<br />
					sabbe te-cīvarikā,||<br />
					sabbe sasaṃyojanā,||<br />
					yena Bhagavā ten'upasaṇkamiṃsu.|| ||</p>

					<p class="f4">Upasaṃkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4"><span class="f3">[<a id="p3">3</a>]</span> Atha kho Bhagavato etad ahosi:|| ||</p>

					<p class="f4">"Ime kho tiṃsamattā Pāveyyakā bhikkhū sabbe āraññakā,||<br />
					sabbe piṇḍa-pātikā,||<br />
					sabbe paṃsu-kūlikā,||<br />
					sabbe te-cīvarikā,||<br />
					sabbe sasaṃyojanā.|| ||</p>

					<p class="f4">Yaṃ nūn-ā-haṃ imesaṃ tathā Dhammaṃ deseyyaṃ yathā n'esaṃ imasmiṃ yeva āsane anupādāya āsavehi cittāni vimucceyyann" ti.|| ||</p>

					<p class="f4"><span class="f3">[<a id="p4">4</a>]</span> Atha kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4"><span class="f3">[<a id="p5">5</a>]</span> Bhagavā etad avoca:|| ||</p>

					<p class="f4">"Anamat'aggoyaṃ bhikkhave, saṃsāro.|| ||</p>

					<p class="f4">Pubbā koṭi na paññāyati avijjā-nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4"><span class="f3">[<a id="p6">6</a>]</span> Taṃ kiṃ maññatha bhikkhave?|| ||</p>

					<p class="f4">Katamannu kho bahutaraṃ,||<br />
					yaṃ vā vo iminā dighena addhunā sandhāvataṃ saṃsarataṃ sīsacchinnānaṃ lohitaṃ passannaṃ paggharitaṃ,||<br />
					yaṃ vā catusu mahā-samuddesu udakan" ti?|| ||</p>

					<p class="f4"><span class="f3">[<a id="p7">7</a>]</span> "Yathā kho mayaṃ bhante,||<br />
					Bhagavatā dhammaṃ desitaṃ ājānāma:|| ||</p>

					<p class="f4">Etad eva bhante,||<br />
					bahutaraṃ yaṃ no iminā dīghena addhunā sandhāvataṃ saṃsarataṃ sīsacchin- <a id="pg188"><span class="f2 g"><b>[188]</b></span></a> nānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakan" ti.|| ||</p>

					<p class="f4"><span class="f3">[<a id="p8">8</a>]</span> "Sādhu sādhu bhikkhave,||<br />
					sādhu kho me tumhe bhikkhave,||<br />
					evaṃ dhammaṃ desitaṃ ājānātha:|| ||</p>

					<p class="f4"><span class="f3">[<a id="p9">9</a>]</span> Etad eva bhikkhave,||<br />
					bahutaraṃ yaṃ vo iminā dīghena addhunā sandhāvataṃ saṃsarataṃ sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p10">10</a>]</span> Dīgha-rattaṃ vo bhikkhave,||<br />
					gunnaṃ sataṃ gobhūtānaṃ sisacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.||la ||</p>

					<p class="f4"><span class="f3">[<a id="p11">11</a>]</span> Dīgha-rattaṃ vo bhikkhave,||<br />
					mahisānaṃ sataṃ mahisabhūtānaṃ sisacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p12">12</a>]</span> Dīgha-rattaṃ vo bhikkhave,||<br />
					ajānaṃ sataṃ ajabhūtānaṃ sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p13">13</a>]</span> Dīgha-rattaṃ vo bhikkhave,||<br />
					urabbhānaṃ sataṃ urabbhabhūtānaṃ sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p14">14</a>]</span> Dīgha-rattaṃ vo bhikkhave,||<br />
					migānaṃ sataṃ migabhūtānaṃ sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p15">15</a>]</span> Dīgha-rattaṃ vo bhikkhave,||<br />
					sūkarānaṃ sataṃ sūkarabhūtānaṃ sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p16">16</a>]</span> Dīgha-rattaṃ vo bhikkhave,||<br />
					kukkuṭānaṃ sataṃ kukkuṭabhūtānaṃ sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p17">17</a>]</span> Dīgha-rattaṃ vo bhikkhave,||<br />
					corā gāmaghātakāti gahetvā sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p18">18</a>]</span> Dīgha-rattaṃ vo bhikkhave,||<br />
					corā paripatthakā ti gahetvā sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p19">19</a>]</span> Dīgha-rattaṃ vo bhikkhave, corā pāradārikā ti gahetvā sīsacchinnānaṃ lohitaṃ passannaṃ paggharitaṃ,||<br />
					na tv'eva catusu mahā-samuddesu udakaṃ.|| ||</p>

					<p class="f4"><span class="f3">[<a id="p20">20</a>]</span> Taṃ kissa hetu?|| ||</p>

					<p class="f4">Anamat'aggoyaṃ bhikkhave,||<br />
					saṃsāro pubbā koṭi na paññāyati avijjā nīvaraṇānaṃ sattāṇaṃ taṇhā-saṃyojanānaṃ sandhāvataṃ saṃsarataṃ.|| ||</p>

					<p class="f4">Yāvañ cidaṃ bhikkhave,||<br />
					alam eva sabba-saṇkhāresu nibbindituṃ,||<br />
					alaṃ virajjituṃ,||<br />
					alaṃ vimuccitunti.|| ||</p>

					<p class="f4"><span class="f3">[<a id="p21">21</a>]</span> Idam avoca Bhagavā atta-manā te bhikkhū Bhagavato bhāsitaṃ abhinandunti.|| ||</p>

					<p class="f4"><a id="pg189"><span class="f2 g"><b>[189]</b></span></a> <span class="f3">[<a id="p22">22</a>]</span> Imasmiṃ ca pana veyyā-kara-ṇasmiṃ bhaññamāne tiṃ samattāṇaṃ pāveyyakānaṃ bhikkhūnaṃ anupādāya āsavehi cittāni vimucciṃsūti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>