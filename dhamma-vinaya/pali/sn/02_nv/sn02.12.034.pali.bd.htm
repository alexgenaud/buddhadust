<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 4. Kalarakhattiyo Vagga), Sutta 34. The Buddha casts the Paticca Samuppada in terms of seventy-seven aspects: The relatedness of this to that put positively and negatively; positively and negatively with regard to the past; positively and negatively with regard to the future; and the implication when cast in general terms." />
<title>SN 2 12 34: Dutiya Ñāṇassa Vatthuṇi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					4. Kaḷara-Khattiya Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p34">Sutta 34</a></h4>

					<h1>Dutiya Ñāṇassa Vatthuṇi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg59"><span class="f2 g"><b>[59]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.034.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.034.bodh.wp.htm#p1">bodh</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkh Bhagavato paccassosuṃ|| ||</p>

					<p class="f4">Bhagavā etad avoca:|| ||</p>

					<p class="f4">2. "Satta-sattari vo bhikkhave ñāṇa-vatthūni desissāmi.|| ||</p>

					<p class="f4">Taṃ suṇātha sādhukaṃ manasi-karotha bhāsissāmī" ti.|| ||</p>

					<p class="f4">"Evaṃ bhante" ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="pg60"><span class="f2 g"><b>[60]</b></span></a> "Katamāni bhikkhave satta sattari ñāṇa-vatthūni?|| ||</p>

					<p class="f4">3. 'Jāti-paccayā jarā-māraṇan' ti ñāṇaṃ,||<br />
					'asati jātiyā n'atthi jarā-māraṇan' ti ñāṇaṃ,||<br />
					'atītam pi addhānaṃ jāti-paccayā jarā-māraṇan' ti ñaṇaṃ,||<br />
					'asati jātiyā n'atthi jarā-māraṇan' ti ñāṇaṃ,||<br />
					'anāgatam pi addhānaṃ jāti-paccayā jarā-māraṇan' ti ñāṇaṃ,||<br />
					'asati jātiyā n'atthi jarā-māraṇan' ti ñāṇaṃ.|| ||</p>

					<p class="f4">'Yam pissa taṃ dhamma-ṭ-ṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">4. 'Bhava-paccayā jātī' ti ñāṇaṃ,||<br />
					'asati bhavā n'atthi jātī' ti ñāṇaṃ,||<br />
					'atītam pi addhānaṃ bhava-paccayā jātī' ti ñāṇaṃ,||<br />
					'asati bhavā n'atthi jātī' ti ñāṇaṃ,||<br />
					'anāgatam pi addhānaṃ bhava-paccayā jātī' ti ñāṇaṃ,||<br />
					'asati bhavā n'atthi jātī' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">5. 'Upādāna-paccayā bhavo' ti ñāṇaṃ,||<br />
					'asati upādānā n'atthi bhavo' ti ñāṇaṃ,||<br />
					'atītam pi addhānaṃ upādāna-paccayā bhavo' ti ñāṇaṃ,||<br />
					'asati upādānā n'atthi bhavo' ti ñāṇaṃ,||<br />
					'anāgatam pi addhānaṃ upādāna-paccayā bhavo' ti ñāṇaṃ,||<br />
					'asati upādānā n'atthi bhavo' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">6. 'Taṇhā-paccayā upādānan' ti ñāṇaṃ,||<br />
					'asati taṇhā n'atthi upādānan' ti ñāṇaṃ,||<br />
					'atītam pi addhānaṃ taṇhā-paccayā upādānan' ti ñāṇaṃ,||<br />
					'asati taṇhā n'atthi upādānan' ti ñāṇaṃ,||<br />
					'anāgatam pi addhānaṃ taṇhā-paccayā upādānan' ti ñāṇaṃ,||<br />
					'asati taṇhā n'atthi upādānan' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">7. 'Vedanā-paccayā taṇhā' ti ñāṇaṃ,||<br />
					'asati vedanā n'atthi taṇhā' ti ñāṇaṃ,||<br />
					'atītam pi addhānaṃ vedanā-paccayā taṇhā' ti ñāṇaṃ,||<br />
					'asati vedanā n'atthi taṇhā' ti ñāṇaṃ,||<br />
					'anāgatam pi addhānaṃ vedanā-paccayā taṇhā' ti ñāṇaṃ,||<br />
					'asati vedanā n'atthi taṇhā' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">8. 'Phassa-paccayā vedanā' ti ñāṇaṃ,||<br />
					'asati phassā n'atthi vedanā' ti ñāṇaṃ,||<br />
					'atītam pi addhānaṃ phassa-paccayā vedanā' ti ñāṇaṃ,||<br />
					'asati phassā n'atthi vedanā' ti ñāṇaṃ,||<br />
					'anāgatam pi addhānaṃ phassa-paccayā vedanā' ti ñāṇaṃ,||<br />
					'asati phassā n'atthi vedanā' ti ñāṇaṃ,||<br />
					'anāgatampi addhānaṃ phassa-paccayā vedanā' ti ñāṇaṃ,||<br />
					'asati phassā n'atthi vedanā' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">9. 'Saḷāyatanapapaccayā phasso' ti ñāṇaṃ,||<br />
					'asati saḷāyatanatā n'atthi phasso' ti ñāṇaṃ,||<br />
					'atītam pi addhānaṃ saḷāyatana-paccayā phasso' ti ñāṇaṃ,||<br />
					'asati saḷāyatano n'atthi phasso' ti ñāṇaṃ,||<br />
					'anāgatam pi addhānaṃ saḷāyatana-paccayā phasso' ti ñāṇaṃ,||<br />
					'asati saḷāyatanā n'atthi phasso' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">10. 'Nāma-rūpa-paccayā saḷāyatanan' ti ñāṇaṃ,||<br />
					'asati nāma-rūpā n'atthi saḷāyatanan' ti ñāṇaṃ,||<br />
					'atītam pi addhānaṃ nāma-rūpa-paccayā saḷāyatanan' ti ñāṇaṃ,||<br />
					'asati nāma-rūpā n'atthi saḷāyatanan' ti ñāṇaṃ,||<br />
					'anāgatampi addhānaṃ nāma-rūpa-paccayā saḷāyatanan' ti ñāṇaṃ,||<br />
					'asati nāma-rūpā n'atthi saḷāyatanan' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">11. 'Viññāṇa-paccayā nāma-rūpan' ti ñāṇaṃ,||<br />
					'asati viññāṇā n'atthi nāma-rūpan' ti ñāṇaṃ,||<br />
					'atītam pi addhānaṃ viññāṇa-paccayā nāmarūn' ti ñāṇaṃ,||<br />
					'asati viññāṇā n'atthi nāma-rūpan' ti ñāṇaṃ,||<br />
					'anāgatam pi addhānaṃ viññāṇa-paccayā nāma-rūpan' ti ñāṇaṃ,||<br />
					'asati viññāṇā n'atthi nāma-rūpan' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">12. 'Saṅkhāra-paccayā viññāṇan' ti ñāṇaṃ,||<br />
					'asati saṅkhārā n'atthi viññāṇan' ti ñāṇaṃ,||<br />
					'atītam pi addhānaṃ saṅkhāra-paccayā viññāṇan' ti ñāṇaṃ,||<br />
					'asati saṅkhārā n'atthi viññāṇan' ti ñāṇaṃ,||<br />
					'anāgatam pi addhānaṃ saṅkhāra-paccayā viññāṇan' ti ñāṇaṃ,||<br />
					asati saṅkhārā n'atthi viññāṇanti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">'Avijjā-paccayā saṅkhārā' ti ñāṇaṃ,||<br />
					'asati avijjāya n'atthi saṅkhārā' ti ñāṇaṃ,||<br />
					'atītam pi addhānaṃ avijjā-paccayā saṅkhārā' ti ñāṇaṃ,||<br />
					'asati avijjāya n'atthi saṅkhārā' ti ñāṇaṃ,||<br />
					'anāgatam pi addhānaṃ avijjā-paccayā saṅkhārā' ti ñāṇaṃ,||<br />
					'asati avijjāya n'atthi saṅkhārā' ti ñāṇaṃ.|| ||</p>

					<p class="f4">'Yam pissa taṃ dhammaṭṭhitiñāṇaṃ tam pi khaya-dhammaṃ||<br />
					vaya-dhammaṃ||<br />
					virāga-dhammaṃ||<br />
					nirodha-dhamman' ti ñāṇaṃ.|| ||</p>

					<p class="ctr c">&#9632;</p>

					<p class="f4">Imāni vuccanti bhikkhave satta-sattari ñāṇavatthūnī" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>