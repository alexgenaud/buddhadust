<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 25. Sāriputta teaches Venerable Bumija who asks about who causes kammic consequences that it is in all cases contact that results in kammic consequences. This is repeated to the Buddha by Ānanda, and confirmed by Gotama and then Gotama goes on to explain that pleasure and pain corespond to the intent with which deeds of body, speech and mind are done. He further explains that intent can originate with the self or with another and can be done by the self either knowingly or without reflection." />
<title>SN 2 12 25: Bhūmija Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p25">Sutta 25</a></h4>

					<h1>Bhūmija Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.025.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.025.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.025.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ-|| ||</p>

					<p class="f4">2. Atha kho āyasmā Bhumijo sāyaṇha-samayaṃ patisallānā vuṭṭhito yen'āyasmā Sāriputto ten'upasaṅkami.|| ||</p>

					<p class="f4"><a id="pg38"><span class="f2 g"><b>[38]</b></span></a> Upasaṅkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Bhumijo āyasmantaṃ Sāriputtaṃ etad avoca:|| ||</p>

					<p class="f4">3. Santāvuso Sāriputta,||<br />
					eke samaṇa-brāhmaṇā kamma-vādā sayaṃ-kataṃ sukha-dukkhaṃ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā paraṃ-kataṃ sukha-dukkhaṃ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā sayaṃ-katañ ca paraṃ-katañ ca sukha-dukkhaṃ paññāpenti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ sukha-dukkhaṃ paññāpenti.|| ||</p>

					<p class="f4">4. Idha pan'āvuso Sāriputta, Samaṇo Gotamo kiṃ vādī,||<br />
					kim akkhāyī?|| ||</p>

					<p class="f4">Kathaṃ vyākaramānā ca mayaṃ vutta-vādino c'eva Samaṇassa Gotamassa assāma||<br />
					na ca Samaṇaṃ Gotamaṃ abhūtena abbh'ācikkheyyāma?|| ||</p>

					<p class="f4">Dhammassa c'ānudhammaṃ vyākareyyāma||<br />
					na ca koci saha-dhammiko vād-ā-nupāto gārayhaṃ ṭhānaṃ āgaccheyyā" ti?|| ||</p>

					<p class="f4">Paṭicca-samuppannaṃ kho āvuso dukkhaṃ vuttaṃ Bhagavatā.</p>

					<p class="f4">Kim paṭicca?|| ||</p>

					<p class="f4">Phassaṅ paṭicca.|| ||</p>

					<p class="f4">Iti vadaṃ vuttavādī c'eva Bhagavato assa||<br />
					na ca Bhagavantaṃ abhūtena abbh'ācikkheyya||<br />
					dhammassa c'ānudhammaṃ vyākareyya||<br />
					na ca koci saha-dhammiko vād-ā-nupāto gārayhaṃ ṭhānaṃ āgaccheyya.|| ||</p>

					<p class="f4">8. Tatra āvuso ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					tad api phassapacacayā.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">9. Tatra āvuso ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te <a id="pg39"><span class="f2 g"><b>[39]</b></span></a> samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjatī' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Assosi kho āyasmā Ānando āyasmato Sāriputtassa āyasmatā bhūmijena saddhiṃ imaṃ kathā-sallāpaṃ.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā emantaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando yāvatako āyasmato Sāriputtassa āyasmatā bhūmijena saddhiṃ ahosi kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sādhu sādhu Ānanda,||<br />
					yathā taṃ Sāriputto ca sammā vyākaramāno vyākareyya,||<br />
					paṭicca-samuppannaṃ kho Ānanda dukkhaṃ vuttaṃ mayā.|| ||</p>

					<p class="f4">Kiṃ paṭicca?|| ||</p>

					<p class="f4">Phassaṅ paṭicca.|| ||</p>

					<p class="f4">Iti vadaṃ vuttavādī c'eva me assa||<br />
					na ca maṃ abhūtena abbh'ācikkheyya,||<br />
					dhammassa c'ānudhammaṃ vyākareyya,||<br />
					na ca ko ci saha-dhammiko vād-ā-nupāto gārayhaṃ ṭhānaṃ āgaccheyya.|| ||</p>

					<p class="f4">13. Tatr'Ānanda, ye te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti,||<br />
					tad api phassa-paccayā.|| ||</p>

					<p class="f4">14. Tatr'Ānanda ye pi te samaṇa-brāhmaṇā kamma-vādā sayaṃ-kataṃ dukkhaṃ paññāpenti,||<br />
					te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraṃ-kataṃ dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaṃ-katañ ca paraṃ-katañ ca dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaṃ-kāraṃ aparaṃ-kāraṃ adhicca-samuppannaṃ dukkhaṃ paññāpenti, te vata aññatra phassā paṭisaṃvedissantī' ti||<br />
					n'etaṃ ṭhānaṃ vijjati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="p13">13.</a> Kāye vā h'Ānanda sati kāya-sañcetanā-hetu uppajjati <a id="pg40"><span class="f2 g"><b>[40]</b></span></a> ajjhattaṃ sukha-dukkhaṃ,||<br />
					vācāya vā h'Ānanda sati vacī-sañcetanā-hetu uppajjati ajjhattaṃ sukha-dukkhaṃ,||<br />
					mane vā h'Ānanda sati mano-sañcetanā-hetu uppajjati ajjhattaṃ sukha-dukkhaṃ.|| ||</p>

					<p class="ctr c">&#9632;</p>

					<p class="f4">Avijjā-paccayā va sāmaṃ vā taṃ Ānanda kāya-saṅkhāraṃ abhisaṅkhāroti||<br />
					yam paccayāssa taṃ uppajjati ajjhattaṃ sukha-dukkhaṃ,||<br />
					pare vāssa taṃ Ānanda kāya-saṅkhāraṃ abhisaṅkhāronti||<br />
					yam paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sampajāno vā taṃ Ānanda kāya-saṅkhāraṃ abhisaṅkhāroti||<br />
					yaṃ paccayāssa taṃ uppajjati ajjhattaṃ sukha-dukkhaṃ,||<br />
					asampajāno vā taṃ Ānanda kāya-saṅkhāraṃ abhisaṅkhāroti||<br />
					yaṃ paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Avijjā-paccayā va sāmaṃ vā taṃ Ānanda vacī-saṅkhāraṃ abhisaṅkhāroti||<br />
					yam paccayāssa taṃ uppajjati ajjhattaṃ sukha-dukkhaṃ,||<br />
					pare vāssa taṃ Ānanda vacī-saṅkhāraṃ abhisaṅkhāronti||<br />
					yam paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sampajāno vā taṃ Ānanda vacī-saṅkhāraṃ abhisaṅkhāroti||<br />
					yaṃ paccayāssa taṃ uppajjati ajjhattaṃ sukha-dukkhaṃ,||<br />
					asampajāno vā taṃ Ānanda vacī-saṅkhāraṃ abhisaṅkhāroti||<br />
					yaṃ paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Avijjā-paccayā va sāmaṃ vā taṃ Ānanda mano-saṅkhāraṃ abhisaṅkhāroti||<br />
					yam paccayāssa taṃ uppajjati ajjhattaṃ sukha-dukkhaṃ,||<br />
					pare vāssa taṃ Ānanda mano-saṅkhāraṃ abhisaṅkhāronti||<br />
					yam paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sampajāno vā taṃ Ānanda mano-saṅkhāraṃ abhisaṅkhāroti||<br />
					yaṃ paccayāssa taṃ uppajjati ajjhattaṃ sukha-dukkhaṃ,||<br />
					asampajāno vā taṃ Ānanda mano-saṅkhāraṃ abhisaṅkhāroti||<br />
					yaṃ paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="ctr c">&#9632;</p>

					<p class="f4">Imesu Ānanda dhammesu avijjā anupatitā.|| ||</p>

					<p class="f4">Avijjāya tv'eva Ānanda asesa-virāga-nirodhā||<br />
					so kāyo na hoti||<br />
					yaṃ paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">Sā vācā na hoti||<br />
					yaṃ paccayāssa taṃ uppajjati ajjhattaṃ sukha-dukkhaṃ.|| ||</p>

					<p class="f4">So mano na hoti||<br />
					yaṃ paccayāssa taṃ <a id="pg41"><span class="f2 g"><b>[41]</b></span></a> uppajjati ajjhattaṃ sukha-dukkhaṃ.|| ||</p>

					<p class="f4">Khettaṃ taṃ na hoti||<br />
					vatthu taṃ na hoti||<br />
					āyatanaṃ taṃ na hoti||<br />
					adhikaraṇaṃ taṃ na hoti||<br />
					yaṃ paccayāssa taṃ uppajjati ajjhattaṃ sukha-dukkhan" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>