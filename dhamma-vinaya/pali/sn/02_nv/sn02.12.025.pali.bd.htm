<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasa-bala Vagga), Sutta 25. Sāriputta teaches Venerable Bumija who asks about who causes kammic consequences that it is in all cases contact that results in kammic consequences. This is repeated to the Buddha by Ānanda, and confirmed by Gotama and then Gotama goes on to explain that pleasure and pain corespond to the intent with which deeds of body, speech and mind are done. He further explains that intent can originate with the self or with another and can be done by the self either knowingly or without reflection." />
<title>SN 2 12 25: Bhūmija Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					3. Dasa-Balā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p25">Sutta 25</a></h4>

					<h1>Bhūmija Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.025.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.025.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.025.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">2. Atha kho āyasmā Bhumijo sāyaṇha-samayaɱ patisallānā vuṭṭhito yen'āyasmā Sāriputto ten'upasankami.|| ||</p>

					<p class="f4"><a id="pg38"><span class="f2 g"><b>[38]</b></span></a> Upasaŋkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Bhumijo āyasmantaɱ Sāriputtaɱ etad avoca:|| ||</p>

					<p class="f4">3. Santāvuso Sāriputta,||<br />
					eke samaṇa-brāhmaṇā kamma-vādā sayaŋ-kataɱ sukha-dukkhaɱ paññā-penti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā paraɱ-kataɱ sukha-dukkhaɱ paññā-penti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā sayaɱ-katañ ca paraɱ-katañ ca sukha-dukkhaɱ paññā-penti.|| ||</p>

					<p class="f4">Santi pan'āvuso Sāriputta,||<br />
					eke samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ sukha-dukkhaɱ paññā-penti.|| ||</p>

					<p class="f4">4. Idha pan'āvuso Sāriputta, Samaṇo Gotamo kiɱ vādī,||<br />
					kim akkhāyī?|| ||</p>

					<p class="f4">Kathaɱ vyākaramānā ca mayaɱ vutta-vādino c'eva Samaṇassa Gotamassa assāma||<br />
					na ca Samaṇaɱ Gotamaɱ abhūtena abbh'ācikkheyyāma?|| ||</p>

					<p class="f4">Dhammassa c'ānudhammaɱ vyākareyyāma||<br />
					na ca koci saha-dhammiko vād-ā-nupāto gārayhaɱ ṭhānaɱ āgaccheyyā" ti?|| ||</p>

					<p class="f4">Paṭicca-samuppannaɱ kho āvuso dukkhaɱ vuttaɱ Bhagavatā.</p>

					<p class="f4">Kim paṭicca?|| ||</p>

					<p class="f4">Phassaŋ paṭicca.|| ||</p>

					<p class="f4">Iti vadaɱ vuttavādī c'eva Bhagavato assa||<br />
					na ca Bhagavantaɱ abhūtena abbh'ācikkheyya||<br />
					dhammassa c'ānudhammaɱ vyākareyya||<br />
					na ca koci saha-dhammiko vād-ā-nupāto gārayhaɱ ṭhānaɱ āgaccheyya.|| ||</p>

					<p class="f4">8. Tatra āvuso ye te samaṇa-brāhmaṇā kamma-vādā sayaɱ-kataɱ dukkhaɱ paññā-penti,||<br />
					tad api phassapacacayā.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññā-penti||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññā-penti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññā-penti,||<br />
					tad api phassa-paccayā.|| ||</p>

					<p class="f4">9. Tatra āvuso ye te samaṇa-brāhmaṇā kamma-vādā sayaɱ-kataɱ dukkhaɱ paññā-penti,||<br />
					te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññā-penti,||<br />
					te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te <a id="pg39"><span class="f2 g"><b>[39]</b></span></a> samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññā-penti,||<br />
					te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññā-penti,||<br />
					te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjatī' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Assosi kho āyasmā Ānando āyasmato Sāriputtassa āyasmatā bhūmijena saddhiɱ imaɱ kathā-sallāpaɱ.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā emantaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando yāvatako āyasmato Sāriputtassa āyasmatā bhūmijena saddhiɱ ahosi kathā-sallāpo,||<br />
					taɱ sabbaɱ Bhagavato ārocesi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sādhu sādhu Ānanda,||<br />
					yathā taɱ Sāriputto ca sammā vyākaramāno vyākareyya,||<br />
					paṭicca-samuppannaɱ kho Ānanda dukkhaɱ vuttaɱ mayā.|| ||</p>

					<p class="f4">Kiɱ paṭicca?|| ||</p>

					<p class="f4">Phassaŋ paṭicca.|| ||</p>

					<p class="f4">Iti vadaɱ vuttavādī c'eva me assa||<br />
					na ca maɱ abhūtena abbh'ācikkheyya,||<br />
					dhammassa c'ānudhammaɱ vyākareyya,||<br />
					na ca ko ci saha-dhammiko vād-ā-nupāto gārayhaɱ ṭhānaɱ āgaccheyya.|| ||</p>

					<p class="f4">13. Tatr'Ānanda, ye te samaṇa-brāhmaṇā kamma-vādā sayaɱ-kataɱ dukkhaɱ paññā-penti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññā-penti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññā-penti,||<br />
					tad api phassa-paccayā.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññā-penti,||<br />
					tad api phassa-paccayā.|| ||</p>

					<p class="f4">14. Tatr'Ānanda ye pi te samaṇa-brāhmaṇā kamma-vādā sayaɱ-kataɱ dukkhaɱ paññā-penti,||<br />
					te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā paraɱ-kataɱ dukkhaɱ paññā-penti, te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā sayaɱ-katañ ca paraɱ-katañ ca dukkhaɱ paññā-penti, te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p class="f4">Ye pi te samaṇa-brāhmaṇā kamma-vādā asayaɱ-kāraɱ aparaɱ-kāraɱ adhicca-samuppannaɱ dukkhaɱ paññā-penti, te vata aññatra phassā paṭisaŋvedissantī' ti||<br />
					n'etaɱ ṭhānaɱ vijjati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="p13">13.</a> Kāye vā h'Ānanda sati kāya-sañcetanā-hetu uppajjati <a id="pg40"><span class="f2 g"><b>[40]</b></span></a> ajjhattaɱ sukha-dukkhaɱ,||<br />
					vācāya vā h'Ānanda sati vacī-sañcetanā-hetu uppajjati ajjhattaɱ sukha-dukkhaɱ,||<br />
					mane vā h'Ānanda sati mano-sañcetanā-hetu uppajjati ajjhattaɱ sukha-dukkhaɱ.|| ||</p>

					<p class="ctr c">&#9632;</p>

					<p class="f4">Avijjā-paccayā va sāmaɱ vā taɱ Ānanda kāya-sankhāraɱ abhisankharoti||<br />
					yam paccayāssa taɱ uppajjati ajjhattaɱ sukha-dukkhaɱ,||<br />
					pare vāssa taɱ Ānanda kāya-sankhāraɱ abhisankharonti||<br />
					yam paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sampajāno vā taɱ Ānanda kāya-sankhāraɱ abhisankharoti||<br />
					yaɱ paccayāssa taɱ uppajjati ajjhattaɱ sukha-dukkhaɱ,||<br />
					asampajāno vā taɱ Ānanda kāya-sankhāraɱ abhisankharoti||<br />
					yaɱ paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Avijjā-paccayā va sāmaɱ vā taɱ Ānanda vacī-sankhāraɱ abhisankharoti||<br />
					yam paccayāssa taɱ uppajjati ajjhattaɱ sukha-dukkhaɱ,||<br />
					pare vāssa taɱ Ānanda vacī-sankhāraɱ abhisankharonti||<br />
					yam paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sampajāno vā taɱ Ānanda vacī-sankhāraɱ abhisankharoti||<br />
					yaɱ paccayāssa taɱ uppajjati ajjhattaɱ sukha-dukkhaɱ,||<br />
					asampajāno vā taɱ Ānanda vacī-sankhāraɱ abhisankharoti||<br />
					yaɱ paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Avijjā-paccayā va sāmaɱ vā taɱ Ānanda mano-sankhāraɱ abhisankharoti||<br />
					yam paccayāssa taɱ uppajjati ajjhattaɱ sukha-dukkhaɱ,||<br />
					pare vāssa taɱ Ānanda mano-sankhāraɱ abhisankharonti||<br />
					yam paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sampajāno vā taɱ Ānanda mano-sankhāraɱ abhisankharoti||<br />
					yaɱ paccayāssa taɱ uppajjati ajjhattaɱ sukha-dukkhaɱ,||<br />
					asampajāno vā taɱ Ānanda mano-sankhāraɱ abhisankharoti||<br />
					yaɱ paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="ctr c">&#9632;</p>

					<p class="f4">Imesu Ānanda dhammesu avijjā anupatitā.|| ||</p>

					<p class="f4">Avijjāya tv'eva Ānanda asesa-virāga-nirodhā||<br />
					so kāyo na hoti||<br />
					yaɱ paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">Sā vācā na hoti||<br />
					yaɱ paccayāssa taɱ uppajjati ajjhattaɱ sukha-dukkhaɱ.|| ||</p>

					<p class="f4">So mano na hoti||<br />
					yaɱ paccayāssa taɱ <a id="pg41"><span class="f2 g"><b>[41]</b></span></a> uppajjati ajjhattaɱ sukha-dukkhaɱ.|| ||</p>

					<p class="f4">Khettaɱ taɱ na hoti||<br />
					vatthu taɱ na hoti||<br />
					āyatanaɱ taɱ na hoti||<br />
					adhikaraṇaɱ taɱ na hoti||<br />
					yaɱ paccayāssa taɱ uppajjati ajjhattaɱ sukha-dukkhan" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>