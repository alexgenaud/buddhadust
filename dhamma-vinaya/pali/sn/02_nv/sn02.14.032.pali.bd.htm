<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 14. Dhatu Samyutta, Sutta 32. The Buddha describes how it was through seeking, finding and gaining insight into the satisfaction in, problems with and escape from the characteristics of solidity, liquidity, heat and motion that he was assured that he had attained awakening and was no more to be subject to rebirth." />
<title>SN 2 14.32: Acarim [Assāda-Pariyesana] Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					II. Nidāna Vagga<br />
					14. Dhātu-Saɱyuttaɱ<br />
					IV. Catuttha Vagga</h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p32">Sutta 32</a></h4>

					<h1>Acarim [Assāda-Pariyesana] Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg171"><span class="f2 g"><b>[171]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.14.032.rhyc.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Paṭhavi-dhātuy-ā-haɱ bhikkhave,||<br />
					assāda-pariyesanaɱ acariɱ.|| ||</p>

					<p class="f4">Yo paṭhavi-dhātuyā assādo,||<br />
					tad ajjhagamaɱ,||<br />
					yāvatā paṭhavi-dhātuyā assādo,||<br />
					paññāya me so su-diṭṭho.|| ||</p>

					<p class="f4">3. Paṭhavi-dhātuy-ā-haɱ bhikkhave,||<br />
					ādīnava-pariyesanaɱ acariɱ.|| ||</p>

					<p class="f4">Yo paṭhavi-dhātuyā ādīnavo,||<br />
					tad ajjhagamaɱ,||<br />
					yāvatā paṭhavi-dhātuyā ādīnavo,||<br />
					paññāya me so su-diṭṭho.|| ||</p>

					<p class="f4">4. Paṭhavi-dhātuy-ā-haɱ bhikkhave,||<br />
					nissaraṇa-pariyesanaɱ acariɱ.|| ||</p>

					<p class="f4">Yaɱ paṭhavi-dhātuyā nissaraṇaɱ,||<br />
					tad ajjhagamaɱ,||<br />
					yāvatā paṭhavi-dhātuyā nissaraṇaɱ,||<br />
					paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">5. Āpo-dhātuy-ā-haɱ bhikkhave,||<br />
					assāda-pariyesanaɱ acariɱ.|| ||</p>

					<p class="f4">Yo āpo-dhātuyā assādo,||<br />
					tad ajjhagamaɱ,||<br />
					yāvatā āpo-dhātuyā assādo,||<br />
					paññāya me so su-diṭṭho.|| ||</p>

					<p class="f4">6. Āpo-dhātuy-ā-haɱ bhikkhave,||<br />
					ādīnava-pariyesanaɱ acariɱ.|| ||</p>

					<p class="f4">Yo āpo-dhātuyā ādīnavo,||<br />
					tad ajjhagamaɱ,||<br />
					yāvatā āpo-dhātuyā ādīnavo,||<br />
					paññāya me so su-diṭṭho.|| ||</p>

					<p class="f4">7. Āpo-dhātuy-ā-haɱ bhikkhave,||<br />
					nissaraṇa-pariyesanaɱ acariɱ.|| ||</p>

					<p class="f4">Yaɱ āpo-dhātuyā nissaraṇaɱ,||<br />
					tad ajjhagamaɱ,||<br />
					yāvatā āpo-dhātuyā nissaraṇaɱ,||<br />
					paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">8. Tejo-dhātuy-ā-haɱ bhikkhave,||<br />
					assāda-pariyesanaɱ acariɱ.|| ||</p>

					<p class="f4">Yo tejo-dhātuyā assādo,||<br />
					tad ajjhagamaɱ,||<br />
					yāvatā tejo-dhātuyā assādo,||<br />
					paññāya me so su-diṭṭho.|| ||</p>

					<p class="f4">9. Tejo-dhātuy-ā-haɱ bhikkhave,||<br />
					ādīnava-pariyesanaɱ acariɱ.|| ||</p>

					<p class="f4">Yo tejo-dhātuyā ādīnavo,||<br />
					tad ajjhagamaɱ,||<br />
					yāvatā tejo-dhātuyā ādīnavo,||<br />
					paññāya me so su-diṭṭho.|| ||</p>

					<p class="f4">10. Tejo-dhātuy-ā-haɱ bhikkhave,||<br />
					nissaraṇa-pariyesanaɱ acariɱ.|| ||</p>

					<p class="f4">Yaɱ tejo-dhātuyā nissaraṇaɱ,||<br />
					tad ajjhagamaɱ,||<br />
					yāvatā tejo-dhātuyā nissaraṇaɱ,||<br />
					paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">11. Vāyo-dhātuy-ā-haɱ bhikkhave,||<br />
					assāda-pariyesanaɱ acariɱ.|| ||</p>

					<p class="f4">Yo vāyo-dhātuyā assādo,||<br />
					tad ajjhagamaɱ,||<br />
					yāvatā vāyo-dhātuyā assādo,||<br />
					paññāya me so su-diṭṭho.|| ||</p>

					<p class="f4">12. Vāyo-dhātuy-ā-haɱ bhikkhave,||<br />
					ādīnava-pariyesanaɱ acariɱ.|| ||</p>

					<p class="f4">Yo vāyo-dhātuyā ādīnavo,||<br />
					tad ajjhagamaɱ,||<br />
					yāvatā vāyo-dhātuyā ādīnavo,||<br />
					paññāya me so su-diṭṭho.|| ||</p>

					<p class="f4">13. Vāyo-dhātuy-ā-haɱ bhikkhave,||<br />
					nissaraṇa-pariyesanaɱ acariɱ.|| ||</p>

					<p class="f4">Yaɱ vāyo-dhātuyā nissaraṇaɱ,||<br />
					tad ajjhagamaɱ,||<br />
					yāvatā vāyo-dhātuyā nissaraṇaɱ,||<br />
					paññāya me taɱ su-diṭṭhaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">14. Yāva kīvānc'āhaɱ bhikkhave,||<br />
					imāsaɱ catunnaɱ dhātūnaɱ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaɱ na abbhaññāsiɱ,||<br />
					<a id="pg172"><span class="f2 g"><b>[172]</b></span></a> n'eva tāvāhaɱ bhikkhave sa-devake loke sa-mārake sa-brahmake,||<br />
					sa-s-samaṇa-brāhmaṇiyā pajāya sadeva-manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">15. Yato ca khvāhaɱ bhikkhave,||<br />
					imāsaɱ catunnaɱ dhātūnaɱ evaɱ assādañ ca||<br />
					assādato ādīnavañ ca||<br />
					ādīnavato nissaraṇañ ca||<br />
					nissaraṇato yathā-bhūtaɱ abbhaññāsiɱ,||<br />
					ath'āhaɱ bhikkhave,||<br />
					sa-devake loke samāra ke sa-brahmake,||<br />
					sa-s-samaṇa-brāhmaṇiyā pajāya sadeva manussāya anuttaraɱ sammā-sambodhiɱ abhisambuddho paccaññāsiɱ.|| ||</p>

					<p class="f4">16. Ñāṇañ ca pana me dassanaɱ udapādi:||<br />
					'Akuppā me ceto-vimutti||<br />
					ayam antimā jāti||<br />
					n'atthi-dāni puna-b-bhavo' ti" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>