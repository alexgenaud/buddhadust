<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2. Nidana Vagga, 3 14 Dhatu Samyutta, Sutta 36. The diversity of data results in the reproduction of the diversity of perceptions, the diversity of perceptions results in the reproduction of the diversity of principles, the diversity of principles results in the reproduction of the diversity of wishes, the diversity of wishes results in the reproduction of the diversity of passions, the diversity of passions results in the reproduction of the diversity of quests." />
<title>SN 2 14.7: Saññā [Pariyesanā-Nānatta] Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					II. Nidāna Vagga<br />
					14. Dhātu-Saṃyuttaṃ<br />
					I. Nānatta Vagga Paṭhama<br />
					1. Bāhira-Pañcakaṃ</i></h4>

					<h4 class="ctr"><a href="../../../../backmatter/indexes/sutta/sn/02_nv/idx_14_dhatusamyutta.htm#p7">Sutta 7</a></h4>

					<h1>Saññā<br />
					[Pariyesanā-Nānatta]<br />
					Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg143"><span class="f2 g"><b>[143]</b></span></a></p>

					<p class="f4"><span class="f3">[<a id="p1" href="../../../../dhamma-vinaya/pts/sn/02_nv/sn02.14.007.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.14.007.bodh.wp.htm#p1">bodh</a>][<a href="../../../../dhamma-vinaya/bd/sn/02_nv/sn02.14.007.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. "Dhātu-nānattaṃ bhikkhave, paṭicca uppajjati saññā-nānattaṃ,||<br />
					saññā-nānattaṃ paṭicca uppajjati saṇkappa-nānattaṃ,||<br />
					saṇkappa-nānattaṃ paṭicca uppajjati chanda-nānattaṃ,||<br />
					chanda-nānattaṃ paṭicca uppajjati pariḷāha-nānattaṃ,||<br />
					pariḷāha-nānattaṃ paṭicca uppajjati pariyesanā-nānattaṃ.|| ||</p>

					<p class="f4">3. Katamañ ca bhikkhave, dhātu-nānattaṃ?|| ||</p>

					<p class="f4">Rūpa-dhātu,||<br />
					sadda-dhātu,||<br />
					gandha-dhātu,||<br />
					rasa-dhātu,||<br />
					phoṭṭhabba-dhātu,||<br />
					dhamma-dhātu.|| ||</p>

					<p class="f4">Idaṃ vuccati bhikkhave dhātu-nānattaṃ.|| ||</p>

					<p class="f4"><a id="pg144"><span class="f2 g"><b>[144]</b></span></a> 4. Kathañ ca bhikkhave, dhātu-nānattaṃ paṭicca uppajjati saññā-nānattaṃ,||<br />
					saññā-nānattaṃ paṭicca uppajjati saṇkappa-nānāttaṃ,||<br />
					saṇkappa-nānattaṃ paṭicca uppajjati chanda-nānattaṃ,||<br />
					chanda-nānattaṃ paṭicca uppajjati pariḷāha-nānattaṃ,||<br />
					pariḷāha-nānattaṃ paṭicca uppajjati pariyesanā-nānattaṃ?|| ||</p>

					<p class="f4">5. Rūpa-dhātuṃ bhikkhave, paṭicca uppajjati rūpa-saññā,||<br />
					rūpa-saññaṃ paṭicca uppajjati rūpa-saṃkappo,||<br />
					rūpa-saṃkappaṃ paṭicca uppajjati rūpa-c-chando,||<br />
					rūpa-c-chandaṃ paṭicca uppajjati rūpa-pariḷāho,||<br />
					rūpa-pariḷāhaṃ paṭicca uppajjati rūpa-pariyesanā.|| ||</p>

					<p class="f4">6. Sadda-dhātuṃ bhikkhave, paṭicca uppajjati sadda-saññā,||<br />
					sadda-saññaṃ paṭicca uppajjati sadda-saṃkappo,||<br />
					sadda-saṃkappaṃ paṭicca uppajjati sadda-c-chando,||<br />
					sadda-c-chandaṃ paṭicca uppajjati sadda-pariḷāho,||<br />
					sadda-pariḷāhaṃ paṭicca uppajjati sadda-pariyesanā.|| ||</p>

					<p class="f4">7. Gandha-dhātuṃ bhikkhave, paṭicca uppajjati gandha-saññā,||<br />
					gandha-saññaṃ paṭicca uppajjati gandha-saṃkappo,||<br />
					gandha-saṃkappaṃ paṭicca uppajjati gandha-c-chando,||<br />
					gandha-c-chandaṃ paṭicca uppajjati gandha-pariḷāho,||<br />
					gandha-pariḷāhaṃ paṭicca uppajjati gandha-pariyesanā.|| ||</p>

					<p class="f4">8. Rasa-dhātuṃ bhikkhave, paṭicca uppajjati rasa-saññā,||<br />
					rasa-saññaṃ paṭicca uppajjati rasa-saṃkappo,||<br />
					rasa-saṃkappaṃ paṭicca uppajjati rasa-c-chando,||<br />
					rasa-c-chandaṃ paṭicca uppajjati rasa-pariḷāho,||<br />
					rasa-pariḷāhaṃ paṭicca uppajjati rasa-pariyesanā.|| ||</p>

					<p class="f4">9. Phoṭṭhabba-dhātuṃ bhikkhave, paṭicca uppajjati phoṭṭhabba-saññā,||<br />
					phoṭṭhabba-saññaṃ paṭicca uppajjati phoṭṭhabba-saṃkappo,||<br />
					phoṭṭhabba-saṃkappaṃ paṭicca uppajjati phoṭṭhabba-c-chando,||<br />
					phoṭṭhabba-c-chandaṃ paṭicca uppajjati phoṭṭhabba-pariḷāho,||<br />
					phoṭṭhabba-pariḷāhaṃ paṭicca uppajjati phoṭṭhabba-pariyesanā.|| ||</p>

					<p class="f4">10. Dhamma-dhātuṃ bhikkhave, paṭicca uppajjati dhamma-saññā,||<br />
					dhamma-saññaṃ paṭicca uppajjati dhamma-saṃkappo,||<br />
					dhamma-saṃkappaṃ paṭicca uppajjati dhamma-c-chando,||<br />
					dhamma-c-chandaṃ paṭicca uppajjati dhamma-pariḷāho,||<br />
					dhamma-pariḷāhaṃ paṭicca uppajjati dhamma-pariyesanā.|| ||</p>

					<p class="f4">11. Evaṃ kho bhikkhave, dhātu-nānattaṃ paṭicca uppajjati saññā-nānattaṃ,||<br />
					saññā-nānattaṃ paṭicca uppajjati saṇkappa-nānāttaṃ,||<br />
					saṇkappa-nānattaṃ paṭicca uppajjati chanda-nānattaṃ,||<br />
					chanda-nānattaṃ paṭicca uppajjati pariḷāha-nānattaṃ,||<br />
					pariḷāha-nānattaṃ paṭicca uppajjati pariyesanā-nānattan" ti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>