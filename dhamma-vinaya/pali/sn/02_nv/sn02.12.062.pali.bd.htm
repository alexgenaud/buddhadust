<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 62. The Buddha points out that because it is easier to become repelled by body than by mind, that it would be better for most people if they thought of the body as the self that way they would not be attached to it and might more easily become free from it. Then he describes how it is that consciousness arises through contact, sense-experience and perception and that it is by perceiving that that detachment leads to freedom and the knowledge of freedom." />
<title>SN 2 12 62: Dutiya Assutavantu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saṃyutta Nikāya<br />
					II. Nidāna Vagga<br />
					12. Nidāna Saṃyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p62">Sutta 62</a></h4>

					<h1>Dutiya Assutavantu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg95"><span class="f2 g"><b>[95]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-18.htm">wrrn</a>][<a href="../../../../dhamma-vinaya/pts/sn/02_nv/sn02.12.062.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.062.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.062.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuṃ|| ||</p>

					<p class="f4">3. Bhagavā etad avoca:|| ||</p>

					<p class="f4">"A-s-sutavā bhikkhave,||<br />
					puthujjano imasmiṃ cātu-m-mahā-bhūtikasmiṃ kāyasmiṃ nibbindeyyapi virajjeyyapi vimucceyyapi.|| ||</p>

					<p class="f4">4. Taṃ kissa hetu?|| ||</p>

					<p class="f4">Dissati bhikkhave,||<br />
					imassa cātu-m-mahā-bhūtikassa kāyassa ācayo pi apacayo pi ādānam pi <a id="pg96"><span class="f2 g"><b>[96]</b></span></a> nikkhepanam pi.|| ||</p>

					<p class="f4">Tasmā tatrās sutavā puthujjano nibbindeyya'pi virajjeyya'pi vimucceyya pi.|| ||</p>

					<p class="f4">5. Yaṇ ca kho etaṃ bhikkhave vuccati cittaṃ iti pi mano iti pi viññāṇaṃ iti pi.|| ||</p>

					<p class="f4">Tatrās sutavā puthujjano nālaṃ nibbindituṃ,||<br />
					nālaṃ virajjituṃ,||<br />
					nālaṃ vimuccituṃ.|| ||</p>

					<p class="f4">6. Taṃ kissa hetu?|| ||</p>

					<p class="f4">Dīgha-rattaṃ h'etaṃ bhikkhave,||<br />
					a-s-sutavato puthu-j-janassa ajjhositaṃ mamāyitaṃ parāmaṭṭhaṃ||<br />
					'etaṃ mama esohamasmi eso me attā' ti.|| ||</p>

					<p class="f4">Tasmā tatrāssutavā puthujjano nālaṃ nibbindituṃ,||<br />
					nālaṃ virajjituṃ,||<br />
					nālaṃ vimuccituṃ.|| ||</p>

					<p class="f4">7. Varaṃ bhikkhave,||<br />
					a-s-sutavā puthujjano imaṃ cātu-m-mahā-bhūtikaṃ kāyaṃ attato upagaccheyya.|| ||</p>

					<p class="f4">Na tv'eva cittaṃ.|| ||</p>

					<p class="f4">8. Taṃ kissa hetu?|| ||</p>

					<p class="f4">Dissatāyaṃ bhikkhave,||<br />
					cātum-mahā-bhūtiko kāyo ekam pi vassaṃ tiṭṭha-māno,||<br />
					dve pi vassāni tiṭṭha-māno,||<br />
					tīṇi pi vassāni tiṭṭha-māno,||<br />
					cattārī'pi vassāni tiṭṭha-māno,||<br />
					pañca pi vassāni tiṭṭha-māno,||<br />
					dasa pi vassāni tiṭṭha-māno,||<br />
					vīsa' ti pi vassāni tiṭṭha-māno,||<br />
					tiṃsam pi vassāni tiṭṭha-māno,||<br />
					cattārīsam pi vassāni tiṭṭha-māno,||<br />
					paññāsam pi vassāni tiṭṭha-māno,||<br />
					vassa-satam pi tiṭṭha-māno||<br />
					bhīyyo pi tiṭṭha-māno|| ||</p>

					<p class="f4">Yaṇ ca kho etaṃ bhikkhave vuccati cittaṃ iti pi mano iti pi viññāṇaṃ iti pi.|| ||</p>

					<p class="f4">Taṃ rattiyā ca divasassa ca aññadeva uppajjati aññaṃ nirujjhati.|| ||</p>

					<p class="f4">9. Tatra bhikkhave, sutavā ariya-sāvako paṭicca-samuppādaṃ yeva sādhukaṃ yoniso mana-sikaroti:|| ||</p>

					<p class="f4">Iti imasmiṃ sati idaṃ hoti:||<br />
					imassuppādā idaṃ uppajjati,||<br />
					imasmiṃ asati idaṃ na hoti,||<br />
					imassa nirodhā idaṃ nirujjhati.|| ||</p>

					<p class="f4">10. Sukha-vedanīyaṃ bhikkhave,||<br />
					phassaṃ paṭicca uppajjati sukhā vedanā.|| ||</p>

					<p class="f4">Tass eva sukha-vedanīyassa phassassa nirodhā yaṃ tajjaṃ vedayitaṃ sukha-vedanīyaṃ phassaṃ paṭicca uppannā sukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">11. Dukkha-vedanīyaṃ bhikkhave,||<br />
					phassaṃ paṭicca uppajjati dukkhā vedanā.|| ||</p>

					<p class="f4">Tass eva dukkha-vedanīyassa phassassa nirodhā yaṃ tajjaṃ vedayitaṃ dukkha-vedanī- <a id="pg97"><span class="f2 g"><b>[97]</b></span></a> yaṃ phassaṃ paṭicca uppannā dukkhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">12. Adukkhamasukha-vedanīyaṃ bhikkhave,||<br />
					phassaṃ paṭicca uppajjati adukkha-m-asukhā vedanā.|| ||</p>

					<p class="f4">Tass eva adukkha-m-asukha-vedanīyassa phassassa nirodhā yaṃ tajjaṃ vedayitaṃ adukkha-m-asukha-vedanīyaṃ phassaṃ paṭicca uppannā adukkha-m-asukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">13. Seyyathā pi, bhikkhave, dvinnaṃ kaṭṭhānaṃ Saṇghaṭṭasamodhānā usmā jāyati,||<br />
					tejo abhinibbattati||<br />
					tesaṃ yeva dvinnaṃ kaṭṭhānaṃ nānābhāvā vinikkhepā yā tajjā usmā||<br />
					sā nirujjhati||<br />
					sā vūpasammati.|| ||</p>

					<p class="f4">14. Evam eva kho bhikkhave, sukha-vedanīyaṃ phassaṃ paṭicca uppajjati sukhā vedanā,||<br />
					tass eva sukha-vedanīyassa phassassa nirodhā yaṃ tajjaṃ vedayitaṃ sukha-vedanīyaṃ phassaṃ paṭicca uppannā sukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">15. Dukkha-vedanīyaṃ, phassaṃ paṭicca uppajjati dukkhā vedanā,||<br />
					tass eva dukkha-vedanīyassa phassassa nirodhā yaṃ tajjaṃ vedayitaṃ dukkha-vedanīyaṃ phassaṃ paṭicca uppannā dukkhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">16. Adukkha-m-asukha-vedanīyaṃ bhikkhave,||<br />
					phassaṃ paṭicca uppajjati adukkha-m-asukhā vedanā,||<br />
					tass eva adukkha-m-asukha-vedanīyassa phassassa nirodhā yaṃ tajjaṃ vedayitaṃ adukkha-m-asukha-vedanīyaṃ phassaṃ paṭicca uppannā adukkha-m-asukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">17. Evaṃ passaṃ bhikkhave, sutavā ariya-sāvako||<br />
					phasse pi nibbindati,||<br />
					vedanāya pi nibbindati||<br />
					saññāya pi nibbindati||<br />
					viññāṇasmim pi nibbindati.|| ||</p>

					<p class="f4">Nibbindaṃ virajjati,||<br />
					virāgā vimuccati,||<br />
					vimuttasmiṃ vimuttamiti||<br />
					ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānātī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>