<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 6. Rukkha Vagga), Sutta 62. The Buddha points out that because it is easier to become repelled by body than by mind, that it would be better for most people if they thought of the body as the self that way they would not be attached to it and might more easily become free from it. Then he describes how it is that consciousness arises through contact, sense-experience and perception and that it is by perceiving that that detachment leads to freedom and the knowledge of freedom." />
<title>SN 2 12 62: Dutiya Assutavantu Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p62">Sutta 62</a></h4>

					<h1>Dutiya Assutavantu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg95"><span class="f2 g"><b>[95]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-18.htm">wrrn</a>][<a href="../../../../dhamma-vinaya/pts/sn/02_nv/sn02.12.062.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.062.bodh.wp.htm#p1">bodh</a>][<a href="../../../../dhamma-vinaya/ati/sn/02_nv/sn02.12.062.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhu āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkh Bhagavato paccassosuɱ|| ||</p>

					<p class="f4">3. Bhagavā etad avoca:|| ||</p>

					<p class="f4">"A-s-sutavā bhikkhave,||<br />
					puthujjano imasmiɱ cātu-m-mahā-bhūtikasmiɱ kāyasmiɱ nibbindeyyapi virajjeyyapi vimucceyyapi.|| ||</p>

					<p class="f4">4. Taɱ kissa hetu?|| ||</p>

					<p class="f4">Dissati bhikkhave,||<br />
					imassa cātu-m-mahā-bhūtikassa kāyassa ācayo pi apacayo pi ādānam pi <a id="pg96"><span class="f2 g"><b>[96]</b></span></a> nikkhepanam pi.|| ||</p>

					<p class="f4">Tasmā tatrās sutavā puthujjano nibbindeyya'pi virajjeyya'pi vimucceyya pi.|| ||</p>

					<p class="f4">5. Yaṇ ca kho etaɱ bhikkhave vuccati cittaɱ iti pi mano iti pi viññāṇaɱ iti pi.|| ||</p>

					<p class="f4">Tatrās sutavā puthujjano nālaɱ nibbindituɱ,||<br />
					nālaɱ virajjituɱ,||<br />
					nālaɱ vimuccituɱ.|| ||</p>

					<p class="f4">6. Taɱ kissa hetu?|| ||</p>

					<p class="f4">Dīgha-rattaɱ h'etaɱ bhikkhave,||<br />
					a-s-sutavato puthu-j-janassa ajjhositaɱ mamāyitaɱ parāmaṭṭhaɱ||<br />
					'etaɱ mama esohamasmi eso me attā' ti.|| ||</p>

					<p class="f4">Tasmā tatrāssutavā puthujjano nālaɱ nibbindituɱ,||<br />
					nālaɱ virajjituɱ,||<br />
					nālaɱ vimuccituɱ.|| ||</p>

					<p class="f4">7. Varaɱ bhikkhave,||<br />
					a-s-sutavā puthujjano imaɱ cātu-m-mahā-bhūtikaɱ kāyaɱ attato upagaccheyya.|| ||</p>

					<p class="f4">Na tv'eva cittaɱ.|| ||</p>

					<p class="f4">8. Taɱ kissa hetu?|| ||</p>

					<p class="f4">Dissatāyaɱ bhikkhave,||<br />
					cātum-mahā-bhūtiko kāyo ekam pi vassaɱ tiṭṭha-māno,||<br />
					dve pi vassāni tiṭṭha-māno,||<br />
					tīṇi pi vassāni tiṭṭha-māno,||<br />
					cattārī'pi vassāni tiṭṭha-māno,||<br />
					pañca pi vassāni tiṭṭha-māno,||<br />
					dasa pi vassāni tiṭṭha-māno,||<br />
					vīsa' ti pi vassāni tiṭṭha-māno,||<br />
					tiɱsam pi vassāni tiṭṭha-māno,||<br />
					cattārīsam pi vassāni tiṭṭha-māno,||<br />
					paññāsam pi vassāni tiṭṭha-māno,||<br />
					vassa-satam pi tiṭṭha-māno||<br />
					bhīyyo pi tiṭṭha-māno|| ||</p>

					<p class="f4">Yaṇ ca kho etaɱ bhikkhave vuccati cittaɱ iti pi mano iti pi viññāṇaɱ iti pi.|| ||</p>

					<p class="f4">Taɱ rattiyā ca divasassa ca aññadeva uppajjati aññaɱ nirujjhati.|| ||</p>

					<p class="f4">9. Tatra bhikkhave, sutavā ariya-sāvako paṭicca-samuppādaɱ yeva sādhukaɱ yoniso mana-sikaroti:|| ||</p>

					<p class="f4">Iti imasmiɱ sati idaɱ hoti:||<br />
					imassuppādā idaɱ uppajjati,||<br />
					imasmiɱ asati idaɱ na hoti,||<br />
					imassa nirodhā idaɱ nirujjhati.|| ||</p>

					<p class="f4">10. Sukha-vedanīyaɱ bhikkhave,||<br />
					phassaɱ paṭicca uppajjati sukhā vedanā.|| ||</p>

					<p class="f4">Tass eva sukha-vedanīyassa phassassa nirodhā yaɱ tajjaɱ vedayitaɱ sukha-vedanīyaɱ phassaɱ paṭicca uppannā sukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">11. Dukkha-vedanīyaɱ bhikkhave,||<br />
					phassaɱ paṭicca uppajjati dukkhā vedanā.|| ||</p>

					<p class="f4">Tass eva dukkha-vedanīyassa phassassa nirodhā yaɱ tajjaɱ vedayitaɱ dukkha-vedanī- <a id="pg97"><span class="f2 g"><b>[97]</b></span></a> yaɱ phassaɱ paṭicca uppannā dukkhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">12. Adukkhamasukha-vedanīyaɱ bhikkhave,||<br />
					phassaɱ paṭicca uppajjati adukkha-m-asukhā vedanā.|| ||</p>

					<p class="f4">Tass eva adukkhamasukha-vedanīyassa phassassa nirodhā yaɱ tajjaɱ vedayitaɱ adukkhamasukha-vedanīyaɱ phassaɱ paṭicca uppannā adukkha-m-asukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">13. Seyyathā pi, bhikkhave, dvinnaɱ kaṭṭhānaɱ Sanghaṭṭasamodhānā usmā jāyati,||<br />
					tejo abhinibbattati||<br />
					tesaɱ yeva dvinnaɱ kaṭṭhānaɱ nānābhāvā vinikkhepā yā tajjā usmā||<br />
					sā nirujjhati||<br />
					sā vūpasammati.|| ||</p>

					<p class="f4">14. Evam eva kho bhikkhave, sukha-vedanīyaɱ phassaɱ paṭicca uppajjati sukhā vedanā,||<br />
					tass eva sukha-vedanīyassa phassassa nirodhā yaɱ tajjaɱ vedayitaɱ sukha-vedanīyaɱ phassaɱ paṭicca uppannā sukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">15. Dukkha-vedanīyaɱ, phassaɱ paṭicca uppajjati dukkhā vedanā,||<br />
					tass eva dukkha-vedanīyassa phassassa nirodhā yaɱ tajjaɱ vedayitaɱ dukkha-vedanīyaɱ phassaɱ paṭicca uppannā dukkhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">16. Adukkha-m-asukha-vedanīyaɱ bhikkhave,||<br />
					phassaɱ paṭicca uppajjati adukkha-m-asukhā vedanā,||<br />
					tass eva adukkhamasukha-vedanīyassa phassassa nirodhā yaɱ tajjaɱ vedayitaɱ adukkhamasukha-vedanīyaɱ phassaɱ paṭicca uppannā adukkha-m-asukhā vedanā||<br />
					sā nirujjhati||<br />
					sā vūpasammati.|| ||</p>

					<p class="f4">17. Evaɱ passaɱ bhikkhave, sutavā ariya-sāvako||<br />
					phasse pi nibbindati,||<br />
					vedanāya pi nibbindati||<br />
					saññāya pi nibbindati||<br />
					viññāṇasmim pi nibbindati.|| ||</p>

					<p class="f4">Nibbindaɱ virajjati,||<br />
					virāgā vimuccati,||<br />
					vimuttasmiɱ vimuttamiti||<br />
					ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānātī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>