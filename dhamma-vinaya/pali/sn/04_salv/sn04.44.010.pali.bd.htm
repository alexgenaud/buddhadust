<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 10. The Wanderer of the Vaccha Clan asks Gotama about whether or not there is a self and receives no reply. When asked by Ānanda for the reason he did not reply he explains that answering in the affirmative he would be stating the eternalists view, answering in the negative he would be stating the annihilationists view, answering in the affirmative he would be answering contrary to his knowledge of all things as chaṇging, answering in the negative poor bewildered Vacchagotta would have been even more bewilded than before." />
<title>SN 4 44 10: Atthatta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p10">Sutta 10</a></h4>

					<h1>Ānanda (or Atthatta) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg400"><span class="f2 g"><b>[400]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.010.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.010.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.010.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Atha kho Vacchagotto paribbājako yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Vacchagotto paribbājako Bhagavantaṃ etad avoca:|| ||</p>

					<p class="f4">"Kiṃ nu kho bho Gotama, atthattā ti?|| ||</p>

					<p class="f4">Evaṃ vutte Bhagavā tuṇhi ahosi.|| ||</p>

					<p class="f4">"Kim pana bho Gotama, natthattā" ti?|| ||</p>

					<p class="f4">Dutiyam pi kho Bhagavā tuṇhi ahosi.|| ||</p>

					<p class="f4">Atha kho Vacchagotto paribbājako uṭṭhāy āsanā pakkāmi.|| ||</p>

					<p class="f4">Atha kho āyasmā Ānando||<br />
					acira-pakkante Vacchagotte paribbājake Bhagavantaṃ etad avoca:|| ||</p>

					<p class="f4">"Kiṃ nu kho bhante Bhagavā Vacchagottassa paribbājakassa||<br />
					pañhaṃ puṭṭho na vyākāsī" ti?|| ||</p>

					<p class="f4">"Ahañ ca Ānanda Vacchagottassa paribbājakassa|| ||</p>

					<p class="f4">'Atthattā' ti?|| ||</p>

					<p class="f4">puṭṭho samāno|| ||</p>

					<p class="f4">'Atthattā' ti|| ||</p>

					<p class="f4">vyākareyyaṃ,||<br />
					ye te Ānanda samaṇa-brāhmaṇā sassata-vādā,||<br />
					tesame taṃ laddhi abhavissa.|| ||</p>

					<p class="f4">Ahañ ca Ānanda Vacchagottassa paribbājakassa|| ||</p>

					<p class="f4">'Natthattā' ti?|| ||</p>

					<p class="f4">puṭṭho samāno|| ||</p>

					<p class="f4">'Natthattā' ti|| ||</p>

					<p class="f4">vyākareyyaṃ||<br />
					ye te Ānanda <a id="pg401"><span class="f2 g"><b>[401]</b></span></a> samaṇa-brāhmaṇā uccheda-vādā,||<br />
					tesame taṃ laddhi abhavissa.|| ||</p>

					<p class="f4">Ahañ ca Ānanda, Vacchagottassa paribbājakassa|| ||</p>

					<p class="f4">'Atthattā' ti?|| ||</p>

					<p class="f4">puṭṭho samāno|| ||</p>

					<p class="f4">'Atthattā' ti|| ||</p>

					<p class="f4">vyākareyyaṃ,||<br />
					apinu me taṃ Ānanda,||<br />
					anulomaṃ abhavissa ñāṇassa uppādāya|| ||</p>

					<p class="f4">'Sabbe dhammā anattā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Ahañ ca Ānanda Vacchagottassa paribbājakassa|| ||</p>

					<p class="f4">'Natthattā' ti?|| ||</p>

					<p class="f4">puṭṭho samāno|| ||</p>

					<p class="f4">'Natthattā' ti|| ||</p>

					<p class="f4">vyākareyyaṃ,||<br />
					sammūḷhassa Ānanda,||<br />
					Vacchagottassa paribbājakassa bhiyyo sammohāya abhavissa:|| ||</p>

					<p class="f4">'Ahu vā me nūna pubbe attā,||<br />
					so etarahi n'atthī' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>