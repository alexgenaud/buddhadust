<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 64. Migajala asks for a teaching in brief and is told that with desire for things of the senses there comes bondage, with the end of desire for things of the senses, the end of bondage." />
<title>SN 4.35.64: Dutiya Migajālena Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; II: Paññāsaka Dutiya<br />
					2. Migajāla Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p64">Sutta 64</a></h4>

					<h1>Dutiya Migajālena Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg37"><span class="f2 g"><b>[37]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.064.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.064.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Migajālo yena Bhagavā ten'upasaṅkami,||<br />
					upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Migajālo Bhagavantaɱ etad avoca:|| ||</p>

					<p class="f4">"Sādhu me bhante bhagavā,||<br />
					saṅkhittena dhammaɱ desetu||<br />
					yam ahaɱ bhagavato dhammaɱ sutvā||<br />
					eko vūpakaṭṭho||<br />
					appamatto||<br />
					ātāpī||<br />
					pahit'atto||<br />
					vihareyyan" ti.|| ||</p>

					<p class="f4">"Santi kho Migajāla cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Migajāla sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Migajāla ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Migajāla jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Migajāla kāyo-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Migajāla mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati <a id="pg38"><span class="f2 g"><b>[38]</b></span></a> nandi.|| ||</p>

					<p class="f4">Nandi-samudayā dukkha-samudayo Migajālā ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Santi ca kho Migajāla cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					na ajjhosāya tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato nandi nirujjhati.|| ||</p>

					<p class="f4">Nandi-nirodhā dukkha-nirodho Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi ca kho Migajāla sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					na ajjhosāya tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato nandi nirujjhati.|| ||</p>

					<p class="f4">Nandi-nirodhā dukkha-nirodho Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi ca kho Migajāla ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					na ajjhosāya tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato nandi nirujjhati.|| ||</p>

					<p class="f4">Nandi-nirodhā dukkha-nirodho Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi ca kho Migajāla jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					na ajjhosāya tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato nandi nirujjhati.|| ||</p>

					<p class="f4">Nandi-nirodhā dukkha-nirodho Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi ca kho Migajāla kāyo-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					na ajjhosāya tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato nandi nirujjhati.|| ||</p>

					<p class="f4">Nandi-nirodhā dukkha-nirodho Migajālā ti vadāmi.|| ||</p>

					<p class="ctr c">&#9632;</p>

					<p class="f4">Santi ca kho Migajāla mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					na ajjhosāya tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato nandi nirujjhati.|| ||</p>

					<p class="f4">Nandi-nirodhā dukkha-nirodho Migajālā ti vadāmi" ti.|| ||</p>

					<p class="f4">Atha kho āyasmā Migajālo||<br />
					bhagavato bhāsitaɱ||<br />
					abhinan'ditvā anumo-ditvā uṭṭhāy āsanā bhagavantaɱ||<br />
					abhivādetvā padakkhiṇaɱ katvā pakkāmi.|| ||</p>

					<p class="f4">Atha kho āyasmā Migajālo||<br />
					eko vūpakaṭṭho||<br />
					appamatto||<br />
					ātāpī||<br />
					pahit'atto||<br />
					viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ pabbajanti||<br />
					tad anuttaraɱ Brahma-cariyaɱ-pariyosānaɱ||<br />
					diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">"Khīṇā jāti||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā" tī abbhaññāsi.|| ||</p>

					<p class="f4">Aññataro va pan'āyasmā Migajālo arahataɱ ahosī.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>