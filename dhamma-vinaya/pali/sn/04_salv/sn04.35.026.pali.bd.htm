<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 26. The Buddha teaches that it is because of lack of mastery, thorough knowledge, dispassion, and letting go of The All that the body of pain is not destroyed, but that with mastery, thorough knowledge, dispassion towards and letting go of The All, the body of pain may be destroyed." />
<title>SN 4 35 026: Paṭhama Aparijāna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					3. Sabba Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p26">Sutta 26</a></h4>

					<h1>Paṭhama Aparijāna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg17"><span class="f2 g"><b>[17]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.026.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.026.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Sabbaṃ bhikkhave anabhijānaṃ||<br />
					aparijānaṃ,||<br />
					<a id="avirājayaṃ.appajahaṃ">avirājayaṃ,||<br />
					appajahaṃ,</a>||<br />
					abhabbo dukkha-k-khayāya.|| ||</p>

					<p class="f4">Kiñ ca bhikkhave sabbaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya?|| ||</p>

					<p class="ctr c">&#9632;</p>

					<p class="f4">Cakkhuṃ bhikkhave anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					rūpe anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					cakkhu-viññāṇaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					cakakhusamphassaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Sotaṃ bhikkhave anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					saddā anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					sota-viññāṇaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					sota-samphassaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Ghānaṃ bhikkhave anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					ghāndhā anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					ghāna-viññāṇaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					ghāna-samphassaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Jivhaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					rase anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					jivhā-viññāṇaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					jivhā-samphassaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Kāya bhikkhave anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					phoṭṭhabbā anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					kāya-viññāṇaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya,||<br />
					kāya-samphassaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Manaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					dhamme anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					mano-viññāṇaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya;||<br />
					mano-samphassaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p class="f4">Idaṃ kho bhikkhave sabbaṃ anabhijānaṃ,||<br />
					aparijānaṃ,||<br />
					avirājayaṃ,||<br />
					appajahaṃ,||<br />
					abhabbo dukkha-k-khayāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sabbañ ca kho bhikkhave abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4"><a id="pg18"><span class="f2 g"><b>[18]</b></span></a> Kiñ ca bhikkhave sabbaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya?|| ||</p>

					<p class="f4">Cakkhuṃ bhikkhave abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					rūpe abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					cakkhu-viññāṇaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					cakkhu-samphassaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā tam pi abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Sotaṃ bhikkhave abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					saddā abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					sota-viññāṇaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					sota-samphassaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā tam pi abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Ghānaṃ bhikkhave abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					ghāndhā abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					ghāna-viññāṇaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					ghāna-samphassaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā tam pi abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Jivhaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					rase abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					jivhā-viññāṇaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					jivhā-samphassaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Kāya bhikkhave abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					phoṭṭhabbā abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					kāya-viññāṇaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					kāya-samphassaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā tam pi abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="ctr c">&#9632;</p>

					<p class="f4">Manaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					dhamme abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					mano-viññāṇaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya,||<br />
					mano-samphassaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya.|| ||</p>

					<p class="f4">Idaṃ kho bhikkhave sabbaṃ abhijānaṃ,||<br />
					parijānaṃ,||<br />
					virājayaṃ,||<br />
					pajahaṃ,||<br />
					bhabbo dukkha-k-khayāya" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>