<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 9. Citta the householder lay follower of the Buddha and Acela Kassapa, a wandering naked ascetic compare notes on the progress after thirty years of their choice of seeker's paths. Acela admits to having accomplished nothing while Citta has become a non-returner. This so impresses Acela that he becomes a bhikkhu and attains arahantship." />
<title>SN 4 41 9: Acela Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					41: Citta Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p9">Sutta 9</a></h4>

					<h1>Acela Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.009.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Tena kho pana samayena Acelo Kassapo Macchikāsaṇḍaɱ anuppatto hoti, Cittassa gahapatino purāṇagihī sahāyako.|| ||</p>

					<p class="f4">Assosi kho Citto gahapati||<br />
					'Acelo kira Kassapo Macchikāsaṇḍaɱ anuppatto amhākaɱ purāṇagihīsahāyo' ti.</p>

					<p class="f4">Atha kho Citta gahapati yena Acelo Kassapo ten'upasankami.|| ||</p>

					<p class="f4">Upasaŋkamitvā Acelena Kassapena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Citto gahapati Acelaɱ Kassapaɱ etad avoca:</p>

					<p class="f4">"Kīva ciraɱ pabba-jito si bhante Kassapā" ti?|| ||</p>

					<p class="f4">"Tiɱsa mattāni kho me gahapati vassāni pabba-jitassā" ti.|| ||</p>

					<p class="f4">"Imehi pana te bhante tiɱsa mattehi vassehi atthi koci uttarimanussa-dhammā||<br />
					alam ariya-ñāṇa-dassana-viseso adhigato phāsu-vihāro" ti?</p>

					<p class="f4">"Imehi kho me gahapati tiɱsa mattehi vassehi n'atthī koci uttarimanussa-dhammā||<br />
					alam ariya-ñāṇa-dassana-viseso||<br />
					adhigato phāsu-vihāro,||<br />
					aññatra naggeyyā ca||<br />
					muṇḍeyyā ca||<br />
					pāvaḷanipphoṭanāya cā" ti.|| ||</p>

					<p class="f4">Evaɱ vutte Citto gahapati Acelaɱ Kassapaɱ etad avoca:|| ||</p>

					<p class="f4">"Acchariyaɱ vata bho||<br />
					abbhutaɱ vata bho||<br />
					dhammassa svākkhātatā yatra hi nāma tiɱsa mattehi vassehi||<br />
					na <a id="pg301"><span class="f2 g"><b>[301]</b></span></a> koci utarimanussa-dhammā||<br />
					alam ariya-ñāṇa-dassana-viseso||<br />
					adhigato bhavissati phāsu-vihāro||<br />
					aññatra naggeyyā ca||<br />
					muṇḍeyyā ca||<br />
					pāvaḷanipphoṭanāya cā" ti.|| ||</p>

					<p class="f4">"Tuyhaɱ pana gahapati kīva ciraɱ upāsakattaɱ upagatassā" ti?|| ||</p>

					<p class="f4">"Mayham pi kho bhante tiɱsa mattāni vassāni||<br />
					upāsakattaɱ upagatassā" ti.|| ||</p>

					<p class="f4">"Imehi kho pana te gahapati,||<br />
					tiɱsa mattehi vassehi atthi koci uttarimanussa-dhammā||<br />
					alam ariya-ñāṇa-dassana-viseso||<br />
					adhigato phāsu-vihāro" ti?|| ||</p>

					<p class="f4">"Kiɱ hi no siyā bhante?|| ||</p>

					<p class="f4">Ahaɱ hi bhante yāva ākaŋkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pītisukhaɱ||<br />
					paṭhamaɱ jhānaɱ upasampajja viharāmi.|| ||</p>

					<p class="f4">Ahaɱ hi bhante yāvadeva ākaŋkhāmi||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pītisukhaɱ||<br />
					dutiyaɱ jhānaɱ upasampajja viharāmi.|| ||</p>

					<p class="f4">Pītiyā ca||<br />
					virāgā ca||<br />
					upekkhako ca||<br />
					viharati sato ca sampajāno,||<br />
					sukhañ ca kāyena paṭisaɱvedeti.|| ||</p>

					<p class="f4">Yaɱ taɱ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti,|| ||</p>

					<p class="f4">tatiyaɱ jhānaɱ upasampajja viharāmi.|| ||</p>

					<p class="f4">Ahaɱ kho bhante yāvadeva ākaŋkhāmi||<br />
					sukhassa ca||<br />
					pahāṇā dukkhassa ca||<br />
					pahāṇā pubbeva somanassadomanassānaɱ atthaŋ-gamā||<br />
					adukkhaɱ asukhaɱ||<br />
					upekkhāsati||<br />
					pārisuddhiɱ||<br />
					catutthaɱ jhānaɱ upasampajja viharāmi.|| ||</p>

					<p class="f4">Sace kho pan'āhaɱ bhante||<br />
					Bhagavato paṭhamataraɱ kālaɱ||<br />
					kareyyaɱ anacchariyaɱ||<br />
					kho pan'etaɱ yaɱ maɱ Bhagavā evaɱ vyākareyya:|| ||</p>

					<p class="f4">'N'atthitaɱ saŋyojanaɱ yena saŋyojanena saŋyutto citto gahapati puna imaɱ lokaɱ āgaccheyyā' ti."|| ||</p>

					<p class="f4">Evaɱ vutte Acelo Kassapo Cittaɱ gahapatiɱ etad avoca:|| ||</p>

					<p class="f4">"Acchariyaɱ vata bho||<br />
					abbhutaɱ vata bho||<br />
					dhammassa svākkhātatā,||<br />
					yatra hi nāma gihī odātavasano eva-rūpaɱ uttarimanussa-dhammā alam ariya-ñāṇa-dassana-visesaɱ adhigamissati phāsu-vihāraɱ.|| ||</p>

					<p class="f4">Labheyyāhaɱ <a id="pg302"><span class="f2 g"><b>[302]</b></span></a> gahapati imasmiɱ Dhamma-Vinaye pabbajjaɱ,||<br />
					labheyyaɱ upasampadan" ti.|| ||</p>

					<p class="f4">Atha kho Citto gahapati Acelaɱ Kassapaɱ ādāya yena therā bhikkhū ten'upasankami.|| ||</p>

					<p class="f4">Upasaŋkamitvā there bhikkhū etad avoca:|| ||</p>

					<p class="f4">"Ayaɱ bhante Acelo Kassapo amhākaɱ purāṇagihīsahāyo,||<br />
					imaɱ therā pabbājentu upasampādentu||<br />
					ahamassa ussukkaɱ karissāmi cīvara-piṇḍa-pāta-sen'āsana-gilāna-paccaya-bhesajja-parikkhārānan" ti.|| ||</p>

					<p class="f4">Alattha kho Acelo Kassapo imasmiɱ Dhamma-Vinaye pabbajjaɱ alattha upasampadaɱ||<br />
					acir'ūpasampanno ca pan'āyasmā Kassapo eko vūpakaṭṭho||<br />
					appamatto||<br />
					ātāpī||<br />
					pahit'atto viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttariyaɱ Brahma-cariya-pariyosānaɱ||<br />
					diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti abbhaññāsi,|| ||</p>

					<p class="f4">aññataro ca pan'āyasmā arahataɱ ahosī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
