<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §44: Avyakata-samyutta, Sutta 4. The Venerable Sāriputta explains to the Venerable Kotthika that the reason the Buddhas has not made asertions concerning the existence of one who has attained the goal is because the very question does not arise to one who sees form, sense-experience, perception, own-making and consciousness as they really are." />
<title>SN 4 44 4: Dutiya Sāriputta-Koṭṭhika (or Samudaya) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p4">Sutta 4</a></h4>

					<h1>Dutiya Sāriputta-Koṭṭhika (or Samudaya) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.004.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.004.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.004.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto āyasmā ca Mahā Koṭṭhito Bārāṇasiyaṃ viharanti Isipatane Migadāye.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaṃ paṭisallāṇā vuṭṭhito yen'āyasmā Sāriputto ten'upasaṇkami,||<br />
					upasaṇkamitvā āyasmatā Sāriputtena saddhiṃ sammodi,||<br />
					sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi,||<br />
					eka-m-antaṃ nisinno kho āyasmā Mahā Koṭṭhito āyasmantaṃ Sāriputtaṃ etad avoca:|| ||</p>

					<p class="f4">"Kin nu kho āvuso Sāriputta:|| ||</p>

					<p class="f4">Hoti, Tathāgato param maraṇā" ti?|| ||</p>

					<p class="f4">"Avyākataṃ kho etaṃ āvuso, Bhagavatā:|| ||</p>

					<p class="f4">'hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso:|| ||</p>

					<p class="f4">Na hoti Tathāgato param maraṇā" ti?|| ||</p>

					<p class="f4"><span class="f3 g"><i>[385]</i></span> "Etam pi kho āvuso, avyākataṃ Bhagavatā:|| ||</p>

					<p class="f4">'Na hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso:|| ||</p>

					<p class="f4">Hoti ca na ca hoti Tathāgato param maraṇā" ti?|| ||</p>

					<p class="f4">"Etam pi kho āvuso, avyākataṃ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso:|| ||</p>

					<p class="f4">N'eva hoti na na hoti Tathāgato param maraṇā" ti"?|| ||</p>

					<p class="f4">"Etam pi kho āvuso, avyākataṃ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā'" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Kin nu kho āvuso:|| ||</p>

					<p class="f4">'Hoti Tathāgato param maraṇā' ti,|| ||</p>

					<p class="f4">iti puṭṭho samāno avyākataṃ kho āvuso, etaṃ Bhagavatā:|| ||</p>

					<p class="f4">'Hoti Tathāgato param maraṇā' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'Na hoti Tathāgato param maraṇā' ti?|| ||</p>

					<p class="f4">iti puṭṭho samāno avyākataṃ kho āvuso etaṃ, Bhagavatā:|| ||</p>

					<p class="f4">'Na hoti Tathāgato param maraṇā' ti vadesi..|| ||</p>

					<p class="f4">Kin nu kho āvuso:|| ||</p>

					<p class="f4">'Hoti ca na ca hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataṃ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā' ti vadesi,|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'N'eva hoti na na hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataṃ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā' ti vadesi,|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kin nu kho āvuso hetu||<br />
					ko paccayo||<br />
					yena taṃ avyākataṃ Bhagavatā" ti?|| ||</p>

					<p class="f4">Rūpaṃ kho āvuso, ajānato apassato yathā-bhūtaṃ,||<br />
					rūpa-samudayaṃ ajānato apassato yathā-bhūtaṃ,||<br />
					rūpa-nirodhaṃ ajānato apassato yathā-bhūtaṃ,||<br />
					rūpa-nirodha-gāminiṃ paṭipadaṃ ajānato apassato yatā-bhūtaṃ:||<br />
					hoti Tathāgato param maraṇā ti pissa hoti,||<br />
					na hoti Tathāgato param maraṇā ti pissa hoti,||<br />
					hoti ca na ca hoti Tathāgato param maraṇā ti pissa hoti,||<br />
					n'eva hoti na na hoti Tathāgato param maraṇā ti pissa hoti.|| ||</p>

					<p class="f4">Vedanaṃ ajānato apassato yathā-bhūtaṃ,||<br />
					vedanā-samudayaṃ ajānato apassato yathā-bhūtaṃ,||<br />
					vedanā-nirodhaṃ ajānato apassato yathā-bhūtaṃ,||<br />
					vedanā-nirodha-gāminiṃ paṭipadaṃ ajānato apassato yatā-bhūtaṃ:||<br />
					hoti Tathāgato param maraṇā ti pissa hoti,||<br />
					na hoti Tathāgato param maraṇā ti pissa hoti,||<br />
					hoti ca na ca hoti Tathāgato param maraṇā ti pissa hoti,||<br />
					n'eva hoti na na hoti Tathāgato param maraṇā ti pissa hoti.|| ||</p>

					<p class="f4">Saññaṃ ajānato apassato yathā-bhūtaṃ,||<br />
					saññā-samudayaṃ ajānato apassato yathā-bhūtaṃ,||<br />
					saññā-nirodhaṃ ajānato apassato yathā-bhūtaṃ,||<br />
					saññā-nirodha-gāminiṃ paṭipadaṃ ajānato apassato yatā-bhūtaṃ:||<br />
					hoti Tathāgato param maraṇā ti pissa hoti,||<br />
					na hoti Tathāgato param maraṇā ti pissa hoti,||<br />
					hoti ca na ca hoti Tathāgato param maraṇā ti pissa hoti,||<br />
					n'eva hoti na na hoti Tathāgato param maraṇā ti pissa hoti.|| ||</p>

					<p class="f4">Saṇkhāre ajānato apassato yathā-bhūtaṃ,||<br />
					saṇkhārasamudayaṃ ajānato apassato yathā-bhūtaṃ,||<br />
					saṇkhāra-nirodhaṃ ajānato apassato yathā-bhūtaṃ,||<br />
					saṇkhāra-nirodha-gāminiṃ paṭipadaṃ ajānato apassato yatā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="ctr c">&#9632;</p>

					<p class="f4">Viññāṇaṃ ajānato apassato yathā-bhūtaṃ,||<br />
					viññāṇa-samudayaṃ ajānato apassato yathā-bhūtaṃ,||<br />
					viññāṇa-nirodhaṃ ajānato apassato yathā-bhūtaṃ,||<br />
					viññāṇa-nirodha-gāminiṃ paṭipadaṃ ajānato apassato yatā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Rūpañ ca kho āvuso, jānato passato yathā-bhūtaṃ,||<br />
					rūpaṃ samudayaṃ jānato passato yathā-bhūtaṃ,||<br />
					rūpa-nirodhaṃ jānato passato yathā-bhūtaṃ||<br />
					rūpa-nirodha-gāminiṃ paṭipadaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaṃ kho āvuso, hetu ayaṃ paccayo yena taṃ avyākataṃ Bhagavatā.|| ||</p>

					<p class="ctr c">&#9632;</p>

					<p class="f4">Vedanaṃ jānato passato yathā-bhūtaṃ,||<br />
					vedanā samudayaṃ jānato passato yathā-bhūtaṃ,||<br />
					vedanā-nirodhaṃ jānato passato yathā-bhūtaṃ||<br />
					vedanā-nirodha-gāminiṃ paṭipadaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaṃ kho āvuso, hetu ayaṃ paccayo yena taṃ avyākataṃ Bhagavatā.|| ||</p>

					<p class="ctr c">&#9632;</p>

					<p class="f4">Saññaṃ jānato passato yathā-bhūtaṃ,||<br />
					saññaṃ samudayaṃ jānato passato yathā-bhūtaṃ,||<br />
					saññaṃ nirodhaṃ jānato passato yathā-bhūtaṃ||<br />
					saññaṃ nirodha-gāminiṃ paṭipadaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaṃ kho āvuso, hetu ayaṃ paccayo yena taṃ avyākataṃ Bhagavatā.|| ||</p>

					<p class="ctr c">&#9632;</p>

					<p class="f4">Saṇkhāre jānato passato yathā-bhūtaṃ,||<br />
					saṇkhāre samudayaṃ jānato passato yathā-bhūtaṃ,||<br />
					saṇkhāra-nirodhaṃ jānato passato yathā-bhūtaṃ||<br />
					saṇkhāra nirodha-gāminiṃ paṭipadaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaṃ kho āvuso, hetu ayaṃ paccayo yena taṃ avyākataṃ Bhagavatā.|| ||</p>

					<p class="ctr c">&#9632;</p>

					<p class="f4">Viññāṇaṃ jānato passato yathā-bhūtaṃ,||<br />
					viññāṇa-samudayaṃ jānato passato yathā-bhūtaṃ,||<br />
					viññāṇa-nirodhaṃ jānato passato yathā-bhūtaṃ||<br />
					viññāṇa nirodha-gāminiṃ paṭipadaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaṃ kho āvuso, hetu ayaṃ paccayo yena taṃ avyākataṃ Bhagavatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
