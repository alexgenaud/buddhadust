<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §44: Avyakata-samyutta, Sutta 4. The Venerable Sāriputta explains to the Venerable Kotthika that the reason the Buddhas has not made asertions concerning the existence of one who has attained the goal is because the very question does not arise to one who sees form, sense-experience, perception, own-making and consciousness as they really are." />
<title>SN 4 44 4: Dutiya Sāriputta-Koṭṭhika (or Samudaya) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					44. Avyākata Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p4">Sutta 4</a></h4>

					<h1>Dutiya Sāriputta-Koṭṭhika (or Samudaya) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.004.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.004.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.004.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto āyasmā ca Mahā Koṭṭhito Bārāṇasiyaɱ viharanti Isipatane Migadāye.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaɱ paṭisallāṇā vuṭṭhito yen'āyasmā Sāriputto ten'upasaṅkami,||<br />
					upasaṅkamitvā āyasmatā Sāriputtena saddhiɱ sammodi,||<br />
					sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdi,||<br />
					eka-m-antaɱ nisinno kho āyasmā Mahā Koṭṭhito āyasmantaɱ Sāriputtaɱ etad avoca:|| ||</p>

					<p class="f4">"Kin nu kho āvuso Sāriputta:|| ||</p>

					<p class="f4">Hoti, Tathāgato param maraṇā" ti?|| ||</p>

					<p class="f4">"Avyākataɱ kho etaɱ āvuso, Bhagavatā:|| ||</p>

					<p class="f4">'hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiɱ pan'āvuso:|| ||</p>

					<p class="f4">Na hoti Tathāgato param maraṇā" ti?|| ||</p>

					<p class="f4"><span class="f3 g"><i>[385]</i></span> "Etam pi kho āvuso, avyākataɱ Bhagavatā:|| ||</p>

					<p class="f4">'Na hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso:|| ||</p>

					<p class="f4">Hoti ca na ca hoti Tathāgato param maraṇā" ti?|| ||</p>

					<p class="f4">"Etam pi kho āvuso, avyākataɱ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiɱ pan'āvuso:|| ||</p>

					<p class="f4">N'eva hoti na na hoti Tathāgato param maraṇā" ti"?|| ||</p>

					<p class="f4">"Etam pi kho āvuso, avyākataɱ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā'" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Kin nu kho āvuso:|| ||</p>

					<p class="f4">'Hoti Tathāgato param maraṇā' ti,|| ||</p>

					<p class="f4">iti puṭṭho samāno avyākataɱ kho āvuso, etaɱ Bhagavatā:|| ||</p>

					<p class="f4">'Hoti Tathāgato param maraṇā' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'Na hoti Tathāgato param maraṇā' ti?|| ||</p>

					<p class="f4">iti puṭṭho samāno avyākataɱ kho āvuso etaɱ, Bhagavatā:|| ||</p>

					<p class="f4">'Na hoti Tathāgato param maraṇā' ti vadesi..|| ||</p>

					<p class="f4">Kin nu kho āvuso:|| ||</p>

					<p class="f4">'Hoti ca na ca hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataɱ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā' ti vadesi,|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'N'eva hoti na na hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataɱ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā' ti vadesi,|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kin nu kho āvuso hetu||<br />
					ko paccayo||<br />
					yena taɱ avyākataɱ Bhagavatā" ti?|| ||</p>

					<p class="f4">Rūpaɱ kho āvuso, ajānato apassato yathā-bhūtaɱ,||<br />
					rūpa-samudayaɱ ajānato apassato yathā-bhūtaɱ,||<br />
					rūpa-nirodhaɱ ajānato apassato yathā-bhūtaɱ,||<br />
					rūpa-nirodha-gāminiɱ paṭipadaɱ ajānato apassato yatā-bhūtaɱ:||<br />
					hoti Tathāgato param maraṇā ti pissa hoti,||<br />
					na hoti Tathāgato param maraṇā ti pissa hoti,||<br />
					hoti ca na ca hoti Tathāgato param maraṇā ti pissa hoti,||<br />
					n'eva hoti na na hoti Tathāgato param maraṇā ti pissa hoti.|| ||</p>

					<p class="f4">Vedanaɱ ajānato apassato yathā-bhūtaɱ,||<br />
					vedanā-samudayaɱ ajānato apassato yathā-bhūtaɱ,||<br />
					vedanā-nirodhaɱ ajānato apassato yathā-bhūtaɱ,||<br />
					vedanā-nirodha-gāminiɱ paṭipadaɱ ajānato apassato yatā-bhūtaɱ:||<br />
					hoti Tathāgato param maraṇā ti pissa hoti,||<br />
					na hoti Tathāgato param maraṇā ti pissa hoti,||<br />
					hoti ca na ca hoti Tathāgato param maraṇā ti pissa hoti,||<br />
					n'eva hoti na na hoti Tathāgato param maraṇā ti pissa hoti.|| ||</p>

					<p class="f4">Saññaɱ ajānato apassato yathā-bhūtaɱ,||<br />
					saññā-samudayaɱ ajānato apassato yathā-bhūtaɱ,||<br />
					saññā-nirodhaɱ ajānato apassato yathā-bhūtaɱ,||<br />
					saññā-nirodha-gāminiɱ paṭipadaɱ ajānato apassato yatā-bhūtaɱ:||<br />
					hoti Tathāgato param maraṇā ti pissa hoti,||<br />
					na hoti Tathāgato param maraṇā ti pissa hoti,||<br />
					hoti ca na ca hoti Tathāgato param maraṇā ti pissa hoti,||<br />
					n'eva hoti na na hoti Tathāgato param maraṇā ti pissa hoti.|| ||</p>

					<p class="f4">Saṅkhāre ajānato apassato yathā-bhūtaɱ,||<br />
					saṅkhārasamudayaɱ ajānato apassato yathā-bhūtaɱ,||<br />
					saṅkhāra-nirodhaɱ ajānato apassato yathā-bhūtaɱ,||<br />
					saṅkhāra-nirodha-gāminiɱ paṭipadaɱ ajānato apassato yatā-bhūtaɱ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="ctr c">&#9632;</p>

					<p class="f4">Viññāṇaɱ ajānato apassato yathā-bhūtaɱ,||<br />
					viññāṇa-samudayaɱ ajānato apassato yathā-bhūtaɱ,||<br />
					viññāṇa-nirodhaɱ ajānato apassato yathā-bhūtaɱ,||<br />
					viññāṇa-nirodha-gāminiɱ paṭipadaɱ ajānato apassato yatā-bhūtaɱ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Rūpañ ca kho āvuso, jānato passato yathā-bhūtaɱ,||<br />
					rūpaɱ samudayaɱ jānato passato yathā-bhūtaɱ,||<br />
					rūpa-nirodhaɱ jānato passato yathā-bhūtaɱ||<br />
					rūpa-nirodha-gāminiɱ paṭipadaɱ jānato passato yathā-bhūtaɱ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaɱ kho āvuso, hetu ayaɱ paccayo yena taɱ avyākataɱ Bhagavatā.|| ||</p>

					<p class="ctr c">&#9632;</p>

					<p class="f4">Vedanaɱ jānato passato yathā-bhūtaɱ,||<br />
					vedanā samudayaɱ jānato passato yathā-bhūtaɱ,||<br />
					vedanā-nirodhaɱ jānato passato yathā-bhūtaɱ||<br />
					vedanā-nirodha-gāminiɱ paṭipadaɱ jānato passato yathā-bhūtaɱ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaɱ kho āvuso, hetu ayaɱ paccayo yena taɱ avyākataɱ Bhagavatā.|| ||</p>

					<p class="ctr c">&#9632;</p>

					<p class="f4">Saññaɱ jānato passato yathā-bhūtaɱ,||<br />
					saññaɱ samudayaɱ jānato passato yathā-bhūtaɱ,||<br />
					saññaɱ nirodhaɱ jānato passato yathā-bhūtaɱ||<br />
					saññaɱ nirodha-gāminiɱ paṭipadaɱ jānato passato yathā-bhūtaɱ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaɱ kho āvuso, hetu ayaɱ paccayo yena taɱ avyākataɱ Bhagavatā.|| ||</p>

					<p class="ctr c">&#9632;</p>

					<p class="f4">Saṅkhāre jānato passato yathā-bhūtaɱ,||<br />
					saṅkhāre samudayaɱ jānato passato yathā-bhūtaɱ,||<br />
					saṅkhāra-nirodhaɱ jānato passato yathā-bhūtaɱ||<br />
					saṅkhāra nirodha-gāminiɱ paṭipadaɱ jānato passato yathā-bhūtaɱ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaɱ kho āvuso, hetu ayaɱ paccayo yena taɱ avyākataɱ Bhagavatā.|| ||</p>

					<p class="ctr c">&#9632;</p>

					<p class="f4">Viññāṇaɱ jānato passato yathā-bhūtaɱ,||<br />
					viññāṇa-samudayaɱ jānato passato yathā-bhūtaɱ,||<br />
					viññāṇa-nirodhaɱ jānato passato yathā-bhūtaɱ||<br />
					viññāṇa nirodha-gāminiɱ paṭipadaɱ jānato passato yathā-bhūtaɱ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'hoti ca na ca hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayaɱ kho āvuso, hetu ayaɱ paccayo yena taɱ avyākataɱ Bhagavatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
