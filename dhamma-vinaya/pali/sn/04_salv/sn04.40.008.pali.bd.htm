<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 8. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called The Realm of Neither-perception-nor-non-perception." />
<title>SN 4 40 8: N'eva-Saññā-nā-Saññ'Āyatana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					40. Moggallāna Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p8">Sutta 8</a></h4>

					<h1>N'eva-Saññā-nā-Saññ'Āyatana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg268"><span class="f2 g"><b>[268]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.008.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.008.olds.bd.htm">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Moggallāno Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuɱ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaɱ āvuso raho-gatassa paṭīsallīnassa<br />
					evaɱ cetaso parivitakko udapādi:|| ||</p>

					<p class="f4">'"N'eva-saññā-nā-saññ'āyatanaɱ,||<br />
					N'eva-saññā-nā-saññ'āyatanan" ti vuccati.|| ||</p>

					<p class="f4">Katamaɱ nu kho N'eva-saññā-nā-saññ'āyatana' ti?|| ||</p>

					<p class="f4"><a id="pg267"><span class="f2 g"><b>[267]</b></span></a> Tassa mayhaɱ āvuso etad ahosi:|| ||</p>

					<p class="f4">'Idha bhikkhu sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Idaɱ vuccati n'eva saññā-nā-saññāyatanaɱ' ti.|| ||</p>

					<p class="f4">So khvāhaɱ āvuso||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharāmi||<br />
					tassa mayhaɱ āvuso||<br />
					iminā vihārena viharato||<br />
					Ākiñ caññ'āyatanatana-sahagatā saññā-mana-sikārā samud'ācaranti.|| ||</p>

					<p class="f4">Atha kho maɱ āvuso Bhagavā iddhiyā upasankamitvā etad avoca:|| ||</p>

					<p class="f4">'Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa,||<br />
					N'eva-saññā-nā-saññ'āyatanaɱ pamādo,||<br />
					N'eva-saññā-nā-saññ'āyatane cittaɱ saṇṭhapehi,||<br />
					N'eva-saññā-nā-saññ'āyatane cittaɱ ekodiɱ-karohi,||<br />
					N'eva-saññā-nā-saññ'āyatane cittaɱ samādahā' ti.|| ||</p>

					<p class="f4">So khvāhaɱ āvuso||<br />
					aparena samayena||<br />
					sabbaso Ākiñcaññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja vihāsiɱ.|| ||</p>

					<p class="f4">Yaɱ hi taɱ āvuso sammā vadamāno vadeyya:|| ||</p>

					<p class="f4">'Satthārānuggahito sāvako mahābhiññataɱ patto' ti,|| ||</p>

					<p class="f4">mamantaɱ sammā vadamāno vadeyya,|| ||</p>

					<p class="f4">'Satthārānuggahito sāvako mahābhiññataɱ patto' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>