<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 15. The Buddha describes the perceptions he had concerning the personal six senses that lead him to conclude he was enlightened." />
<title>SN 4 35 15: Assadapariyesana (Assadena 1) Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					35: Saḷāyatanasaɱyuttaɱ<br />
					2. Yamakavaggo</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p15">Sutta 15</a></h4>

					<h1>Assādapariyesana (Assādena 1) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg8"><span class="f2 g"><b>[8]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.015.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.015-016.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Cakkhussāhaɱ bhikkhave assāda-pariyesanaɱ acariɱ,||<br />
					yo cakkhussa assādo tad ajjhagamaɱ,||<br />
					yāvatā cakkhussa assādo paññāya me so su-diṭṭho.|| ||</p>

					<p class="f4">Cakkhussāhaɱ <a id="pg9"><span class="f2 g"><b>[9]</b></span></a> bhikkhave ādīnava-pariyesanaɱ acariɱ,||<br />
					yo cakkhussa ādīnavo tad ajjhagamaɱ,||<br />
					yāvatā cakkhussa ādīnavo paññāya me so su-diṭṭho.|| ||</p>

					<p class="f4">Cakkhussāhaɱ bhikkhave nissaraṇa-pariyesanaɱ acariɱ,||<br />
					yaɱ cakkhussa nissaraṇaɱ tad ajjhagamaɱ,||<br />
					yāvatā cakkhussa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Sotassāhaɱ bhikkhave assāda-pariyesanaɱ acariɱ,||<br />
					yo sotassa assādo tad ajjhagamaɱ,||<br />
					yāvatā sotassa assādo paññāya me so su-diṭṭho.|| ||</p>

					<p class="f4">Sotassāhaɱ bhikkhave ādīnava-pariyesanaɱ acariɱ,||<br />
					yo sotassa ādīnavo tad ajjhagamaɱ,||<br />
					yāvatā sotassa ādīnavo paññāya me so su-diṭṭho.|| ||</p>

					<p class="f4">Sotassāhaɱ bhikkhave nissaraṇa-pariyesanaɱ acariɱ,||<br />
					yaɱ sotassa nissaraṇaɱ tad ajjhagamaɱ,||<br />
					yāvatā sotassa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Ghānassāhaɱ bhikkhave assāda-pariyesanaɱ acariɱ,||<br />
					yo ghānassa assādo tad ajjhagamaɱ,||<br />
					yāvatā ghānassa assādo paññāya me so su-diṭṭho.|| ||</p>

					<p class="f4">Ghānassāhaɱ bhikkhave ādīnava-pariyesanaɱ acariɱ,||<br />
					yo ghānassa ādīnavo tad ajjhagamaɱ,||<br />
					yāvatā ghānassa ādīnavo paññāya me so su-diṭṭho.|| ||</p>

					<p class="f4">Ghānassāhaɱ bhikkhave nissaraṇa-pariyesanaɱ acariɱ,||<br />
					yaɱ ghānassa nissaraṇaɱ tad ajjhagamaɱ,||<br />
					yāvatā ghānassa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Jivhāyāhaɱ bhikkhave assāda-pariyesanaɱ acariɱ,||<br />
					yo jivhāya assādo tad ajjhagamaɱ,||<br />
					yāvatā jivhāya assādo paññāya me so su-diṭṭho.|| ||</p>

					<p class="f4">Jivhāyāhaɱ bhikkhave ādīnava-pariyesanaɱ acariɱ,||<br />
					yo jivhāya ādīnavo tad ajjhagamaɱ,||<br />
					yāvatā jivhāya ādīnavo paññāya me so su-diṭṭho.|| ||</p>

					<p class="f4">Jivhāyāhaɱ bhikkhave nissaraṇa-pariyesanaɱ acariɱ,||<br />
					yaɱ jivhāya nissaraṇaɱ tad ajjhagamaɱ,||<br />
					yāvatā jivhāya nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Kāyassāhaɱ bhikkhave assāda-pariyesanaɱ acariɱ,||<br />
					yo kāyassa assādo tad ajjhagamaɱ,||<br />
					yāvatā kāyassa assādo paññāya me so su-diṭṭho.|| ||</p>

					<p class="f4">Kāyassāhaɱ bhikkhave ādīnava-pariyesanaɱ acariɱ,||<br />
					yo kāyassa ādīnavo tad ajjhagamaɱ,||<br />
					yāvatā kāyassa ādīnavo paññāya me so su-diṭṭho.|| ||</p>

					<p class="f4">Kāyassāhaɱ bhikkhave nissaraṇa-pariyesanaɱ acariɱ||<br />
					yaɱ kāyassa nissaraṇaɱ tad ajjhagamaɱ,||<br />
					yāvatā kāyassa nissaraṇaɱ paññāya me taɱ su-diṭṭhaɱ.|| ||</p>

					<p class="ctr c">&#9632;</p>

					<p class="f4">Manassāhaɱ bhikkhave assāda-pariyesanaɱ acariɱ,||<br />
					yo manassa assādo tad ajjhagamaɱ,||<br />
					yāvatā manassa assādo paññāya me so su-diṭṭho.|| ||</p>

					<p class="f4">Manassāhaɱ bhikkhave ādīnava-pariyesanaɱ acariɱ,||<br />
					yo manassa ādīnavo tad ajjhagamaɱ,||<br />
					yāvatā manassa ādīnavo paññāya me so su-diṭṭho.|| ||</p>

					<p class="f4">Manassāhaɱ bhikkhave nissaraṇa-pariyesanaɱ acariɱ,||<br />
					yaɱ manassa nissaraṇaɱ tad ajjhagamaɱ,||<br />
					yāvatā manassa nissaraṇaɱ paññāya me taɱ su-diṭṭhaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yāva kīvañc'āhaɱ bhikkhave imesaɱ channaɱ ajjhattikānaɱ āyatanānaɱ||<br />
					evaɱ assādaɱ ca assādato ādīnavaɱ ca ādīnavato nissaraṇaɱ ca nissaraṇato yathā-bhūtaɱ nābbhaññāsiɱ,||<br />
					n'eva tāvāhaɱ bhikkhave sa-devake loke sa-mārake sa-brahmake sa-s-samaṇa-brāhmaṇiyā pajāya sadeva manussāya anuttaraɱ sammā-sambodhiɱ abhisambuddho ti paccaññāsiɱ. || ||</p>

					<p class="f4">Yato ca kho haɱ bhikkhave imesaɱ channaɱ ajjhattikānaɱ āyatanānaɱ evaɱ assādaɱ ca assādato ādīnavaɱ ca ādīnavato nissaraṇaɱ ca nissaraṇato yathā-bhūtaɱ abbhaññāsiɱ,<br />
					ath'āhaɱ bhikkhave sa-devake loke sa-mārake sa-brahmake sa-s-samaṇa-brāhmaṇiyā pajāya sadeva manussāya anuttaraɱ sammā-sambodhiɱ abhisambuddho ti paccaññāsiɱ.|| ||</p>

					<p class="f4">Ñāṇaɱ ca pana me dassanaɱ udapādi.|| ||</p>

					<p class="f4">Akuppā me ceto-vimutti||<br />
					ayam antimā jāti,||<br />
					n'atthi-dāni puna-b-bhavo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>