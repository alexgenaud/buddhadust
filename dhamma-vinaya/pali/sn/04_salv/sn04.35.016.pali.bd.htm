<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 16. The Buddha describes the perceptions he had concerning the external six sense objects that lead him to conclude he was enlightened." />
<title>SN 4 35 16: Dutiya Assāda-Pariyesana (Assādena 2) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					2. Yamaka Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p16">Sutta 16</a></h4>

					<h1>Dutiya Assāda-Pariyesana (Assādena 2) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg9"><span class="f2 g"><b>[9]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.016.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Rūpān-ā-haṃ bhikkhave assāda-pariyesanaṃ acariṃ,||<br />
					yo rūpānaṃ assādo tad ajjhagamaṃ,||<br />
					yāvatā rūpānaṃ assādo paññāya me so su-diṭṭho.|| ||</p>

					<p class="f4">Rūpān-ā-haṃ bhikkhave <a id="pg10"><span class="f2 g"><b>[10]</b></span></a> ādīnava-pariyesanaṃ acariṃ,||<br />
					yo rūpānaṃ ādīnavo tad ajjhagamaṃ,||<br />
					yāvatā rūpānaṃ ādīnavo paññāya me so su-diṭṭho.|| ||</p>

					<p class="f4">Rūpān-ā-haṃ bhikkhave nissaraṇa-pariyesanaṃ acariṃ,||<br />
					yaṃ rūpānaṃ nissaraṇaṃ tad ajjhagamaṃ,||<br />
					yāvatā rūpānaṃ nissaraṇaṃ paññāya me taṃ su-diṭṭhaṃ.|| ||</p>

					<p class="ctr c">&#9632;</p>

					<p class="f4">Saddān-ā-haṃ bhikkhave assāda-pariyesanaṃ acariṃ,||<br />
					yo saddānaṃ assādo tad ajjhagamaṃ,||<br />
					yāvatā saddānaṃ assādo paññāya me so su-diṭṭho.|| ||</p>

					<p class="f4">Saddān-ā-haṃ bhikkhave ādīnava-pariyesanaṃ acariṃ,||<br />
					yo saddānaṃ ādīnavo tad ajjhagamaṃ,||<br />
					yāvatā saddānaṃ ādīnavo paññāya me so su-diṭṭho.|| ||</p>

					<p class="f4">Saddān-ā-haṃ bhikkhave nissaraṇa-pariyesanaṃ acariṃ,||<br />
					yaṃ saddānaṃ nissaraṇaṃ tad ajjhagamaṃ,||<br />
					yāvatā saddānaṃ nissaraṇaṃ paññāya me taṃ su-diṭṭhaṃ.|| ||</p>

					<p class="ctr c">&#9632;</p>

					<p class="f4">Gandhān-ā-haṃ bhikkhave assāda-pariyesanaṃ acariṃ,||<br />
					yo gandhānaṃ assādo tad ajjhagamaṃ,||<br />
					yāvatā gandhānaṃ assādo paññāya me so su-diṭṭho.|| ||</p>

					<p class="f4">Gandhān-ā-haṃ bhikkhave ādīnava-pariyesanaṃ acariṃ,||<br />
					yo gandhānaṃ ādīnavo tad ajjhagamaṃ,||<br />
					yāvatā gandhānaṃ ādīnavo paññāya me so su-diṭṭho.|| ||</p>

					<p class="f4">Gandhān-ā-haṃ bhikkhave nissaraṇa-pariyesanaṃ acariṃ,||<br />
					yaṃ gandhānaṃ nissaraṇaṃ tad ajjhagamaṃ,||<br />
					yāvatā gandhānaṃ nissaraṇaṃ paññāya me taṃ su-diṭṭhaṃ.|| ||</p>

					<p class="ctr c">&#9632;</p>

					<p class="f4">Rasān-ā-haṃ bhikkhave assāda-pariyesanaṃ acariṃ,||<br />
					yo rasānaṃ assādo tad ajjhagamaṃ,||<br />
					yāvatā rasānaṃ assādo paññāya me so su-diṭṭho.|| ||</p>

					<p class="f4">Rasān-ā-haṃ bhikkhave ādīnava-pariyesanaṃ acariṃ,||<br />
					yo rasānaṃ ādīnavo tad ajjhagamaṃ,||<br />
					yāvatā rasānaṃ ādīnavo paññāya me so su-diṭṭho.|| ||</p>

					<p class="f4">Rasān-ā-haṃ bhikkhave nissaraṇa-pariyesanaṃ acariṃ,||<br />
					yaṃ rasānaṃ nissaraṇaṃ tad ajjhagamaṃ,||<br />
					yāvatā rasānaṃ nissaraṇaṃ paññāya me taṃ su-diṭṭhaṃ.|| ||</p>

					<p class="ctr c">&#9632;</p>

					<p class="f4">Phoṭṭhabb-ā-haṃ bhikkhave assāda-pariyesanaṃ acariṃ,||<br />
					yo phoṭṭhabbānaṃ assādo tad ajjhagamaṃ,||<br />
					yāvatā phoṭṭhabbānaṃ assādo paññāya me so su-diṭṭho.|| ||</p>

					<p class="f4">Phoṭṭhabb-ā-haṃ bhikkhave ādīnava-pariyesanaṃ acariṃ,||<br />
					yo phoṭṭhabbānaṃ ādīnavo tad ajjhagamaṃ,||<br />
					yāvatā phoṭṭhabbānaṃ ādīnavo paññāya me so su-diṭṭho.|| ||</p>

					<p class="f4">Phoṭṭhabb-ā-haṃ bhikkhave nissaraṇa-pariyesanaṃ acariṃ||<br />
					yaṃ phoṭṭhabbānaṃ nissaraṇaṃ tad ajjhagamaṃ,||<br />
					yāvatā phoṭṭhabbānaṃ nissaraṇaṃ paññāya me taṃ su-diṭṭhaṃ.|| ||</p>

					<p class="ctr c">&#9632;</p>

					<p class="f4">Dhammān-ā-haṃ bhikkhave assāda-pariyesanaṃ acariṃ,||<br />
					yo dhammānaṃ assādo tad ajjhagamaṃ,||<br />
					yāvatā dhammānaṃ assādo paññāya me so su-diṭṭho.|| ||</p>

					<p class="f4">Dhammān-ā-haṃ bhikkhave ādīnava-pariyesanaṃ acariṃ,||<br />
					yo dhammānaṃ ādīnavo tad ajjhagamaṃ,||<br />
					yāvatā dhammānaṃ ādīnavo paññāya me so su-diṭṭho.|| ||</p>

					<p class="f4">Dhammān-ā-haṃ bhikkhave nissaraṇa-pariyesanaṃ acariṃ,||<br />
					yaṃ dhammānaṃ nissaraṇaṃ tad ajjhagamaṃ,||<br />
					yāvatā dhammānaṃ nissaraṇaṃ paññāya me taṃ su-diṭṭhaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yāva kīvañc'āhaṃ bhikkhave imesaṃ channaṃ bāhīrānaṃ āyatanānaṃ||<br />
					evaṃ assādaṃ ca||<br />
					assādato ādīnavaṃ ca||<br />
					ādīnavato nissaraṇaṃ ca||<br />
					nissaraṇato yathā-bhūtaṃ nābbhaññāsiṃ,||<br />
					n'eva tāvāhaṃ bhikkhave sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sadeva manussāya||<br />
					anuttaraṃ sammā-sambodhiṃ abhisambuddhoti paccaññāsiṃ.|| ||</p>

					<p class="f4">Yato ca kho haṃ bhikkhave imesaṃ channaṃ bāhīrānaṃ āyatanānaṃ||<br />
					evaṃ assādaṃ ca||<br />
					assādato ādīnavaṃ ca||<br />
					ādīnavato nissaraṇaṃ ca||<br />
					nissaraṇato yathā-bhūtaṃ abbhaññāsiṃ,<br />
					ath'āhaṃ bhikkhave sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sadeva manussāya||<br />
					anuttaraṃ sammā-sambodhiṃ abhisambuddhoti paccaññāsiṃ.|| ||</p>

					<p class="f4">Ñāṇaṃ ca pana me dassanaṃ udapādi.|| ||</p>

					<p class="f4">'Akuppā me ceto-vimutti||<br />
					ayam antimā jāti,||<br />
					n'atthi-dāni puna-b-bhavo' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>