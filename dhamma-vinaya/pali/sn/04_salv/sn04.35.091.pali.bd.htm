<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 91. The Buddha presents a method for eliminating passion which he characterizes as a sickness, a boil a being pierced by an arrow." />
<title>SN 4 35 091: Dutiya Ejā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					4. Channa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p91">Sutta 91</a></h4>

					<h1>Dutiya Ejā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg66"><span class="f2 g"><b>[66]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.091.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.091.bodh.wp.htm">bodh</a>]</span></p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Ejā bhikkhave rogo,||<br />
					ejā gaṇḍo,||<br />
					ejā sallaṃ,||<br />
					tasmā ti ha bhikkhave,||<br />
					Tathāgato anejo viharati vītasallo.|| ||</p>

					<p class="f4">Tasmātiha bhikkhave, bhikkhu ce pi ākaṇkheyya 'anejo vihareyyaṃ vītasallo' ti.|| ||</p>

					<p class="f4">Cakkhuṃ na maññeyya,||<br />
					cakkhusmiṃ na maññeyya,||<br />
					cakkhuto na maññeyya,||<br />
					cakkhuṃ 'Me' ti na maññeyya.|| ||</p>

					<p class="f4">Rūpe na maññeyya,||<br />
					rūpesu na maññeyya,||<br />
					rūpato na maññeyya,||<br />
					rūpā 'Me' ti na maññeyya.|| ||</p>

					<p class="f4">Cakkhu-viññāṇaṃ na maññeyya,||<br />
					cakkhu-viññāṇasmiṃ na maññeyya,||<br />
					cakkhu-viññāṇato na maññeyya,||<br />
					cakkhu-viññāṇaṃ 'Me' ti na maññeyya.|| ||</p>

					<p class="f4">Cakkhu-samphassaṃ na maññeyya,||<br />
					cakkhu-samphassasmiṃ na maññeyya,||<br />
					cakkhu-samphassato na maññeyya,||<br />
					cakkhu-samphasso 'Me' ti na maññeyya.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ,||<br />
					sukhaṃ vā,||<br />
					dukkhaṃ vā,||<br />
					adukkha-m-asukhaṃ vā,||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya.|| ||</p>

					<p class="f4">Yaṃ hi bhikkhave maññati,<br />
					yasmiṃ maññati,<br />
					yato maññati,<br />
					yam 'Me' ti maññati,<br />
					tato taṃ hoti aññathā.|| ||</p>

					<p class="f4">Aññathā-bhāvī bhava-satto loko bhavam eva abhinandati.|| ||</p>

					<p class="ctr c">&#9632;</p>

					<p class="f4">Sotaṃ na maññeyya,||<br />
					sotasmiṃ na maññeyya,||<br />
					soto na maññeyya,||<br />
					sota 'Me' ti na maññeyya.|| ||</p>

					<p class="f4">Saddā na maññeyya,||<br />
					saddesu na maññeyya,||<br />
					saddato na maññeyya,||<br />
					sadda 'Me' ti na maññeyya.|| ||</p>

					<p class="f4">Sota-viññāṇaṃ na maññeyya,||<br />
					sota-viññāṇasmiṃ na maññeyya,||<br />
					sota-viññāṇato na maññeyya,||<br />
					sota-viññāṇaṃ 'Me' ti na maññeyya.|| ||</p>

					<p class="f4">Sota-samphassaṃ na maññeyya,||<br />
					sota-samphassasmiṃ na maññeyya,||<br />
					sota-samphassato na maññeyya,||<br />
					sota-samphasso 'Me' ti na maññeyya.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ,||<br />
					sukhaṃ vā,||<br />
					dukkhaṃ vā,||<br />
					adukkha-m-asukhaṃ vā,||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya.|| ||</p>

					<p class="f4">Yaṃ hi bhikkhave maññati,<br />
					yasmiṃ maññati,<br />
					yato maññati,<br />
					yam 'Me' ti maññati,<br />
					tato taṃ hoti aññathā.|| ||</p>

					<p class="f4">Aññathā-bhāvī bhava-satto loko bhavam eva abhinandati.|| ||</p>

					<p class="ctr c">&#9632;</p>

					<p class="f4">Ghānaṃ na maññeyya,||<br />
					ghānasmiṃ na maññeyya,||<br />
					ghānato na maññeyya,||<br />
					ghāna 'Me' ti na maññeyya.|| ||</p>

					<p class="f4">Gandhā na maññeyya,||<br />
					gandesu na maññeyya,||<br />
					gandato na maññeyya,||<br />
					gandhā 'Me' ti na maññeyya.|| ||</p>

					<p class="f4">Ghāna-viññāṇaṃ na maññeyya,||<br />
					ghāna-viññāṇasmiṃ na maññeyya,||<br />
					ghāna-viññāṇato na maññeyya,||<br />
					ghāna-viññāṇaṃ 'Me' ti na maññeyya.|| ||</p>

					<p class="f4">Ghāna-samphassaṃ na maññeyya,||<br />
					ghāna-samphassasmiṃ na maññeyya,||<br />
					ghāna-samphassato na maññeyya,||<br />
					ghāna-samphasso 'Me' ti na maññeyya.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ,||<br />
					sukhaṃ vā,||<br />
					dukkhaṃ vā,||<br />
					adukkha-m-asukhaṃ vā,||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya.|| ||</p>

					<p class="f4">Yaṃ hi bhikkhave maññati,<br />
					yasmiṃ maññati,<br />
					yato maññati,<br />
					yam 'Me' ti maññati,<br />
					tato taṃ hoti aññathā.|| ||</p>

					<p class="f4">Aññathā-bhāvī bhava-satto loko bhavam eva abhinandati.|| ||</p>

					<p class="ctr c">&#9632;</p>

					<p class="f4">Jivhā na maññeyya,||<br />
					jivhāya na maññeyya,||<br />
					jivhāto na maññeyya,||<br />
					jivhā 'Me' ti na maññeyya.|| ||</p>

					<p class="f4">Rase na maññeyya,||<br />
					rasesu na maññeyya,||<br />
					rasato na maññeyya,||<br />
					rasā 'Me' ti na maññeyya.|| ||</p>

					<p class="f4">Jivhā-viññāṇaṃ na maññeyya,||<br />
					jivhā-viññāṇasmiṃ na maññeyya,||<br />
					jivhā-viññāṇato na maññeyya,||<br />
					jivhā-viññāṇaṃ 'Me' ti na maññeyya.|| ||</p>

					<p class="f4">Jivhā-samphassaṃ na maññeyya,||<br />
					jivhā-samphassasmiṃ na maññeyya,||<br />
					jivhā-samphassato na maññeyya,||<br />
					jivhā-samphasso 'Me' ti na maññeyya.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ,||<br />
					sukhaṃ vā,||<br />
					dukkhaṃ vā,||<br />
					adukkha-m-asukhaṃ vā,||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya.|| ||</p>

					<p class="f4">Yaṃ hi bhikkhave maññati,<br />
					yasmiṃ maññati,<br />
					yato maññati,<br />
					yam 'Me' ti maññati,<br />
					tato taṃ hoti aññathā.|| ||</p>

					<p class="f4">Aññathā-bhāvī bhava-satto loko bhavam eva abhinandati.|| ||</p>

					<p class="ctr c">&#9632;</p>

					<p class="f4">Kāyaṃ na maññeyya,||<br />
					kāyasmiṃ na maññeyya,||<br />
					kāyo na maññeyya,||<br />
					kāya 'Me' ti na maññeyya.|| ||</p>

					<p class="f4">Phoṭṭhabbāṃ na maññeyya,||<br />
					phoṭṭhabbāsmiṃ na maññeyya,||<br />
					phoṭṭhabbo na maññeyya,||<br />
					phoṭṭhabbā 'Me' ti na maññeyya.|| ||</p>

					<p class="f4">Kāya-viññāṇaṃ na maññeyya,||<br />
					kāya-viññāṇasmiṃ na maññeyya,||<br />
					kāya-viññāṇato na maññeyya,||<br />
					kāya-viññāṇaṃ 'Me' ti na maññeyya.|| ||</p>

					<p class="f4">Kāya-samphassaṃ na maññeyya,||<br />
					kāya-samphassasmiṃ na maññeyya,||<br />
					kāya-samphassato na maññeyya,||<br />
					kāya-samphasso 'Me' ti na maññeyya.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ,||<br />
					sukhaṃ vā,||<br />
					dukkhaṃ vā,||<br />
					adukkha-m-asukhaṃ vā,||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya.|| ||</p>

					<p class="f4">Yaṃ hi bhikkhave maññati,<br />
					yasmiṃ maññati,<br />
					yato maññati,<br />
					yam 'Me' ti maññati,<br />
					tato taṃ hoti aññathā.|| ||</p>

					<p class="f4">Aññathā-bhāvī bhava-satto loko bhavam eva abhinandati.|| ||</p>

					<p class="ctr c">&#9632;</p>

					<p class="f4">Manaṃ na maññeyya,||<br />
					manasmiṃ na maññeyya,||<br />
					manato na maññeyya,||<br />
					mano 'Me' ti na maññeyya.|| ||</p>

					<p class="f4">Dhamme na maññeyya,||<br />
					dhammesu na maññeyya,||<br />
					dhammato na maññeyya,||<br />
					dhammā 'Me' ti na maññeyya.|| ||</p>

					<p class="f4">Mano-viññāṇaṃ na maññeyya,||<br />
					mano-viññāṇasmiṃ na maññeyya,||<br />
					mano-viññāṇato na maññeyya,||<br />
					mano-viññāṇaṃ 'Me' ti na maññeyya.|| ||</p>

					<p class="f4">Mano-samphassaṃ na maññeyya,||<br />
					mano-samphassasmiṃ na maññeyya,||<br />
					mano-samphassato na maññeyya,||<br />
					mano-samphasso 'Me' ti na maññeyya.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ,||<br />
					sukhaṃ vā,||<br />
					dukkhaṃ vā,||<br />
					adukkha-m-asukhaṃ vā,||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya.|| ||</p>

					<p class="f4">Yaṃ hi bhikkhave maññati,<br />
					yasmiṃ maññati,<br />
					<a id="pg67"><span class="f2 g"><b>[67]</b></span></a> yato maññati,<br />
					yam 'Me' ti maññati,<br />
					tato taṃ hoti aññathā.|| ||</p>

					<p class="f4">Aññathā-bhāvī bhava-satto loko bhavam eva abhinandati.|| ||</p>

					<p class="ctr c">&#9632;</p>

					<p class="f4">Yāvatā bhikkhave khandha dhātu āyatanaṃ||<br />
					tam pi na maññeyya,||<br />
					tasmim pi na maññeyya,||<br />
					tato pi na maññeyya,||<br />
					tam 'Me' ti na maññeyya,<br />
					so evaṃ amañña-māno na ca kiñci loke upādiyati,||<br />
					anupādiyaṃ na paritassati,||<br />
					aparitassaṃ paccattaññeva parinibbāyati:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ||<br />
					kataṃ karaṇīyaṃ||<br />
					nāparaṃ itthattāyā' ti pajānāti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>