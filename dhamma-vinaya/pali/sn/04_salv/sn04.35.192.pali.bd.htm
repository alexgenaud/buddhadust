<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 192. Ānanda teaches Kamabhu the Buddha's doctrine that the sense organs are not bound to the sense objects nor are the sense objects bound to the sense organs, but desire binds the two together." />
<title>SN 4 35 192: Kāmabhū Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; IV: Paññāsaka Catuttha<br />
					3. Samudda Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p192">Sutta 192</a></h4>

					<h1>Kāmabhū Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg165"><span class="f2 g"><b>[165]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.192.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.233.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā ca Ānando āyasmā ca Kāmabhū Bārāṇasiyaɱ viharanti||<br />
					Isipatane Migadāye.|| ||</p>

					<p class="f4">[2] Atha kho āyasmā Kāmabhū sāyaṇha-samayaɱ paṭisallāṇā vuṭṭhito yen āyasmā Ānando ten'upasankami.|| ||</p>

					<p class="f4">Upasaŋkamitvā āyasmatā Ānando saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">[3] Eka-m-antaɱ nisinno kho āyasmā Kāmabhū āyasmantaɱ Ānando etad avoca:|| ||</p>

					<p class="f4">"Kin nu kho āvuso Ānanda||<br />
					cakkhu rūpānaɱ saŋyojanaɱ rūpā cakkhussa saŋyojanaɱ?</p>

					<p class="f4">Sotaɱ saddānaɱ saŋyojanaɱ||<br />
					saddā sotassa saŋyojanaɱ?</p>

					<p class="f4">Ghānaɱ gandhānaɱ saŋyojanaɱ||<br />
					gandhā ghānassa saŋyojanaɱ?</p>

					<p class="f4">Jivhā rasānaɱ saŋyojanaɱ||<br />
					rasā jivhāya saŋyojanaɱ?</p>

					<p class="f4">Kāyo phoṭṭhabbānaɱ saŋyojanaɱ||<br />
					phoṭṭhabbā kāyassa saŋyojanaɱ?</p>

					<p class="f4">Mano dhammānaɱ saŋyojanaɱ||<br />
					dhammā manassa saŋyojanan" ti?|| ||</p>

					<p class="ctr c">&#9632;</p>

					<p class="f4">[4] "Na kho āvuso Kāmabhū,||<br />
					cakkhu rūpānaɱ saŋyojanaɱ,||<br />
					na rūpā cakkhussa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Sota saddānaɱ saŋyojanaɱ,||<br />
					na saddā sotassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Ghāna ghandhānaɱ saŋyojanaɱ,||<br />
					na gandhā ghānassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Jivhā rasānaɱ saŋyojanaɱ,||<br />
					na rasā jivhāya saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Kāyo phoṭṭhabbānaɱ saŋyojanaɱ,||<br />
					na phoṭṭhabbā kāyassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Mano dhammānaɱ saŋyojanaɱ,||<br />
					na dhammā manassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg166"><span class="f2 g"><b>[166]</b></span></a> [5] Seyyathā pi āvuso kāḷo ca balivaddo||<br />
					odāto ca balivaddo||<br />
					ekena dāmena vā||<br />
					yottena vā saɱyuttāassu.|| ||</p>

					<p class="f4">Yo nu kho evaɱ vadeyya:||<br />
					kāḷo balivaddo odātassa balivaddassa saŋyojanaɱ,||<br />
					odāto balivaddo kāḷassa balivaddassa saŋyojanan ti||<br />
					sammā nu kho so vadamāno vadeyyā" ti?|| ||</p>

					<p class="f4">"No h'etaɱ āvuso."|| ||</p>

					<p class="f4">"Na kho āvuso kāḷo balivaddo||<br />
					odātassa balivaddassa saŋyojanaɱ,||<br />
					na pi odāto balivaddo kāḷassa||<br />
					balivaddassa saŋyojanaɱ,||<br />
					yena ca kho te ekena dāmena vā||<br />
					yottena vā saɱyuttā,||<br />
					taɱ tattha saŋyojanaɱ.|| ||</p>

					<p class="f4">Evam eva kho āvuso na cakkhu rūpānaɱ saŋyojanaɱ,||<br />
					na rūpā cakkhussa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na sotaɱ saddānaɱ saŋyojanaɱ,||<br />
					na saddā sotassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na ghānaɱ gandhānaɱ saŋyojanaɱ,||<br />
					na gandhā ghānassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na jivhā rasānaɱ saŋyojanaɱ,||<br />
					na rasā jivhāya saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na kayo phoṭṭhabbānaɱ saŋyojanaɱ,||<br />
					na phoṭṭhabbā kāyassa saŋyojanaɱ.|| ||</p>

					<p class="f4">Yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na mano dhammānaɱ saŋyojanaɱ,||<br />
					na dhammā manassa saŋyojanaɱ.|| ||</p>

					<p class="f4">Yaṇ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">[6] Cakkhuɱ vā āvuso rūpānaɱ saŋyojanaɱ abhavissa,||<br />
					rūpā vā cakkhussa saŋyojanaɱ,||<br />
					na idaɱ brahma-cariy-a-vāso paññāyetha sammā dukkha-k-khayāya.|| ||</p>

					<p class="f4">Yasmā ca kho āvuso||<br />
					na cakkhu rūpānaɱ saŋyojanaɱ||<br />
					na rūpā cakkhussa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ,||<br />
					tasmā brahma-cariy-a-vāso paññāyati sammā dukkhayāya.|| ||</p>

					<p class="ctr c">&#9632;</p>

					<p class="f4">Sotaɱ vā āvuso saddānaɱ saŋyojanaɱ abhavissa,||<br />
					saddā vā sotassa saŋyojanaɱ,||<br />
					na idaɱ brahma-cariy-a-vāso paññāyetha sammā dukkha-k-khayāya.|| ||</p>

					<p class="f4">Yasmā ca kho āvuso||<br />
					na sota saddānaɱ saŋyojanaɱ||<br />
					na saddā sotassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ,||<br />
					tasmā brahma-cariy-a-vāso paññāyati sammā dukkhayāya.|| ||</p>

					<p class="ctr c">&#9632;</p>

					<p class="f4">Ghānaɱ vā āvuso gandhānaɱ saŋyojanaɱ abhavissa,||<br />
					gandhā vā ghānassa saŋyojanaɱ,||<br />
					na idaɱ brahma-cariy-a-vāso paññāyetha sammā dukkha-k-khayāya.|| ||</p>

					<p class="f4">Yasmā ca kho āvuso||<br />
					na ghānaɱ gandhānaɱ saŋyojanaɱ||<br />
					na gandhā ghānassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ,||<br />
					tasmā brahma-cariy-a-vāso paññāyati sammā dukkhayāya.|| ||</p>

					<p class="ctr c">&#9632;</p>

					<p class="f4">Jivhā vā āvuso rasānaɱ saŋyojanaɱ abhavissa,||<br />
					rasā vā jivhāya saŋyojanaɱ,||<br />
					na idaɱ brahma-cariy-a-vāso paññāyetha sammā dukkha-k-khayāya.|| ||</p>

					<p class="f4">Yasmā ca kho āvuso||<br />
					na jivhā rasānaɱ saŋyojanaɱ||<br />
					na rasā jivhāya saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ,||<br />
					tasmā brahma-cariy-a-vāso paññāyati sammā dukkhayāya.|| ||</p>

					<p class="ctr c">&#9632;</p>

					<p class="f4">Kāyo vā āvuso phoṭṭhabbānaɱ saŋyojanaɱ abhavissa,||<br />
					phoṭṭhabbā vā kāyassa saŋyojanaɱ,||<br />
					na idaɱ brahma-cariy-a-vāso paññāyetha sammā dukkha-k-khayāya.|| ||</p>

					<p class="f4">Yasmā ca kho āvuso||<br />
					na kāyo phoṭṭhabbānaɱ saŋyojanaɱ||<br />
					na phoṭṭhabbā kāyassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ,||<br />
					tasmā brahma-cariy-a-vāso paññāyati sammā dukkhayāya.|| ||</p>

					<p class="ctr c">&#9632;</p>

					<p class="f4">Mano vā āvuso dhammānaɱ saŋyojanaɱ abhavissa,||<br />
					dhammā vā manassa saŋyojanaɱ,||<br />
					na idaɱ brahma-cariy-a-vāso paññāyetha sammā dukkha-k-khayāya.|| ||</p>

					<p class="f4">Yasmā ca kho āvuso||<br />
					na mano dhammānaɱ saŋyojanaɱ||<br />
					na dhammā manassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ,||<br />
					tasmā brahma-cariy-a-vāso paññāyati sammā dukkhayāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">[7] Iminā petaɱ āvuso pariyāyena veditabbaɱ:||<br />
					yathā na cakkhu rūpānaɱ saŋyojanaɱ,||<br />
					na rūpā cakkhussa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na sota saddānaɱ saŋyojanaɱ,||<br />
					na saddā sotassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na ghāna gandhānaɱ saŋyojanaɱ,||<br />
					na gandhā ghānassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na jivhā rasānaɱ saŋyojanaɱ,||<br />
					na rasā jivhāya saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na kāyo phoṭṭhabbānaɱ saŋyojanaɱ,||<br />
					na phoṭṭhabbā kāyassa,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na mano dhammānaɱ saŋyojanaɱ,||<br />
					na dhammā manassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">[8] Saŋvijjati kho āvuso Bhagavato cakkhu,||<br />
					passati Bhagavā cakkhunā rūpaɱ,||<br />
					chanda-rāgo Bhagavato n'atthi,||<br />
					su-vimutta-citto Bhagavā.|| ||</p>

					<p class="f4">Saŋvijjati kho āvuso Bhagavato sota,||<br />
					passati Bhagavā sotena saddaɱ,||<br />
					chanda-rāgo Bhagavato n'atthi,||<br />
					su-vimutta-citto Bhagavā.|| ||</p>

					<p class="f4">Saŋvijjati kho āvuso Bhagavato ghāna,||<br />
					passati Bhagavā ghānena gandhaɱ,||<br />
					chanda-rāgo Bhagavato n'atthi,||<br />
					su-vimutta-citto Bhagavā.|| ||</p>

					<p class="f4">Saŋvijjati kho āvuso Bhagavato jivhā,||<br />
					sāyati Bhagavā jivhāya rasaɱ,||<br />
					chanda-rāgo Bhagavato n'atthi,||<br />
					su-vimutta-citto Bhagavā.|| ||</p>

					<p class="f4">Saŋvijjati kho āvuso Bhagavato kāyo,||<br />
					sāyati Bhagavā kāyo phoṭṭhabbānaɱ,||<br />
					chanda-rāgo Bhagavato n'atthi,||<br />
					su-vimutta-citto Bhagavā.|| ||</p>

					<p class="f4">Saŋvijjati kho āvuso Bhagavato mano,||<br />
					jānāti Bhagavā manasā dhammaɱ,||<br />
					chanda-rāgo Bhagavato n'atthi,||<br />
					su-vimutta-citto Bhagavā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">[9] Iminā kho etaɱ āvuso pariyāyena veditabbaɱ:||<br />
					yathā na cakkhu rūpānaɱ saŋyojanaɱ,||<br />
					na rūpā cakkhussa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na sota saddānaɱ saŋyojanaɱ,||<br />
					na saddā sotassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na ghāna gandhānaɱ saŋyojanaɱ,||<br />
					na gandhā ghānassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na jivhā rasānaɱ saŋyojanaɱ,||<br />
					na rasā jivhāya saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na kāyo phoṭṭhabbānaɱ saŋyojanaɱ,||<br />
					na phoṭṭhabbā kāyassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na mano dhammānaɱ saŋyojanaɱ,||<br />
					na dhammā manassa saŋyojanaɱ,||<br />
					yañ ca tattha tad ubhayaɱ paṭicca uppajjati chanda-rāgo||<br />
					taɱ tattha saŋyojanan" ti.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
