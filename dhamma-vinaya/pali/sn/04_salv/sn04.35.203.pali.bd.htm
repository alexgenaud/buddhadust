<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 203. The Buddha explains what it means to know and see the appearing and disappearing of all states of pain and how, so seeing one is freed from sense experience." />
<title>SN 4 35 203: Dukkha-Dhamma Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					4. Āsīvisa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p203">Sutta 203</a></h4>

					<h1>Dukkha-Dhamma Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg188"><span class="f2 g"><b>[188]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.203.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.244.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yato kho bhikkhave bhikkhu sabbesaṃ yeva dukkha-dhammānaṃ samudayañ ca||<br />
					attha-gamañ ca||<br />
					yathā-bhūtaṃ pajānāti,||<br />
					tathā kho panassa kāmā diṭṭhā honti,||<br />
					yathāssa kāme passato yo kāmesu kāma-c-chando||<br />
					kāmasneho||<br />
					kāmamucchā||<br />
					kāma-pariḷāho so nānuseti.|| ||</p>

					<p class="f4">Tathā kho panassa cāro ca vihāro ca anu-Buddho hoti,||<br />
					yathā carantaṃ viharantaṃ abhijjhā domanassā pāpakā akusalā dhammā nānussavanti.|| ||</p>

					<p class="f4">Kathañ ca bhikkhave bhikkhu sabbesaṃ yeva dukkha-dhammānaṃ samudayañ ca||<br />
					attha-gamañ ca||<br />
					yathā-bhūtaṃ pajānāti?|| ||</p>

					<p class="f4">Iti rūpaṃ,||<br />
					iti rūpassa samudayo,||<br />
					iti rūpassa attha-gamo;|| ||</p>

					<p class="f4">iti vedanā,||<br />
					iti vedanāya samudayo,||<br />
					iti vedanāya attha-gamo;|| ||</p>

					<p class="f4">iti saññā,||<br />
					iti saññāya samudayo,||<br />
					iti saññāya attha-gamo;|| ||</p>

					<p class="f4">iti saṇkhārā,||<br />
					iti saṇkhārānaṃ samudayo,||<br />
					iti saṇkhārānaṃ attha-gamo;|| ||</p>

					<p class="f4">iti viññāṇaṃ,||<br />
					iti viññāṇassa samudayo,||<br />
					iti viññāṇassa attha-gamoti.|| ||</p>

					<p class="f4">Evaṃ kho bhikkhave bhikkhu sabbesaṃ yeva dukkha-dhammānaṃ samudayañ ca||<br />
					attha-gamañ ca||<br />
					yathā-bhūtaṃ pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave bhikkhuno kāmā diṭṭhā honti||<br />
					yathāssa kāme passato yo kāmesu||<br />
					kāma-c-chando||<br />
					kāmasneho||<br />
					kāmamucchā||<br />
					kāma-pariḷāho so nānuseti?|| ||</p>

					<p class="f4">Seyyathā pi bhikkhave aṇg'ārakāsu sādhika-porisā puṇṇā aṇgārānaṃ vīt'accikānaṃ vīta-dhūmānaṃ,||<br />
					atha puriso āgaccheyya jīvit-u-kāmo amarit-u-kāmo sukha-kāmo dukkha-paṭikkulo,||<br />
					tam enaṃ dve balavanto purisā nānā-bāhāsu gahetvā taṃ aṇg'ārakāsuṃ upakaḍeḍhayyuṃ,||<br />
					so iti citi c'eva kāyaṃ santāmeyya.|| ||</p>

					<p class="f4">Taṃ kissa hetu?|| ||</p>

					<p class="f4">Ñātaṃ hi bhikkhave <a id="pg189"><span class="f2 g"><b>[189]</b></span></a> tassa purisassa hoti:|| ||</p>

					<p class="f4">'Imañ khv'āhaṃ aṇg'ārakāsuṃ papatissāmi||<br />
					tato nidānaṃ maraṇaṃ vā nigacchāmi||<br />
					Maraṇamattaṃ vā dukkhan' ti.|| ||</p>

					<p class="f4">Evam eva kho bhikkhave bhikkhuno aṇgāra-kās-ū-pamā kāmā diṭṭhā honti,||<br />
					yathāssa kāme passato yo kāmesu||<br />
					kāma-c-chando||<br />
					kāmasneho||<br />
					kāmamucchā||<br />
					kāma-pariḷāho so nānuseti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave bhikkhuno cāro ca vihāro ca anu-Buddho hoti||<br />
					yathā carantaṃ viharantaṃ abhijjhā domanassā pāpakā akusalā dhammā nānussavanti?|| ||</p>

					<p class="f4">Seyyathā pi bhikkhave puriso bahukaṇṭakaṃ dāyaṃ paviseyya:|| ||</p>

					<p class="f4">Tassassa purato pi kaṇṭako,||<br />
					pacchato pi kaṇṭako,||<br />
					uttarato pi kaṇṭako,||<br />
					dakkhiṇato pi kaṇṭako,||<br />
					heṭṭhato pi kaṇṭako,||<br />
					uparito pi kaṇṭako.|| ||</p>

					<p class="f4">So yato ca abhi-k-kameyya||<br />
					yato ca paṭikkameyya:|| ||</p>

					<p class="f4">'Mā maṃ kaṇṭako' ti.|| ||</p>

					<p class="f4">Evaṃ kho bhikkhave yaṃ loke piyarūpaṃ sātarūpaṃ ayaṃ vuccati ariyassa vinaye kaṇṭako ti|| ||</p>

					<p class="f4">Iti viditvā saṃvaro ca asaṃvaro ca veditabbo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave asaṃvaro hoti?|| ||</p>

					<p class="f4">Idha bhikkhave bhikkhu cakkhunā rūpaṃ disvā piyarūpe rūpe adhimuccati,||<br />
					appiya-rūpe rūpe vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Sotena saddaṃ sutvā piyarūpe sadde adhimuccati,||<br />
					appiya-rūpe sadde vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Ghānena gandhaṃ ghāyitvā piyarūpe gandhe adhimuccati,||<br />
					appiya-rūpe gandhe vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Jivhāya rasaṃ sāyitvā piyarūpe rase adhimuccati,||<br />
					appiya-rūpe rase vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe adhimuccati,||<br />
					appiya-rūpe phoṭṭhabbe khyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Manasā dhammaṃ viññāya piyarūpe dhamme adhimuccati,||<br />
					appiya-rūpe dhamme vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Evaṃ kho bhikkhave asaṃvaro hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave saṃvaro hoti?|| ||</p>

					<p class="f4">Idha bhikkhave bhikkhu cakkhunā rūpaṃ disvā piyarūpe rūpe nādhi-muccati,||<br />
					appiya-rūpe rūpe na khyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā <a id="pg190"><span class="f2 g"><b>[190]</b></span></a> pāpakā akusalā dhammā aparisesā nirujjhanti.|| ||</p>

					<p class="f4">Sotena saddaṃ sutvā piyarūpe sadde nādhi-muccati,||<br />
					appiya-rūpe sadde na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Ghānena gandhaṃ ghāyitvā piyarūpe gandhe nādhi-muccati,||<br />
					appiya-rūpe gandhe na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Jivhāya rasaṃ sāyitvā piyarūpe rase nādhi-muccati,||<br />
					appiya-rūpe rase na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe nādhi-muccati,||<br />
					appiya-rūpe phoṭṭhabbe na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Manasā dhammaṃ viññāya piyarūpe dhamme nādhi-muccati,||<br />
					appiya-rūpe dhamme na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Evaṃ kho bhikkhave saṃvaro hoti.|| ||</p>

					<p class="ctr c">&#9632;</p>

					<p class="f4">Tassa ce bhikkhave, bhikkhuno evaṃ carato||<br />
					evaṃ viharato||<br />
					kadāci karahaci satisammosā uppajjanti pāpakā akusalā dhammā sarasaṇakappā saṃyojaniyā,||<br />
					dandho bhikkhave, satuppādo,||<br />
					atha kho naṃ khippam eva pajahati vinodeti,||<br />
					vyantī-karoti,||<br />
					anabhāvaṃ gameti.|| ||</p>

					<p class="f4">Seyyathā pi bhikkhave, puriso divasaṃ santatte ayokaṭāhe dve vā tīṇi vā udakaphusitāni nipāteyya;||<br />
					dandho bhikkhave udakaphusitānaṃ nipāto,||<br />
					atha kho naṃ khippam eva parikkhayaṃ pariyādānaṃ gaccheyya.|| ||</p>

					<p class="f4">Evam eva kho bhikkhave, tassa ce bhikkhuno evaṃ viharato kadāci karahaci satisammosā uppajjanti pāpakā akusalā dhammā sarasaṇkappā saṃyojaniyā;||<br />
					dandho bhikkhave, satuppādo||<br />
					atha kho naṃ khippam eva pajahati vinodeti byantī karoti anabhāvaṃ gameti.|| ||</p>

					<p class="f4">Evaṃ kho bhikkhave bhikkhuno cāro ca vihāro ca anu-Buddho hoti||<br />
					yathā carantaṃ viharantaṃ abhijjhā domanassā pāpakā akusalā dhammā nānussavanti.|| ||</p>

					<p class="f4">Taṃ ce bhikkhave bhikkhuṃ evaṃ carantaṃ evaṃ viharantaṃ rājāno vā||<br />
					rāja-mahā-mattā vā||<br />
					mittā vā||<br />
					amaccā vā||<br />
					ñātī vā||<br />
					sālohitā vā||<br />
					bhogehi abhihaṭṭhuṃ pavāreyyuṃ:|| ||</p>

					<p class="f4">'Ehi bho purisa,||<br />
					kiṃ te kāsāva anudahanti?|| ||</p>

					<p class="f4">Kiṃ muṇḍo kapālam anucarasi?|| ||</p>

					<p class="f4">Ehi hīnā-yāvattitvā bhoge ca bhuñjassu,||<br />
					puññāni ca karohī' ti.|| ||</p>

					<p class="f4">So vata bhikkhave bhikkhu evaṃ caranto||<br />
					evaṃ viharanto||<br />
					sikkhaṃ paccakkhāya hīnāyā-vattissatīti n'etaṃ ṭhānaṃ vijjati.|| ||</p>

					<p class="f4"><a id="pg191"><span class="f2 g"><b>[191]</b></span></a> Seyyathā pi bhikkhave Gaṇgā nadī||<br />
					pācīna-ninnā||<br />
					pācīna poṇā||<br />
					pācīnapabhārā,||<br />
					atha mahā-jana-kāyo āgaccheyya kuddāla-piṭakaṃ ādāya:|| ||</p>

					<p class="f4">'Mayaṃ imaṃ Gaṇgānadiṃ||<br />
					pacchā-ninnaṃ karissāma||<br />
					pacchā-poṇaṃ||<br />
					pacchā-pabbhārantī.'|| ||</p>

					<p class="f4">Taṃ kim maññatha bhikkhave?|| ||</p>

					<p class="f4">Api nu se mahā-jana-kāyo Gaṇgānadiṃ||<br />
					pacchā-ninnaṃ kareyya||<br />
					pacchā-poṇaṃ||<br />
					pacchā-pabbhāran" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Gaṇgā nadī bhante||<br />
					pācīna ninnā||<br />
					pācīna poṇā||<br />
					pācīna pabbhārā,||<br />
					sā na sukarā||<br />
					pacchā-ninnaṃ kātuṃ||<br />
					paccāpoṇaṃ||<br />
					pacchāpababhāraṃ,||<br />
					yāva-d-eva ca pana so mahā-jana-kāyo kilamathassa vighātassa bhāgī assā" ti.|| ||</p>

					<p class="f4">Evam eva kho bhikhve taṃ ce bhikkhuṃ||<br />
					evaṃ carantaṃ||<br />
					evaṃ viharantaṃ||<br />
					rājāno vā||<br />
					rāja-mahā-mattā vā||<br />
					mittā vā||<br />
					amaccā vā||<br />
					ñātī vā||<br />
					sālohitā vā||<br />
					bhogehi abhihaṭṭhuṃ pavāreyyuṃ:|| ||</p>

					<p class="f4">"Ehambho purisa,||<br />
					kiṃ te ime kāsāvā anudahanti?|| ||</p>

					<p class="f4">Kiṃ nu muṇḍo kapālam anucarasi?|| ||</p>

					<p class="f4">Ehi hīnā-yāvattitvā bhoge ca bhuñjassu,||<br />
					puññāni ca karohi' ti.|| ||</p>

					<p class="f4">So pana bhikkhave bhikkhu||<br />
					evaṃ caranto||<br />
					evaṃ viharanto||<br />
					sikkhaṃ paccakkhāya hīnāyā-vattissatīti n'etaṃ ṭhānaṃ vijjati.|| ||</p>

					<p class="f4">Taṃ kissa hetu?|| ||</p>

					<p class="f4">Yaṃ hi taṃ bhikkhave cittaṃ dīgha-rattaṃ||<br />
					viveka-ninnaṃ||<br />
					viveka-poṇaṃ||<br />
					viveka-pabbhāraṃ.|| ||</p>

					<p class="f4">Tatha 'hīnāyā-vattissatī' ti n'etaṃ ṭhānaṃ vijjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>