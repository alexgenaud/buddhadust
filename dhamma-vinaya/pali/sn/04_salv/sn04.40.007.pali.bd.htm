<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 7. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called The Realm of Naught Whose-Whatever." />
<title>SN 4 40 7: Ākiñcaññ'Āyatana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					40. Moggallāna Saṃyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p7">Sutta 7</a></h4>

					<h1>Ākiñcaññ'Āyatana Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg267"><span class="f2 g"><b>[267]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.007.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.007.olds.bd.htm">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Moggallāno Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuṃ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaṃ āvuso raho-gatassa paṭīsallīnassa<br />
					evaṃ cetaso parivitakko udapādi:|| ||</p>

					<p class="f4">'"Ākiñcaññ'āyatanaṃ,||<br />
					Ākiñcaññ'āyatanan" ti vuccati.|| ||</p>

					<p class="f4">Katamaṃ nu kho Ākiñcaññ'āyatanan' ti?|| ||</p>

					<p class="f4">Tassa mayhaṃ āvuso etad ahosi:|| ||</p>

					<p class="f4">'Idha bhikkhu||<br />
					sabbaso Viññāṇañ-c'āyatanaṃ samati-k-kamma||<br />
					"N'atthi kiñci" ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Idaṃ vuccati Ākiñ caññ'āyatananti' ti.|| ||</p>

					<p class="f4">So khv'āhaṃ āvuso||<br />
					sabbaso Viññāṇañ-c'āyatanaṃ samati-k-kamma||<br />
					'N'atthi kiñci' ti||<br />
					Ākiñcaññ'āyatanaṃ upasampajja viharāmi||<br />
					tassa mayhaṃ āvuso||<br />
					iminā vihārena viharato||<br />
					viññāṇanañc'āyatana-sahagatā saññā-mana-sikārā samud'ācaranti.|| ||</p>

					<p class="f4">Atha kho maṃ āvuso Bhagavā iddhiyā upasaṅkamitvā etad avoca:|| ||</p>

					<p class="f4">'Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa, Ākiñcaññ'āyatanaṃ pamādo,||<br />
					Ākiñ caññ'āyatane cittaṃ saṇṭhapehi,||<br />
					<a id="pg268"><span class="f2 g"><b>[268]</b></span></a> Ākiñ caññ'āyatane cittaṃ ekodiṃ-karohi,||<br />
					Ākiñ caññ'āyatane cittaṃ samādahā' ti.|| ||</p>

					<p class="f4">So khv'āhaṃ āvuso||<br />
					aparena samayena||<br />
					sabbaso Viññāṇañ-c'āyatanaṃ samati-k-kamma||<br />
					'N'atthi kiñci' ti||<br />
					Ākiñcaññ'āyatanaṃ upasampajja vihāsiṃ.|| ||</p>

					<p class="f4">Yaṃ hi taṃ āvuso sammā vadamāno vadeyya:|| ||</p>

					<p class="f4">'Satthārānuggahito sāvako mahābhiññataṃ patto' ti,|| ||</p>

					<p class="f4">mamantaṃ sammā vadamāno vadeyya,|| ||</p>

					<p class="f4">'Satthārānuggahito sāvako mahābhiññataṃ patto' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>