<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 12. The Buddha teaches the bhikkhus that visible objects, sounds, scents, savours, touches, and things were not self in the past, will be not self in the future and are not self now and that seeing that one should strive to be repelled by them, become dispassionate towards them, and look for their ending." />
<title>SN 4 35 012: Dutiya Bāhira Anatta Suttaṃ (Anattā 4; Bāhiram)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					1. Anicca Vagga Paṭhama</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p12">Sutta 12</a></h4>

					<h1>Dutiya Bāhira Anatta Suttaṃ (Anattā 4; Bāhiram)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg6"><span class="f2 g"><b>[6]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.012.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Rūpā bhikkhave anattā atīt-ā-nāgataṃ,||<br />
					ko pana vādo pacc'uppannassa.|| ||</p>

					<p class="f4">Evaṃ passaṃ bhikkhave sutavā ariya-sāvako atītesu rūpesu anapekho hoti,||<br />
					anāgataṃ rūpe n'ābhinandati,||<br />
					pacc'uppannānaṃ rūpānaṃ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Saddā anattā atīt-ā-nāgataṃ,||<br />
					ko pana vādo pacc'uppannassa.|| ||</p>

					<p class="f4">Evaṃ passaṃ bhikkhave sutavā ariya-sāvako atītesu saddesu anapekho hoti,||<br />
					anāgate sadde n'ābhinandati,||<br />
					pacc'uppannānaṃ saddānaṃ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Gandhā anattā atīt-ā-nāgataṃ,||<br />
					ko pana vādo pacc'uppannassa.|| ||</p>

					<p class="f4">Evaṃ passaṃ bhikkhave sutavā ariya-sāvako atītesu gandhesu anapekho hoti,||<br />
					anāgate gandhe n'ābhinandati,||<br />
					pacc'uppannānaṃ gandhānaṃ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Rasā anattā atīt-ā-nāgatā,||<br />
					ko pana vādo pacc'uppannāya.|| ||</p>

					<p class="f4">Evaṃ passaṃ bhikkhave sutavā ariya-sāvako atītesu rasesu anapekho hoti,||<br />
					anāgate rase n'ābhinandati,||<br />
					pacc'uppannānaṃ rasānaṃ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Phoṭṭhabbā anattā atīt-ā-nāgato,||<br />
					ko pana vādo pacc'uppannassa.|| ||</p>

					<p class="f4">Evaṃ passaṃ bhikkhave sutavā ariya-sāvako atītesu phoṭṭhabbesu anapekho hoti,||<br />
					anāgate phoṭṭhabbe n'ābhinandati,||<br />
					pacc'uppannānaṃ phoṭṭhabbānaṃ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Dhammā anattā atīt-ā-nāgato,||<br />
					ko pana vādo pacc'uppannassa.|| ||</p>

					<p class="f4">Evaṃ passaṃ bhikkhave sutavā ariya-sāvako atītesu dhammesu anapekho hoti,||<br />
					anāgate dhamme n'ābhinandati,||<br />
					pacc'uppannānaṃ dhammānaṃ||<br />
					nibbidāya||<br />
					virāgāya||<br />
					nirodhāya paṭipanno hoti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>