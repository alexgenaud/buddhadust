<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 20. The Buddha explains that he has taught an understanding of sense experience in multiple ways each of which is complimentary, not contradictory with the others. He then teaches his understanding of pleasure by describing a progression from gross sensual pleasures to the sublime pleasure of the ending of perception and sense experience." />
<title>SN 4 36 20: Bhikkhuna Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					36: Vedanā Saɱyutta<br />
					II. Rahogata Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p20">Sutta 20</a></h4>

					<h1>Bhikkhunā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.020.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.020.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Dve pi mayā bhikkhave vedanā vuttā pariyāyena.|| ||</p>

					<p class="f4">Tisso pi mayā vedanā vuttā pariyāyena.|| ||</p>

					<p class="f4">Pañca pi mayā vedanā vuttā pariyāyena.|| ||</p>

					<p class="f4">Cha pi mayā vedanā vuttā pariyāyena.|| ||</p>

					<p class="f4">Aṭṭhārasā pi mayā vedanā vuttā pariyāyena.|| ||</p>

					<p class="f4">Chattiɱsā pi mayā vedanā vuttā pariyāyena.|| ||</p>

					<p class="f4">Aṭṭhasatam pi mayā vedanā vuttā pariyāyena.|| ||</p>

					<p class="f4">Evaɱ pariyāyadesito kho bhikkhave mayā dhammo.|| ||</p>

					<p class="ctr c">&#9632;</p>

					<p class="f4">Evaɱ pariyāya desite kho bhikkhave mayā dhamme ye añña-maññassa su-bhāsitaɱ sulapitaɱ na samanumaññissanti||<br />
					na samanujānissanti||<br />
					na samanumodissanti.|| ||</p>

					<p class="f4">Tessam etaɱ pāṭikaŋakhaɱ bhanḍanajātā kalaha-jātā vivādāpannā añña-maññaɱ mukhasatatīhi vitudantā viharissantī.|| ||</p>

					<p class="f4">Evaɱ pariyāyadesito kho bhikkhave mayā dhammo|| ||</p>

					<p class="ctr c">&#9632;</p>

					<p class="f4">Evaɱ pariyāya desite kho bhikkhave mayā dhamme ye añña-maññassa su-bhāsitaɱ sulapitaɱ samanumaññissanti samanujānissanti,||<br />
					samanumodissanti.|| ||</p>

					<p class="f4">Tesaɱ etaɱ pāṭikaŋkhaɱ,||<br />
					samaggā sammodamānā avivadamānā khīrodakī bhūtā añña-maññaɱ piyacakkhūhī sampassantā viharissantī.|| ||</p>

					<p class="ctr c">&#9632;</p>

					<p class="f4">Pañc'ime bhikkhave kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho bhikkhave pañca kāma-guṇā.|| ||</p>

					<p class="ctr c">&#9632;</p>

					<p class="f4">Yaɱ kho bhikkhave ime pañca kāma-guṇe paṭicca uppajjati sukhaɱ somanassaɱ,||<br />
					idaɱ vuccati kāma-sukhaɱ.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ||<br />
					pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ||<br />
					pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno sukhañ ca||<br />
					kāyena paṭisaŋvedeti,||<br />
					yan taɱ ariyā ācikkhanti,||<br />
					'Upekkhako satimā sukha-vihārī' ti,||<br />
					taɱ tatiyaɱ-jhānaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha-gamā||<br />
					adukkha-m-asukhaɱ||<br />
					upekkhāsati||<br />
					pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					sabbaso rūpa saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ||<br />
					amanasi-kārā ananto||<br />
					'ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					viññāṇañvāyatanaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					sabbaso viññāṇañvākāsānañ samati-k-kamma||<br />
					'N'atthi kiñci' ti||<br />
					Ākiñcaññ'āyatanam upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					sabbaso ākiñcāyatanaɱ samati-k-kamma||<br />
					n'evasaññnāsaññāyatanaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho bhikkhave evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Attha bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ ca bhikkhave etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idha bhikkhave bhikkhu||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati.|| ||</p>

					<p class="f4">Idaɱ kho bhikkhave etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ṭhānaɱ kho pan'etaɱ bhikkhave vijjati yaɱ añña-titthiyā paribbājakā evaɱ vadeyyuɱ:|| ||</p>

					<p class="f4">'Saññā-vedayita-nirodhaɱ Samaṇo Gotamo āha,||<br />
					tañ ca sukhasmiɱ paññāpeti,||<br />
					tayidaɱ kiɱ su tayidaɱ kathaɱsū' ti?|| ||</p>

					<p class="f4">Evaɱ vādino bhikkhave añña-titthiyā paribbājakā evam assu vacanīyā:|| ||</p>

					<p class="f4">'Na kho āvuso Bhagavā sukhaɱ yeva vedanaɱ sandhāya sukhasmiɱ paññāpeti,||<br />
					yattha yatth'āvuso sukhaɱ upalabbhati,||<br />
					yaɱ hi yaɱ hi sukhaɱ taɱ||<br />
					taɱ Tathāgato sukhasmiɱ paññāpetī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
