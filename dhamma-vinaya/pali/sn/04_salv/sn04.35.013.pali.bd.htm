<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 13. The Buddha describes the reasoning that went on in his mind concerning the personal six senses that lead to his enlightenment." />
<title>SN 4 35 013: Sambodha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					2. Yamaka Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p13">Sutta 13</a></h4>

					<h1>Sambodha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg6"><span class="f2 g"><b>[6]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.013.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.013-014.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Pubbe me bhikkhave sambodhā anabhi-sambuddhassa <a id="pg7"><span class="f2 g"><b>[7]</b></span></a>       bodhisattass eva sato etad ahosi:|| ||</p>

					<p class="f4">'Ko nu kho cakkhussa assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko sotassa assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko ghānassa assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko jivhāya assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko kāyassa assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko manassa assādo,||<br />
					ko ādīnavo,||<br />
					kiɱ nissaraṇaɱ?'|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tassa mayhaɱ bhikkhave etad ahosi:|| ||</p>

					<p class="f4">'Yaɱ kho cakkhuɱ paṭicca uppajjati sukhaɱ somanassaɱ||<br />
					ayaɱ cakkhussa assādo,||<br />
					yaɱ cakkhuɱ aniccaɱ dukkhaɱ vipari-ṇāma-dhammaɱ||<br />
					ayaɱ cakkhussa ādīnavo,||<br />
					yo cakkhusmiɱ chanda-rāga-vinayo chanda-rāga-p-pahānaɱ||<br />
					idaɱ cakkhussa nissaraṇaɱ.|| ||</p>

					<p class="f4">Yaɱ kho sotaɱ paṭicca uppajjati sukhaɱ somanassaɱ||<br />
					ayaɱ sotassa assādo,||<br />
					yaɱ sotaɱ aniccaɱ dukkhaɱ vipari-ṇāma-dhammaɱ||<br />
					ayaɱ sotassa ādīnavo,||<br />
					yo sotasmiɱ chanda-rāga-vinayo chanda-rāga-p-pahānaɱ||<br />
					idaɱ sotassa nissaraṇaɱ.|| ||</p>

					<p class="f4">Yaɱ kho ghānaɱ paṭicca uppajjati sukhaɱ somanassaɱ||<br />
					ayaɱ ghānassa assādo,||<br />
					yaɱ ghānaɱ aniccaɱ dukkhaɱ vipari-ṇāma-dhammaɱ||<br />
					ayaɱ ghānassa ādīnavo,||<br />
					yo ghānasmiɱ chanda-rāga-vinayo chanda-rāga-p-pahānaɱ||<br />
					idaɱ ghānassa nissaraṇaɱ.|| ||</p>

					<p class="f4">Yaɱ kho jivhaɱ paṭicca uppajjati sukhaɱ somanassaɱ||<br />
					ayaɱ jivhāya assādo,||<br />
					yā jivhā aniccā dukkhā vipariṇāma-dhammā||<br />
					ayaɱ jivhāya ādīnavo,||<br />
					yo jivhāya chanda-rāga-vinayo chanda-rāga-p-pahānaɱ||<br />
					idaɱ jivhāya nissaraṇaɱ.|| ||</p>

					<p class="f4">Yaɱ kho kāyaɱ paṭicca uppajjati sukhaɱ somanassaɱ||<br />
					ayaɱ kāyassa assādo,||<br />
					yo kāyo anicco dukkho viparināmadhammo||<br />
					ayaɱ kāyassa ādīnavo,||<br />
					yo kāyasmiɱ chanda-rāga-vinayo chanda-rāga-p-pahānaɱ||<br />
					idaɱ kāyassa nissaraṇaɱ.|| ||</p>

					<p class="f4">Yaɱ kho manaɱ paṭicca uppajjati sukhaɱ somanassaɱ||<br />
					ayaɱ manassa assādo,||<br />
					yo mano anicco dukkho vipariṇāmadhammo||<br />
					ayaɱ manassa ādīnavo,||<br />
					yo manasmiɱ chanda-rāga-vinayo chanda-rāga-p-pahānaɱ||<br />
					idaɱ manassa nissaraṇaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yāva kīvañc'āhaɱ bhikkhave imesaɱ channaɱ ajjhattikānaɱ āyatanānaɱ||<br />
					evaɱ assādaɱ ca assādato ādīnavaɱ ca ādīnavato nissaraṇaɱ ca nissaraṇato yathā-bhūtaɱ nābbhaññāsiɱ,||<br />
					n'eva tāvāhaɱ bhikkhave sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva manussāya anuttaraɱ sammā-sambodhiɱ abhisambuddhoti paccaññāsiɱ. || ||</p>

					<p class="f4">Yato ca kho haɱ bhikkhave imesaɱ channaɱ ajjhattikānaɱ āyatanānaɱ||<br />
					evaɱ assādaɱ ca assādato ādīnavaɱ ca ādīnavato nissaraṇaɱ ca nissaraṇato yathā-bhūtaɱ abbhaññāsiɱ,<br />
					ath'āhaɱ bhikkhave sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva manussāya anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4"><a id="pg8"><span class="f2 g"><b>[8]</b></span></a> Ñāṇaɱ ca pana me dassanaɱ udapādi.|| ||</p>

					<p class="f4">'Akuppā me ceto-vimutti||<br />
					ayam antimā jāti,||<br />
					n'atthi-dāni puna-b-bhavo' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>