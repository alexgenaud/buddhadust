<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 151. The Buddha explains to the bhikkhus how they should respond to questions about why one leads the bhikkhu's life under him." />
<title>SN 4 35 151: 'Kim Atthiya?' Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; III: Paññāsaka Tatiya<br />
					5. Nava-Purāṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p151">Sutta 151</a></h4>

					<h1>'Kim Atthiya?' Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg138"><span class="f2 g"><b>[138]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.151.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.152.bodh.wp.htm">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Sace vo bhikkhave, añña-titthiyā paribbājakā||<br />
					evaɱ puccheyyuɱ:|| ||</p>

					<p class="f4">'Kim atthi yaɱ āvuso||<br />
					samaṇe Gotame Brahma-cariyaɱ vussatī' ti?|| ||</p>

					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ||<br />
					evaɱ vyākareyyātha:|| ||</p>

					<p class="f4">'Dukkhassa kho āvuso pariññāya||<br />
					Bhagavati Brahma-cariyaɱ vussatī' ti.|| ||</p>

					<p class="f4">Sace pana vo bhikkhave,||<br />
					añña-titthiyā paribbājakā||<br />
					evaɱ puccheyyuɱ:|| ||</p>

					<p class="f4">'Katamaɱ pana taɱ āvuso dukkhaɱ yassa pariññāya||<br />
					samaṇe Gotame Brahma-cariyaɱ vussatī' ti?|| ||</p>

					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ||<br />
					evaɱ vyākareyyātha:|| ||</p>

					<p class="f4">'Cakkhuɱ kho āvuso dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Rūpā dukkhā,||<br />
					tesaɱ pariññāya Bhagavati Brahma-cariyaɱ vussati.|| ||</p>

					<p class="f4">Cakkhu-viññāṇaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Cakkhu-samphasso dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā,||<br />
					tam pi dukkhaɱ||<br />
					tassa pariññāya Bhagavati Brahma-cariyaɱ vussati.|| ||</p>

					<p class="ctr c">&#9632;</p>

					<p class="f4">Sotaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Saddā dukkhā,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Sota-viññāṇaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Sota-samphasso dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā,||<br />
					tam pi dukkhaɱ||<br />
					tassa pariññāya Bhagavati Brahma-cariyaɱ vussati.|| ||</p>

					<p class="ctr c">&#9632;</p>

					<p class="f4">Ghānaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Gandhā dukkhā,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Ghāna-viññāṇaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Ghāna-samphasso dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā,||<br />
					tam pi dukkhaɱ||<br />
					tassa pariññāya Bhagavati Brahma-cariyaɱ vussati.|| ||</p>

					<p class="ctr c">&#9632;</p>

					<p class="f4">Jivhā dukkhā,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Rasā dukkhā,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Jivhā-viññāṇaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Jivhā-samphasso dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā,||<br />
					tam pi dukkhaɱ||<br />
					tassa pariññāya Bhagavati Brahma-cariyaɱ vussati.|| ||</p>

					<p class="ctr c">&#9632;</p>

					<p class="f4">Kāyo dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Phoṭṭhabbā dukkhā,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Kāya-viññāṇaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Kāya-samphasso dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā,||<br />
					tam pi dukkhaɱ||<br />
					tassa pariññāya Bhagavati Brahma-cariyaɱ vussati.|| ||</p>

					<p class="ctr c">&#9632;</p>

					<p class="f4">Mano dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Dhammā dukkhā,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Mano-viññāṇaɱ dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Mano-samphasso dukkho,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā,||<br />
					tam pi dukkhaɱ||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Idaɱ kho āvuso dukkhaɱ yassa pariññāya||<br />
					Bhagavati Brahma-cariyaɱ vussatī' ti.|| ||</p>

					<p class="f4">Evaɱ puṭṭho tumhe bhikkhave,||<br />
					tesaɱ añña-titthiyānaɱ paribbājakānaɱ||<br />
					evaɱ vyākareyyathā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
