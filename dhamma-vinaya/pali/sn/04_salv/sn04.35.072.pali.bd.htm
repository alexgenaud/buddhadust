<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 72. The Buddha explains to a bhikkhu that seeing the six sense realms as not-self or belonging to the self the contrary perception does not arise again." />
<title>SN 4 35 072: Dutiya Cha-Phass'Āyatana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; II: Paññāsaka Dutiya<br />
					2. Migajāla Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p72">Sutta 72</a></h4>

					<h1>Dutiya Cha-Phass'Āyatana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg44"><span class="f2 g"><b>[44]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.072.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.071-073.bodh.wp.htm#s72">bodh</a>]</span> "Yo hi koci bhikkhave bhikkhu channaɱ phass'āyatanānaɱ||<br />
					samudayañ ca||<br />
					attha-gamaña ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ na-p-pajānāti;||<br />
					avusitaɱ tena Brahma-cariyaɱ,||<br />
					ārakā so imamhā Dhamma-Vinayā" ti.|| ||</p>

					<p class="f4">3. Evaɱ vutte aññataro bhikkhu bhagavantaɱ etad avoca:|| ||</p>

					<p class="f4">"Etth-ā-haɱ bhante, anassāsiɱ,||<br />
					ahañhi bhante channaɱ āyatanānaɱ||<br />
					samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaɱ na-p-pajānāmī" ti.|| ||</p>

					<p class="f4">"Taɱ kim maññasi bhikkhu?</p>

					<p class="f4">Cakkhuɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					samanupassasī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Sādhu bhikkhu!|| ||</p>

					<p class="f4">Ettha ca te bhikkhu cakkhuɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					evam etaɱ yathā-bhūtaɱ samma-p-paññāya su-diṭṭhaɱ bhavissati.|| ||</p>

					<p class="f4">Evaṃ te etaṃ paṭhamaṃ phass'āyatanaṃ pahīnaṃ bhavissati āyatiṃ apuna-b-bhavāya.|| ||</p>

					<p class="ctr c">&#9632;</p>

					<p class="f4">Sotaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					samanupassasī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Sādhu bhikkhu!|| ||</p>

					<p class="f4">Ettha ca te bhikkhu sotaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					evam etaɱ yathā-bhūtaɱ samma-p-paññāya su-diṭṭhaɱ bhavissati.|| ||</p>

					<p class="f4">Evaṃ te etaɱ dutiyaɱ phass'āyatanaɱ pahīnaɱ bhavissati āyatiɱ apuna-b-bhavāya.|| ||</p>

					<p class="ctr c">&#9632;</p>

					<p class="f4">Ghānaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					samanupassasī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Sādhu bhikkhu!|| ||</p>

					<p class="f4">Ettha ca te bhikkhu ghānaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					evam etaɱ yathā-bhūtaɱ samma-p-paññāya su-diṭṭhaɱ bhavissati.|| ||</p>

					<p class="f4">Evaṃ te etaɱ tatiyaɱ phass'āyatanaɱ pahīnaɱ bhavissati āyatiɱ apuna-b-bhavāya.|| ||</p>

					<p class="ctr c">&#9632;</p>

					<p class="f4">Jivhaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					samanupassasī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Sādhu bhikkhu!|| ||</p>

					<p class="f4">Ettha ca te bhikkhu jivhā:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					evam etaɱ yathā-bhūtaɱ samma-p-paññāya su-diṭṭhaɱ bhavissati.|| ||</p>

					<p class="f4">Evaṃ te etaɱ catutthaɱ phass'āyatanaɱ pahīnaɱ bhavissati āyatiɱ apuna-b-bhavāya.|| ||</p>

					<p class="ctr c">&#9632;</p>

					<p class="f4">Kāyaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					samanupassasī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Sādhu bhikkhu!|| ||</p>

					<p class="f4">Ettha ca te bhikkhu kāyaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					evam etaɱ yathā-bhūtaɱ samma-p-paññāya su-diṭṭhaɱ bhavissati.|| ||</p>

					<p class="f4">Evaṃ te etaɱ pañcahaɱ phass'āyatanaɱ pahīnaɱ bhavissati āyatiɱ apuna-b-bhavāya.|| ||</p>

					<p class="ctr c">&#9632;</p>

					<p class="f4">Manaɱ:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					samanupassasī" ti?|| ||</p>

					<p class="f4">"Evaɱ bhante."|| ||</p>

					<p class="f4">"Sādhu bhikkhu!|| ||</p>

					<p class="f4">Ettha ca te bhikkhu mano:||<br />
					'N'etaɱ mama||<br />
					n'eso ham asmi||<br />
					na me so attā' ti||<br />
					evam etaɱ yathā-bhūtaɱ samma-p-paññāya su-diṭṭhaɱ bhavissati.|| ||</p>

					<p class="f4">Evaṃ te etaṃ chaṭṭhaṃ phass'āyatanaṃ pahīnaṃ bhavissati āyatiṃ apuna-b-bhavāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>