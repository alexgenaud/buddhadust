<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 6. Citta asks the Venerable Kamabhu various questions about attaining the ending of perception and sense-experience." />
<title>SN 4 41 6: Dutiya Kamabhu Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					41: Citta Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p6">Sutta 6</a></h4>

					<h1>Dutiya Kamabhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-78.htm#p1.1">bit</a>][<a href="../../../../dhamma-vinaya/pts/sn/04_salv/sn04.41.006.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.006.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Kāmabhu Macchikāsaṇḍe viharati ambāṭaka vane.|| ||</p>

					<p class="f4">Atha kho Citto gahapati yen'āyasmā kāmabhu ten'upasankami.|| ||</p>

					<p class="f4">Upasaŋkamitvā āyasmantaɱ Kāmabhuɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho cittaɱ gahapatiɱ āyasmā Kāmabhu etad avoca:|| ||</p>

					<p class="f4">"Kati nu kho bhante sankhārā" ti?|| ||</p>

					<p class="f4">"Tayo kho gahapati sankhārā:||<br />
					kāya-sankhāro||<br />
					vacī-sankhāro||<br />
					citta-sankhāro" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Katamo pana bhante kāya-sankhāro?|| ||</p>

					<p class="f4">Katamo vacī-sankhāro?|| ||</p>

					<p class="f4">Katamo citta-sankhāro" ti?|| ||</p>

					<p class="f4">"Assāsapassāsā kho gahapati kāya-sankhāro||<br />
					vitakka-vicārā vacī-sankhāro,||<br />
					saññā ca vedanā ca citta-sankhāro" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Kasmā pana bhante assāsapassāsā, kāya-sankhāro?|| ||</p>

					<p class="f4">Kasmā vitakka-vicārā vacī-sankhāro?|| ||</p>

					<p class="f4">Kasmā saññā ca vedanā ca citta-sankhāro" ti?|| ||</p>

					<p class="f4">"Assāsapassāsā kho gahapati kāyikā,||<br />
					ete dhammā kāya-paṭibaddhā,||<br />
					tasmā assāsapassāsā kāya-sankhāro.|| ||</p>

					<p class="f4">Pubbe kho gahapati vitakketvā vicāretvā pacchā vācaɱ bhindati,||<br />
					tasmā vitakka-vicārā vacī-sankhāro.|| ||</p>

					<p class="f4">Saññā ca vedanā ca cetasikā,||<br />
					ete dhammā citta-paṭibaddhā,||<br />
					tasmā saññā ca vedanā ca citta-sankhāro" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Kathaɱ pana bhante saññā-vedayita-nirodha-samāpatti hotī" ti?|| ||</p>

					<p class="f4">"Na kho gahapati saññā-vedayita nirodhaɱ samāpajjantassa bhikkhuno evaɱ hoti:|| ||</p>

					<p class="f4">'Ahaɱ saññā-vedayita-nirodhaɱ samāpajjassan' ti vā||<br />
					'Ahaɱ saññā-vedayita-nirodhaɱ samāpajjāmī' ti vā||<br />
					'Ahaɱ saññā-vedayita-nirodhaɱ samāpanto' ti <a id="pg294"><span class="f2 g"><b>[294]</b></span></a> vā ti,||<br />
					atha khvassa pubb'eva tathā cittaɱ bhāvitaɱ hoti||<br />
					yaɱ taɱ tathattāya upanetī" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodhaɱ samāpajjantassa pana bhante bhikkhuno||<br />
					katame dhammā paṭhamaɱ nirujjhanti yadi vā||<br />
					kāya-sankhāro yadi vā||<br />
					vacī-sankhāro yadi vā||<br />
					citta-sankhāro" ti?|| ||</p>

					<p class="f4">"Saññā-vedayita-nirodhaɱ samāpajjantassa kho gahapati bhikkhuno||<br />
					vacī-sankhāro paṭhamaɱ nirujjhati,||<br />
					tato kāya-sankhāro,||<br />
					tato citta-sankhāro" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Soyaɱ bhante mato kāla-kato,||<br />
					yocāyaɱ bhikkhu saññā-vedayita-nirodhaɱ samāpanno,||<br />
					imesaɱ kiɱ nānā-karaṇan" ti?|| ||</p>

					<p class="f4">"Yvāyaɱ gahapati mato kāla-kato,||<br />
					tassa kāya-sankhāro niruddho paṭippassaddho,||<br />
					citta-sankhāro niruddho paṭippassaddho,||<br />
					āyu parikkhīṇaɱ usmā vūpasantā,||<br />
					indriyāni viparibhinnāni||<br />
					yo ca khvāyaɱ gahapati bhikkhu saññā-vedayita-nirodhaɱ samāpanno,||<br />
					tassa pi kāya-sankhāro niruddho paṭippassaddho,||<br />
					vacī-sankhāro niruddho paṭippassaddho,||<br />
					citta-sankhāro niruddho paṭippassaddho,||<br />
					āyu aparikkhīṇaɱ,||<br />
					usmā avupasantā,||<br />
					indriyāni vippasannāni.|| ||</p>

					<p class="f4">Yvāyaɱ gahapati,||<br />
					mato kāla-kato,||<br />
					yocāyaɱ bhikkhū saññā-vedayita-nirodhaɱ samāpanno,||<br />
					idaɱ tesaɱ nānā-karaṇan" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Kathaɱ pana bhante saññā-vedayita-nirodha-samāpattiyā vuṭṭhānaɱ hotī" ti?|| ||</p>

					<p class="f4">"Na kho gahapati saññā-vedayita-nirodha-samāpattiyā vuṭṭhahantassa bhikkhuno evaɱ hoti:||<br />
					'Ahaɱ saññā-vedayita-nirodha-samāpattiyā vuṭṭhahi'ssan' ti vā||<br />
					'Ahaɱ saññā-vedayita-nirodha-samāpattiyā vuṭṭhahāmī' ti vā||<br />
					'Ahaɱ saññā-vedayita-nirodha-samāpattiyā vuṭṭhito vā' ti,||<br />
					atha khvassa pubb'eva tathā cittaɱ bhāvitaɱ hoti||<br />
					yaɱ taɱ tathattāya upanetī" ti.|| ||</p>

					<p class="f4"> <a id="pg295"><span class="f2 g"><b>[295]</b></span></a> "Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā vuṭṭhahantassa pana bhante bhikkhuno||<br />
					katame dhammā paṭhamaɱ uppajjanti yadi vā||<br />
					kāya-sankhāro yadi vā||<br />
					vacī-sankhāro yadi vā||<br />
					citta-sankhāro" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhahantassa kho gahapati bhikkhuno||<br />
					citta-sankhāro paṭhamaɱ uppajjati,||<br />
					tato kāya-sankhāro,||<br />
					tato vacī-sankhāro" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā vuṭṭhitaɱ pana bhante bhikkhuɱ||<br />
					kati phassā phusantī" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhitaɱ kho gahapati bhikkhuɱ||<br />
					tayo phassā phusanti||<br />
					suññato phasso||<br />
					animitto phasso||<br />
					appaṇihito phasso" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā vuṭṭhitassa pana bhante bhikkhuno||<br />
					kiɱ ninnaɱ cittaɱ hoti||<br />
					kiɱ ponaɱ||<br />
					kiɱ pabbhāran" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhitassa kho gahapati bhikkhuno||<br />
					viveka-ninnaɱ cittaɱ hoti||<br />
					vivekaponaɱ||<br />
					viveka-pabbhāran" ti.|| ||</p>

					<p class="f4">"Sādhu bhante" ti kho Citto gahapati āyasmato Kāmabhussa bhāsitaɱ abhinan'ditvā||<br />
					anumo-ditvā āyasmantaɱ Kāmabhuɱ uttariɱ pañhaɱ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā pana bhante||<br />
					kati dhammā bahukārā" ti?|| ||</p>

					<p class="f4">"Addhā kho tvaɱ gahapati||<br />
					yaɱ paṭhamaɱ pucchitabbaɱ||<br />
					taɱ pacchā pucchasi,||<br />
					api ca tyāhaɱ vyākarissāmi,||<br />
					saññā-vedayita-nirodha-samāpattiyā kho gahapati||<br />
					dve dhammā bahukārā||<br />
					samatho ca||<br />
					vipassanā cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
