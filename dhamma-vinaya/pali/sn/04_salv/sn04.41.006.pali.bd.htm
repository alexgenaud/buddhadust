<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 6. Citta asks the Venerable Kamabhu various questions about attaining the ending of perception and sense-experience." />
<title>SN 4 41 6: Dutiya Kamabhu Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					41. Citta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p6">Sutta 6</a></h4>

					<h1>Dutiya Kamabhu Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg293"><span class="f2 g"><b>[293]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-78.htm#p1.1">bit</a>][<a href="../../../../dhamma-vinaya/pts/sn/04_salv/sn04.41.006.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.006.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Kāmabhu Macchikāsaṇḍe viharati ambāṭaka vane.|| ||</p>

					<p class="f4">Atha kho Citto gahapati yen'āyasmā kāmabhu ten'upasaṇkami.|| ||</p>

					<p class="f4">Upasaṇkamitvā āyasmantaṃ Kāmabhuṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho cittaṃ gahapatiṃ āyasmā Kāmabhu etad avoca:|| ||</p>

					<p class="f4">"Kati nu kho bhante saṇkhārā" ti?|| ||</p>

					<p class="f4">"Tayo kho gahapati saṇkhārā:||<br />
					kāya-saṇkhāro||<br />
					vacī-saṇkhāro||<br />
					citta-saṇkhāro" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Katamo pana bhante kāya-saṇkhāro?|| ||</p>

					<p class="f4">Katamo vacī-saṇkhāro?|| ||</p>

					<p class="f4">Katamo citta-saṇkhāro" ti?|| ||</p>

					<p class="f4">"Assāsa-passāsā kho gahapati kāya-saṇkhāro||<br />
					vitakka-vicārā vacī-saṇkhāro,||<br />
					saññā ca vedanā ca citta-saṇkhāro" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Kasmā pana bhante assāsa-passāsā, kāya-saṇkhāro?|| ||</p>

					<p class="f4">Kasmā vitakka-vicārā vacī-saṇkhāro?|| ||</p>

					<p class="f4">Kasmā saññā ca vedanā ca citta-saṇkhāro" ti?|| ||</p>

					<p class="f4">"Assāsa-passāsā kho gahapati kāyikā,||<br />
					ete dhammā kāya-paṭibaddhā,||<br />
					tasmā assāsa-passāsā kāya-saṇkhāro.|| ||</p>

					<p class="f4">Pubbe kho gahapati vitakketvā vicāretvā pacchā vācaṃ bhindati,||<br />
					tasmā vitakka-vicārā vacī-saṇkhāro.|| ||</p>

					<p class="f4">Saññā ca vedanā ca cetasikā,||<br />
					ete dhammā citta-paṭibaddhā,||<br />
					tasmā saññā ca vedanā ca citta-saṇkhāro" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Kathaṃ pana bhante saññā-vedayita-nirodha-samāpatti hotī" ti?|| ||</p>

					<p class="f4">"Na kho gahapati saññā-vedayita nirodhaṃ samāpajjantassa bhikkhuno evaṃ hoti:|| ||</p>

					<p class="f4">'Ahaṃ saññā-vedayita-nirodhaṃ samāpajjassan' ti vā||<br />
					'Ahaṃ saññā-vedayita-nirodhaṃ samāpajjāmī' ti vā||<br />
					'Ahaṃ saññā-vedayita-nirodhaṃ samāpanno' ti <a id="pg294"><span class="f2 g"><b>[294]</b></span></a> vā,||<br />
					atha khvassa pubb'eva tathā cittaṃ bhāvitaṃ hoti||<br />
					yaṃ taṃ tathattāya upanetī" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodhaṃ samāpajjantassa pana bhante bhikkhuno||<br />
					katame dhammā paṭhamaṃ nirujjhanti yadi vā||<br />
					kāya-saṇkhāro yadi vā||<br />
					vacī-saṇkhāro yadi vā||<br />
					citta-saṇkhāro" ti?|| ||</p>

					<p class="f4">"Saññā-vedayita-nirodhaṃ samāpajjantassa kho gahapati bhikkhuno||<br />
					vacī-saṇkhāro paṭhamaṃ nirujjhati,||<br />
					tato kāya-saṇkhāro,||<br />
					tato citta-saṇkhāro" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Soyaṃ bhante mato kāla-kato,||<br />
					yoc'āyaṃ bhikkhu saññā-vedayita-nirodhaṃ samāpanno,||<br />
					imesaṃ kiṃ nānā-karaṇan" ti?|| ||</p>

					<p class="f4">"Yvāyaṃ gahapati mato kāla-kato,||<br />
					tassa kāya-saṇkhāro niruddho paṭi-p-passaddho,||<br />
					citta-saṇkhāro niruddho paṭi-p-passaddho,||<br />
					āyu parikkhīṇaṃ usmā vūpasantā,||<br />
					indriyāni viparibhinnāni||<br />
					yo ca khvāyaṃ gahapati bhikkhu saññā-vedayita-nirodhaṃ samāpanno,||<br />
					tassa pi kāya-saṇkhāro niruddho paṭi-p-passaddho,||<br />
					vacī-saṇkhāro niruddho paṭi-p-passaddho,||<br />
					citta-saṇkhāro niruddho paṭi-p-passaddho,||<br />
					āyu aparikkhīṇaṃ,||<br />
					usmā avūpasantā,||<br />
					indriyāni vi-p-pasannāni.|| ||</p>

					<p class="f4">Yvāyaṃ gahapati,||<br />
					mato kāla-kato,||<br />
					yoc'āyaṃ bhikkhū saññā-vedayita-nirodhaṃ samāpanno,||<br />
					idaṃ tesaṃ nānā-karaṇan" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Kathaṃ pana bhante saññā-vedayita-nirodha-samāpattiyā vuṭṭhānaṃ hotī" ti?|| ||</p>

					<p class="f4">"Na kho gahapati saññā-vedayita-nirodha-samāpattiyā vuṭṭhahantassa bhikkhuno evaṃ hoti:||<br />
					'Ahaṃ saññā-vedayita-nirodha-samāpattiyā vuṭṭhahi'ssan' ti vā||<br />
					'Ahaṃ saññā-vedayita-nirodha-samāpattiyā vuṭṭhahāmī' ti vā||<br />
					'Ahaṃ saññā-vedayita-nirodha-samāpattiyā vuṭṭhito vā' ti,||<br />
					atha khvassa pubb'eva tathā cittaṃ bhāvitaṃ hoti||<br />
					yaṃ taṃ tathattāya upanetī" ti.|| ||</p>

					<p class="f4"><a id="pg295"><span class="f2 g"><b>[295]</b></span></a> "Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā vuṭṭhahantassa pana bhante bhikkhuno||<br />
					katame dhammā paṭhamaṃ uppajjanti yadi vā||<br />
					kāya-saṇkhāro yadi vā||<br />
					vacī-saṇkhāro yadi vā||<br />
					citta-saṇkhāro" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhahantassa kho gahapati bhikkhuno||<br />
					citta-saṇkhāro paṭhamaṃ uppajjati,||<br />
					tato kāya-saṇkhāro,||<br />
					tato vacī-saṇkhāro" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā vuṭṭhitaṃ pana bhante bhikkhuṃ||<br />
					kati phassā phusantī" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhitaṃ kho gahapati bhikkhuṃ||<br />
					tayo phassā phusanti||<br />
					suññato phasso||<br />
					animitto phasso||<br />
					appaṇihito phasso" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā vuṭṭhitassa pana bhante bhikkhuno||<br />
					kiṃ ninnaṃ cittaṃ hoti||<br />
					kiṃ ponaṃ||<br />
					kiṃ pabbhāran" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhitassa kho gahapati bhikkhuno||<br />
					viveka-ninnaṃ cittaṃ hoti||<br />
					viveka ponaṃ||<br />
					viveka-pabbhāran" ti.|| ||</p>

					<p class="f4">"Sādhu bhante" ti kho Citto gahapati||<br />
					āyasmato Kāmabhussa bhāsitaṃ||<br />
					abhinan'ditvā anumo-ditvā||<br />
					āyasmantaṃ Kāmabhuṃ uttariṃ pañhaṃ āpucchi:|| ||</p>

					<p class="ctr c">&#9632;</p>

					<p class="f4">"Saññā-vedayita-nirodha-samāpattiyā pana bhante||<br />
					kati dhammā bahu-kārā" ti?|| ||</p>

					<p class="f4">"Addhā kho tvaṃ gahapati||<br />
					yaṃ paṭhamaṃ pucchitabbaṃ||<br />
					taṃ pacchā pucchasi,||<br />
					api ca tyāhaṃ vyākarissāmi,||<br />
					saññā-vedayita-nirodha-samāpattiyā kho gahapati||<br />
					dve dhammā bahu-kārā||<br />
					samatho ca||<br />
					vipassanā cā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
