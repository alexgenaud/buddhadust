<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 1. The Buddha teaches the bhikkhus that the eye, ear, nose, tongue, body and mind are inconstant, painful and not self and that seeing that brings freedom and recognizing that freedom as freedom rebirth is left behind, the godly life has been lived, duty's doing has been done and there is no more being any sort of an it at any place of atness left for one." />
<title>SN 4 35 001: Ajjhatta Anicca Suttaṃ (Aniccam 1: Ajjhattam)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					1. Anicca Vagga Paṭhama</h4>

					<p class="f4 ctr"><b><i>Namo tassa Bhagavato arahato Sammā Sambuddhassa</i></b></p>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p1">Sutta 1</a></h4>

					<h1>Ajjhatta Anicca Suttaṃ (Aniccam 1: Ajjhattam)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.001.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.001.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Cakkhuṃ bhikkhave aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ tad anattā,||<br />
					yad anattā taṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ. || ||</p>

					<p class="ctr c">&#9632;</p>

					<p class="f4">4. Sotaṃ aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ tad anattā,||<br />
					yad anattā taṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ. || ||</p>

					<p class="ctr c">&#9632;</p>

					<p class="f4">5. Ghānaṃ aniccaṃ,||<br />
					yad aniccaṃ taṃ dukkhaṃ,||<br />
					yaṃ dukkhaṃ tad anattā,||<br />
					yad anattā taṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ. || ||</p>

					<p class="ctr c">&#9632;</p>

					<p class="f4">6. Jivhā aniccā,||<br />
					yad aniccaṃ taṃ dukkhaṃ,||<br />
					yaṃ dukkhaṃ tad anattā,||<br />
					yad anattā taṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ. || ||</p>

					<p class="ctr c">&#9632;</p>

					<p class="f4">7. Kāyo anicco,||<br />
					yad aniccaṃ taṃ dukkhaṃ,||<br />
					yaṃ dukkhaṃ tad anattā,||<br />
					yad anattā taṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ. || ||</p>

					<p class="ctr c">&#9632;</p>

					<p class="f4">8. Mano anicco,||<br />
					yad aniccaṃ taṃ dukkhaṃ,||<br />
					yaṃ dukkhaṃ tad anattā,||<br />
					yad anattā taṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me'so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ. || ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg2"><span class="f2 g"><b>[2]</b></span></a> 9. Evaṃ passaṃ bhikkhave sutavā ariya-sāvako||<br />
					cakkhusmim pi nibbindati,||<br />
					sotasmim pi nibbindati,||<br />
					ghānasmim pi nibbindati,||<br />
					jivhāya pi nibbindati,||<br />
					kāyasmim pi nibbindati,||<br />
					manasmim pi nibbindati,||<br />
					nibbindaṃ virajjati,||<br />
					virāgā vimuccati,||<br />
					vimuttasmiṃ 'vimuttami' ti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti||<br />
					pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>