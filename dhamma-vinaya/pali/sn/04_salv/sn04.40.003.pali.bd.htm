<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 3. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called the Third Jhana." />
<title>SN 4 40 3: Sukha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					40. Moggallāna Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p3">Sutta 3</a></h4>

					<h1>Sukha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg264"><span class="f2 g"><b>[264]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.003.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.003.olds.bd.htm">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Moggallāno Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuṃ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaṃ āvuso raho-gatassa paṭīsallīnassa<br />
					evaṃ cetaso parivitakko udapādi:|| ||</p>

					<p class="f4">'"Tatiyaṃ jhānaṃ,||<br />
					tatiyaṃ jhānan" ti vuccati.|| ||</p>

					<p class="f4">Katamaṃ nu kho tatiyaṃ jhānan' ti?|| ||</p>

					<p class="f4">Tassa mayhaṃ āvuso etad ahosi:|| ||</p>

					<p class="f4">'Idha bhikkhu pītiyā ca virāgā||<br />
					upekhako viharati,||<br />
					sato ca sampajāno||<br />
					sukhañ ca kāyena paṭisaṃvedeti,||<br />
					yan taṃ ariyā acikkhanti:|| ||</p>

					<p class="f4">"Upekhako satimā sukha-vihārī" ti|| ||</p>

					<p class="f4">taṃ tatiyaṃ jhānaṃ upasampajja viharati.|| ||</p>

					<p class="f4">Idaṃ vuccati tatiyaṃ jhānan' ti.|| ||</p>

					<p class="f4">So khv'āhaṃ āvuso||<br />
					pītiyā ca virāgā||<br />
					upekhako ca viharāmi,||<br />
					sato ca sampajāno||<br />
					sukhañ ca kāyena paṭisaṃvedemi,||<br />
					yan taṃ ariyā acikkhanti:|| ||</p>

					<p class="f4">"Upekhako satimā sukha-vihārī" ti|| ||</p>

					<p class="f4">taṃ tatiyaṃ jhānaṃ upasampajja viharāmi||<br />
					tassa mayhaṃ āvuso||<br />
					iminā vihārena viharato||<br />
					pīti-sahagatā saññā-mana-sikārā samud'ācaranti.|| ||</p>

					<p class="f4">Atha kho maṃ āvuso Bhagavā iddhiyā upasaṇkamitvā etad avoca:|| ||</p>

					<p class="f4">'Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa,||<br />
					tatiyaṃ jhānaṃ pamādo,||<br />
					tatiye jhāne cittaṃ saṇṭhapehi,||<br />
					tatiye jhāne cittaṃ ekodiṃ-karohi,||<br />
					tatiye jhāne cittaṃ samādahā' ti.|| ||</p>

					<p class="f4">So khv'āhaṃ āvuso||<br />
					aparena samayena||<br />
					pītiyā ca virāgā||<br />
					upekhako ca viharāmi,||<br />
					sato ca sampajāno||<br />
					sukhañ ca kāyena paṭisaṃvedemi,||<br />
					yan taṃ ariyā acikkhanti:|| ||</p>

					<p class="f4">"Upekhako satimā sukha-vihārī" ti|| ||</p>

					<p class="f4">taṃ tatiyaṃ jhānaṃ upasampajja vihāsiṃ.|| ||</p>

					<p class="f4">Yaṃ hi taṃ āvuso sammā vadamāno vadeyya:|| ||</p>

					<p class="f4">'Satthārānuggahito sāvako mahābhiññataṃ patto' ti,|| ||</p>

					<p class="f4">mamantaṃ sammā vadamāno vadeyya,|| ||</p>

					<p class="f4">'Satthārānuggahito sāvako mahābhiññataṃ patto' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>