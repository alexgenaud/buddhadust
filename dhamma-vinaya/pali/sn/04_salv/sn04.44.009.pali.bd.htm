<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 9. The Wanderer of the Vaccha Clan asks Gotama about the difference in the way he announces the destinations after death of his disciples versus those of other teachers. He is told that the difference is that the Buddha determines rebirths according to the individual's remaining fuel." />
<title>SN 4 44 9: Kutuhalasala Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p9">Sutta 9</a></h4>

					<h1>Kutūhala-Sālā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg398"><span class="f2 g"><b>[398]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.009.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.009.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.009.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Atha kho Vacchagotto paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Vacchagotto paribbājako Bhagavantaṃ etad avoca:|| ||</p>

					<p class="f4">"Purimāni bho Gotama divasāni purimatarāni sambahulānaṃ nānātitthiyaṃ.|| ||</p>

					<p class="f4">Samaṇa-brāhmaṇaṃ paribbājakānaṃ kutūhala-sālāyaṃ sanni-sinnānaṃ sanni-patitānaṃ ayam antarā kathā udapādi.|| ||</p>

					<p class="f4">'Ayaṃ kho Pūraṇo Kassapo saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Makkhali-Gosālo saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam Nigaṇṭho Nātaputto saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Sañjayo Bellaṭṭhiputto saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Pakudho Kaccāyano saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Ajito Kesakambalo saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ <a id="pg399"><span class="f2 g"><b>[399]</b></span></a> kāla-kataṃ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Samaṇo Gotamo saṅhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaṃ abbhatītaṃ kāla-kataṃ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo ca khvassa sāvako uttama-puriso parama-puriso parama-pattipatto,||<br />
					tam pi sāvakaṃ abbhatītaṃ kāla-kataṃ uppattisu na vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="f4">Api ca kho naṃ evaṃ vyākaroti:|| ||</p>

					<p class="f4">"Acchejji taṇhaṃ vivattayi saṃyojanaṃ sammā mān-ā-bhisamayā antam akāsi dukkhassā" ti' ti.|| ||</p>

					<p class="f4">Tassa mayhaṃ bho Gotama ahu-d-eva kaṅkhā ahu vicikicchā:|| ||</p>

					<p class="f4">'Kathannāma Samaṇassa Gotamassa dhamm-ā-bhiññeyya'" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Alaṃ hi te Vaccha,||<br />
					kaṅkhituṃ alaṃ vici-kicchituṃ,||<br />
					kaṅkhanīye ca pana te ṭhāne vicikicchā uppannā.|| ||</p>

					<p class="f4">Sa-upādānassa khv'āhaṃ Vaccha uppattiṃ paññā-pemi,||<br />
					no anupādānassa.|| ||</p>

					<p class="f4">Seyyathā pi Vaccha, aghi saupādāno jalati,||<br />
					no anupādāno.|| ||</p>

					<p class="f4">Evam eva khv'āhaṃ Vaccha saupādānassa uppattiṃ paññā-pemi,||<br />
					no anupādānassā" ti.|| ||</p>

					<p class="ctr c">&#9632;</p>

					<p class="f4">"Yasmiṃ pana bho Gotama samaye acchi vātena khittā duram pi gacchati,||<br />
					imassa pana bhavaṃ Gotamo kiṃ upādānasmiṃ paññāpetī" ti?|| ||</p>

					<p class="f4">"Yasmiṃ Vaccha samaye acci vātena khittā duram pi gacchati,||<br />
					tam ahaṃ vātupādānaṃ vadāmi||<br />
					vāto hi'ssa Vaccha tasmiṃ samaye upādānaṃ hotī" ti.|| ||</p>

					<p class="ctr c">&#9632;</p>

					<p class="f4"><a id="pg400"><span class="f2 g"><b>[400]</b></span></a> Yasmiñ ca pana bho Gotama, samaye imañ ca kāyaṃ nikkhipati,||<br />
					satto ca aññataraṃ kāyaṃ anuppanno hoti,||<br />
					imassa pana bhavaṃ Gotamo kiṃ upādānasmiṃ paññāpe" ti?|| ||</p>

					<p class="f4">"Yasmiṃ kho Vaccha samaye imañ ca kāyaṃ nikkhipati,||<br />
					satto ca aññataraṃ kāyaṃ anuppanno hoti,||<br />
					tam ahaṃ taṇh'ūpādānaṃ vadāmi||<br />
					taṇhā hi'ssa Vaccha tasmiṃ samaye upādānaṃ hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>