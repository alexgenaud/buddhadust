<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 9. The Wanderer of the Vaccha Clan asks Gotama about the difference in the way he announces the destinations after death of his disciples versus those of other teachers. He is told that the difference is that the Buddha determines rebirths according to the individual's remaining fuel." />
<title>SN 4 44 9: Kutuhalasala Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					IV. saḷāyatana Vagga<br />
					44. Avyākatasaŋyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p9">Sutta 9</a></h4>

					<h1>Kutūhalasālā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.009.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.009.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.009.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Atha kho Vacchagotto paribbājako yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Vacchagotto paribbājako Bhagavantaɱ etad avoca:|| ||</p>

					<p class="f4">"Purimāni bho Gotama divasāni purimatarāni sambahulānaɱ nānātitthiyaɱ.|| ||</p>

					<p class="f4">Samaṇa-brāhmaṇaɱ paribbājakānaɱ kutūhala-sālāyaɱ sanni-sinnānaɱ sanni-patitānaɱ ayam antarā kathā udapādi.|| ||</p>

					<p class="f4">'Ayaɱ kho Pūraṇo Kassapo saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Makkhali-Gosālo saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ <a id="pg399"><span class="f2 g"><b>[399]</b></span></a> kāla-kataɱ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam Nigaṇṭho Nātaputto saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Sañjayo Bellaṭṭhiputto saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Pakudho Kaccāyano saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Ajito Kesakambalo saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo pissa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno,||<br />
					asu amutra uppanno" ti.|| ||</p>

					<p class="ctr c">&#9632;</p>

					<p class="f4">Ayam pi kho Samaṇo Gotamo saŋhī c'eva gaṇī ca||<br />
					gaṇācariyo ca||<br />
					ñāto yayassi titthakaro sādhu sammato bahu-janassa||<br />
					so pi sāvakaɱ abbhatītaɱ kāla-kataɱ uppattisu vyākaroti:|| ||</p>

					<p class="f4">"Asu amutra uppanno||<br />
					asu amutra uppanno" ti.|| ||</p>

					<p class="f4">Yo ca khvassa sāvako uttama-puriso parama-puriso parama-pattipatto,||<br />
					tam pi sāvakaɱ abbhatītaɱ kāla-kataɱ uppattisu na vyākaroti:|| ||</p>

					<p class="f4">'Asu amutra uppanno,||<br />
					asu amutra uppanno' ti.|| ||</p>

					<p class="f4">Api ca kho naɱ evaɱ vyākaroti:|| ||</p>

					<p class="f4">'Acchejji taṇhaɱ vivattayi saŋyojanaɱ sammā mānābhi-samayā antam akāsi dukkhassā' ti.|| ||</p>

					<p class="f4">Tassa mayhaɱ bho Gotama ahud eva kaŋkhā ahu vicikicchā|| ||</p>

					<p class="f4">'Kathannāma Samaṇassa Gotamassa dhammābhiññeyya'" ti?|| ||</p>

					<p class="f4">"Alaɱ hi te Vaccha,||<br />
					kaŋkhituɱ alaɱ vici-kicchituɱ,||<br />
					kaŋkhanīye ca pana te ṭhāne vicikicchā uppannā.|| ||</p>

					<p class="f4">Saupādānassa khvāhaɱ Vaccha uppattiɱ paññā-pemi,||<br />
					no anupādānassa.|| ||</p>

					<p class="f4">Seyyathā pi Vaccha, aghi saupādāno jalati,||<br />
					no anupādāno.|| ||</p>

					<p class="f4">Evam eva khvāhaɱ Vaccha saupādānassa uppattiɱ paññā-pemi,||<br />
					no anupādānassā" ti.|| ||</p>

					<p class="f4">"Yasmiɱ pana bho Gotama samaye acchi vātena khittā duram pi gacchati,||<br />
					imassa pana bhavaɱ Gotamo kiɱ upādānasmiɱ paññāpetī" ti?|| ||</p>

					<p class="f4">"Yasmiɱ Vaccha samaye acci vātena khittā duram pi gacchati,||<br />
					tam ahaɱ vātupādānaɱ vadāmi||<br />
					vāto hi'ssa Vaccha tasmiɱ samaye upādānaɱ hotī" ti.|| ||</p>

					<p class="f4"><a id="pg400"><span class="f2 g"><b>[400]</b></span></a> Yasmiñ ca pana bho Gotama, samaye imañ ca kāyaɱ nikkhipati,||<br />
					satto ca aññataraɱ kāyaɱ anuppanno hoti,||<br />
					imassa pana bhavaɱ Gotamo kiɱ upādānasmiɱ paññāpe" ti?|| ||</p>

					<p class="f4">Yasmiɱ kho Vaccha samaye imañ ca kāyaɱ nikkhipati,||<br />
					satto ca aññataraɱ kāyaɱ anuppanno hoti,||<br />
					tam ahaɱ taṇhūpādānaɱ vadāmi||<br />
					taṇhā hi'ssa Vaccha tasmiɱ samaye upādānaɱ hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>