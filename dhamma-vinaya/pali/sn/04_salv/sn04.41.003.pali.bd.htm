<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 3. The novice Isidatta answers Citta's question on the origins and ending of various view-theories when the elder bhikkhus are unable to do so." />
<title>SN 4 41 3: Dutiya Isidatta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					41. Citta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p3">Sutta 3</a></h4>

					<h1>Dutiya Isidatta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg285"><span class="f2 g"><b>[285]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.003.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.003.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ sambahulā therā bhikkhu Macchikāsaṇḍe viharanti Ambāṭakavane.|| ||</p>

					<p class="f4">Atha kho Citto gahapati yena therā bhikkhu ten'upasaṇkami|| ||</p>

					<p class="f4">Upasaṇkamitvā there bhikkhu abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati||<br />
					there bhikkhū etad avoca:|| ||</p>

					<p class="f4">"Adhivāsentu me bhante therā svātanāya bhattan" ti.|| ||</p>

					<p class="f4">Adhivāsesuṃ ca kho therā bhikkhu tuṇhī-bhāvena.|| ||</p>

					<p class="f4">Atha kho Citto gahapati therānaṃ bhikkhūnaṃ adhivāsanaṃ viditvā uṭṭhāy āsanā there bhikkhū abhivādetvā padakkhiṇaṃ katvā pakkāmi.|| ||</p>

					<p class="f4">Atha kho therā bhikkhu tassā rattiyā accayena pubbanha-samayaṃ nivāsetvā patta-cīvaram ādāya yena Cittassa gahapatino nivesanaṃ ten'upasaṇkamiṃsu.|| ||</p>

					<p class="f4">Upasaṇkamitvā paññatte āsane nisīdiṃsu.|| ||</p>

					<p class="f4"><a id="pg286"><span class="f2 g"><b>[286]</b></span></a> Atha kho Citto gahapati yena therā bhakkhū ten'upasaṇkami.|| ||</p>

					<p class="f4">Upasaṇkamitvā there bhikkhū abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati āyasmantaṃ Theraṃ etad avoca:|| ||</p>

					<p class="f4">"Yā imā bhante Thera aneka-vihitā diṭṭhiyo loke uppajjanti:|| ||</p>

					<p class="f4">'Sassato loko' ti, vā,||<br />
					'asassato loko' ti, vā,||<br />
					'antavā loko' ti, vā||<br />
					'anantavā loko' ti, vā,||<br />
					'taṃ jīvaṃ taṃ sarīran' ti, vā,||<br />
					'aññaṃ jīvaṃ aññaṃ sarīran' ti, vā,||<br />
					'hoti Tathāgato param maraṇā' ti, vā,||<br />
					'na hoti Tathāgato param maraṇā' ti, vā,||<br />
					'hoti ca na ca hoti Tathāgato param maraṇā' ti, vā,||<br />
					'n'eva hoti na na hoti Tathāgato param maraṇā' ti, vā,||<br />
					yāni cimāni dvāsaṭṭhi diṭṭhi-gatāni Brahmajāle bhaṇitāni.|| ||</p>

					<p class="f4">Imā nu kho bhante diṭṭhiyo||<br />
					kismiṃ sati honti||<br />
					kismiṃ asati na hontī" ti?|| ||</p>

					<p class="f4">Evaṃ vutte āyasmā thero tuṇhī ahosi.|| ||</p>

					<p class="ctr c">&#9632;</p>

					<p class="f4">Dutiyam pi kho Citto gahapati āyasmantaṃ Theraṃ etad avoca:|| ||</p>

					<p class="f4">"Yā imā bhante Thera aneka-vihitā diṭṭhiyo loke uppajjanti:|| ||</p>

					<p class="f4">'Sassato loko' ti, vā,||<br />
					'asassato loko' ti, vā,||<br />
					'antavā loko' ti, vā||<br />
					'anantavā loko' ti, vā,||<br />
					'taṃ jīvaṃ taṃ sarīran' ti, vā,||<br />
					'aññaṃ jīvaṃ aññaṃ sarīran' ti, vā,||<br />
					'hoti Tathāgato param maraṇā' ti, vā,||<br />
					'na hoti Tathāgato param maraṇā' ti, vā,||<br />
					'hoti ca na ca hoti Tathāgato param maraṇā' ti, vā,||<br />
					'n'eva hoti na na hoti Tathāgato param maraṇā' ti, vā,||<br />
					yāni cimāni dvāsaṭṭhi diṭṭhi-gatāni Brahmajāle bhaṇitāni.|| ||</p>

					<p class="f4">Imā nu kho bhante diṭṭhiyo||<br />
					kismiṃ sati honti||<br />
					kismiṃ asati na hontī" ti?|| ||</p>

					<p class="f4">Dutiyam pi kho āyasmā thero tuṇhī ahosi.|| ||</p>

					<p class="ctr c">&#9632;</p>

					<p class="f4">Tatiyam pi kho Citto gahapati āyasmantaṃ Theraṃ etad avoca:|| ||</p>

					<p class="f4">"Yā imā bhante Thera aneka-vihitā diṭṭhiyo loke uppajjanti:|| ||</p>

					<p class="f4">'Sassato loko' ti, vā,||<br />
					'asassato loko' ti, vā,||<br />
					'antavā loko' ti, vā||<br />
					'anantavā loko' ti, vā,||<br />
					'taṃ jīvaṃ taṃ sarīran' ti, vā,||<br />
					'aññaṃ jīvaṃ aññaṃ sarīran' ti, vā,||<br />
					'hoti Tathāgato param maraṇā' ti, vā,||<br />
					'na hoti Tathāgato param maraṇā' ti, vā,||<br />
					'hoti ca na ca hoti Tathāgato param maraṇā' ti, vā,||<br />
					'n'eva hoti na na hoti Tathāgato param maraṇā' ti, vā,||<br />
					yāni cimāni dvāsaṭṭhi diṭṭhi-gatāni Brahmajāle bhaṇitāni.|| ||</p>

					<p class="f4">Imā nu kho bhante diṭṭhiyo||<br />
					kismiṃ sati honti||<br />
					kismiṃ asati na hontī" ti?|| ||</p>

					<p class="f4">Tatiyam pi kho āyasmā thero tuṇhī ahosi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tena kho pana samayen'āyasmā Isidatto tasmiṃ bhikkhu saṇghe sabbanavako hoti.|| ||</p>

					<p class="f4">Atha kho āyasmā Isidatto āyasmantaṃ Theraṃ etad avoca:|| ||</p>

					<p class="f4">"Vyākaromahaṃ bhante Thera Cittassa gahapatino etaṃ pañhan" ti?|| ||</p>

					<p class="f4">"Vyākarohi tvaṃ āvuso Isidatta Cittassa gahapatino etaṃ pañhan" ti.|| ||</p>

					<p class="f4"><a id="pg287"><span class="f2 g"><b>[287]</b></span></a> "Evaṃ hi tvaṃ gahapati pucchasi:|| ||</p>

					<p class="f4">'Yā imā bhante Thera aneka-vihitā diṭṭhiyo loke uppajjanti:|| ||</p>

					<p class="f4">"Sassato loko" ti, vā,||<br />
					"asassato loko" ti, vā,||<br />
					"antavā loko" ti, vā||<br />
					"anantavā loko" ti, vā,||<br />
					"taṃ jīvaṃ taṃ sarīran" ti, vā,||<br />
					"aññaṃ jīvaṃ aññaṃ sarīran" ti, vā,||<br />
					"hoti Tathāgato param maraṇā" ti, vā,||<br />
					"na hoti Tathāgato param maraṇā" ti, vā,||<br />
					"hoti ca na ca hoti Tathāgato param maraṇā" ti, vā,||<br />
					"n'eva hoti na na hoti Tathāgato param maraṇā" ti, vā,||<br />
					yāni cimāni dvāsaṭṭhi diṭṭhi-gatāni Brahmajāle bhaṇitāni.|| ||</p>

					<p class="f4">Imā nu kho bhante diṭṭhiyo||<br />
					kismiṃ sati honti||<br />
					kismiṃ asati na hontī' ti" ti?|| ||</p>

					<p class="f4">"Evaṃ bhante."|| ||</p>

					<p class="f4">"Yā imā gahapati aneka-vihitā diṭṭhiyo loke uppajjanti:|| ||</p>

					<p class="f4">'Sassato loko' ti, vā,||<br />
					'asassato loko' ti, vā,||<br />
					'antavā loko' ti, vā||<br />
					'anantavā loko' ti, vā,||<br />
					'taṃ jīvaṃ taṃ sarīran' ti, vā,||<br />
					'aññaṃ jīvaṃ aññaṃ sarīran' ti, vā,||<br />
					'hoti Tathāgato param maraṇā' ti, vā,||<br />
					'na hoti Tathāgato param maraṇā' ti, vā,||<br />
					'hoti ca na ca hoti Tathāgato param maraṇā' ti, vā,||<br />
					'n'eva hoti na na hoti Tathāgato param maraṇā' ti, vā,||<br />
					yāni cimāni dvāsaṭṭhi diṭṭhi-gatāni Brahmajāle bhaṇitāni.|| ||</p>

					<p class="f4">Imā kho gahapati diṭṭhiyo sakkāya diṭṭhiyā sati honti||<br />
					sakkāya diṭṭhiyā asati na hontī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Katham pana bhante sakkāya diṭṭhi hotī" ti?|| ||</p>

					<p class="f4">"Idha gahapati a-s-sutavā puthujjano||<br />
					ariyānaṃ adassāvī||<br />
					ariya-Dhammassa akovido||<br />
					ariya-Dhamme avinīto||<br />
					sappurisānaṃ adassāvī||<br />
					sappurisa-Dhammassa akovido||<br />
					sappurisa-Dhamme avinīto:|| ||</p>

					<p class="f4">Rūpaṃ attato samanupassati,||<br />
					rūpavantaṃ vā attāṇaṃ,||<br />
					attani vā rūpaṃ,||<br />
					rūpasmiṃ vā attāṇaṃ;|| ||</p>

					<p class="f4">Vedanaṃ attato samanupassati,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanāsmiṃ vā attāṇaṃ;|| ||</p>

					<p class="f4">Saññaṃ attato samanupassati,||<br />
					saññā-vantaṃ vā attāṇaṃ,||<br />
					attani vā saññaṃ,||<br />
					saññāsmiṃ vā attāṇaṃ;|| ||</p>

					<p class="f4">Saṇkhāre attato samanupassati,||<br />
					saṇkhārevantaṃ vā attāṇaṃ,||<br />
					attani vā saṇkhāre,||<br />
					saṇkhāresmiṃ vā attāṇaṃ;|| ||</p>

					<p class="f4">Viññāṇaṃ attato samanupassati,||<br />
					viññāṇa-vantaṃ vā attāṇaṃ,||<br />
					attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Evaṃ kho gahapati sakkāya-diṭṭhi hotī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Katham pana bhante sakkāya diṭṭhi na hotī" ti?|| ||</p>

					<p class="f4">"Idha gahapati sutavā ariya-sāvako||<br />
					ariyānaṃ dassāvī||<br />
					ariya-Dhammassa kovido||<br />
					ariya-Dhamme suvinīto||<br />
					sappurisānaṃ dassāvī||<br />
					sappurisa-Dhammassa kovido||<br />
					sappurisa-Dhamme suvinīto:|| ||</p>

					<p class="f4">Na rūpaṃ attato samanupassati,||<br />
					na rūpavantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ;|| ||</p>

					<p class="f4">Na vedanaṃ attato samanupassati,||<br />
					na vedanā-vantaṃ vā attāṇaṃ,||<br />
					na attani vā vedanaṃ,||<br />
					na vedanāsmiṃ vā attāṇaṃ;|| ||</p>

					<p class="f4">Na saññaṃ attato samanupassati,||<br />
					na saññā-vantaṃ vā attāṇaṃ,||<br />
					na attani vā saññaṃ,||<br />
					na saññāsmiṃ vā attāṇaṃ;|| ||</p>

					<p class="f4">Na saṇkhāre attato samanupassati,||<br />
					na saṇkhārevantaṃ vā attāṇaṃ,||<br />
					na attani vā saṇkhāre,||<br />
					na saṇkhāresmiṃ vā attāṇaṃ;|| ||</p>

					<p class="f4">Na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="f4">Evaṃ kho gahapati sakkāya-diṭṭhi na hotī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg288"><span class="f2 g"><b>[288]</b></span></a> "Kuto bhante ayyo Isidatto āga-c-chatī" ti?|| ||</p>

					<p class="f4">"Avantiyā khv'āhaṃ gahapati āgacchāmi" ti.|| ||</p>

					<p class="f4">"Atthi bhante Avantiyā Isidatto nāma kula-putto||<br />
					amhākaṃ adiṭṭhasahāyo pabba-jito diṭṭho so āyasmā" ti?|| ||</p>

					<p class="f4">"Evaṃ gahapatī" ti.|| ||</p>

					<p class="f4">"Kahaṃ nu kho so bhante āyasmā etarahi viharatī" ti?|| ||</p>

					<p class="f4">Evaṃ vutte āyasmā Isidatto tuṇhī ahosi.|| ||</p>

					<p class="f4">"Ayyo no bhante Isidatto" ti?|| ||</p>

					<p class="f4">"Evaṃ gahapatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Abhiramatu bhante ayyo Isidatto Macchikāsaṇḍe, ramaṇīyaṃ Ambāṭakavanaṃ,||<br />
					ahaṃ ayyassa Isidattassa ussukkaṃ karissāmi||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārānanti."|| ||</p>

					<p class="f4">"Kalyāṇaṃ vuccati gahapatī" ti.|| ||</p>

					<p class="f4">Atha kho Citto gahapati āyasmato Isidattassa bhāsitaṃ abhinan'ditvā||<br />
					anumo-ditvā there bhikkhū paṇītena khādanīyena bhojanīyena sahatthā santappesi,||<br />
					sampavāresi.|| ||</p>

					<p class="f4">Atha kho therā bhikkhū bhuttāvino onīta-patta-pāṇino uṭṭhāy āsanā pakkamiṃsu.|| ||</p>

					<p class="f4">Atha kho āyasmā thero āyasmantaṃ Isidattaṃ etad avoca:|| ||</p>

					<p class="f4">"Sādhu kho tvaṃ āvuso Isidatta eso pañho paṭibhāsi,||<br />
					n'eso pañho maṃ paṭibhāsi,||<br />
					tena h'āvuso Isidatta yadā aññadā pi||<br />
					eva-rūpo pañho āgaccheyya||<br />
					taṃ yevettha paṭibhāseyyā" ti.|| ||</p>

					<p class="f4">Atha kho āyasmā Isidatto sen'āsanaṃ saṃsāmetvā patta-cīvaraṃ ādāya Macchikāsaṇḍe pakkāmi,||<br />
					yaṃ Macchikāsaṇḍe pakkāmi||<br />
					tathā pakkanto va ahosi,||<br />
					na puna paccāgañjiti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>