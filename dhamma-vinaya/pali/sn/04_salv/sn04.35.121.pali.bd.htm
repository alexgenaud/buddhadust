<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 121. Perceiving that Rahula, the Buddha's son, is ripe for Arahantship, the Buddha teaches him how to see the senses as not self and to let them go." />
<title>SN 4 35 121: Rahulo-Vada Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					2. Lokakāma-guṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p121">Sutta 121</a></h4>

					<h1>Rāhul'ovāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg105"><span class="f2 g"><b>[105]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.121.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.121.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho Bhagavato raho-gatassa patisallīnassa evaɱ cetaso parivitakko udapādi:|| ||</p>

					<p class="f4">"Paripakkā kho Rāhulassa vimutti-paripācanīyā dhammā.|| ||</p>

					<p class="f4">Yan nūnāhaɱ Rāhulaɱ uttariɱ āsavānaɱ khaye vineyyan" ti?|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaram ādāya Sāvatthiyaɱ piṇḍāya pāvisi.|| ||</p>

					<p class="f4">Sāvatthi yaɱ piṇḍāya caritvā paccābhattaɱ piṇḍa-pāta-paṭikkanto āyasmantaɱ Rāhulaɱ āmantesi:|| ||</p>

					<p class="f4">"Gaṇhāhi Rāhula nisīdanaɱ,||<br />
					yenAndhavanaɱ ten'upasaŋkamissāma divā-vihārāyā" ti.|| ||</p>

					<p class="f4">"Evam bhante" ti kho āyasmā Rāhulo Bhagavato paṭissutvā nisīdanaɱ ādāya Bhagavantaɱ piṭhito piṭhito anubandhi.|| ||</p>

					<p class="f4">Tena kho pana samayena anekāni devatā-sahassāni Bhagavantaɱ anubandhāni bhavanti.|| ||</p>

					<p class="f4">"Ajja Bhagavā āyasmantaɱ Rāhulaɱ uttariɱ āsavānaɱ khaye vinessatī" ti.|| ||</p>

					<p class="f4">Atha kho Bhagavā Andhavanaɱ ajjhoga-hetvā aññatarasmiɱ rukkha-mūle paññatte āsane nisīdi.|| ||</p>

					<p class="f4">Āyasmā pi kho Rāhulo Bhagavantaɱ abhivādetvā eka-m-antaɱ nisīdi.|| ||</p>

					<p class="f4"><a id="pg106"><span class="f2 g"><b>[106]</b></span></a> Eka-m-antaɱ nisinnaɱ kho āyasmantaɱ Rāhulaɱ Bhagavā etad avoca:|| ||</p>

					<p class="f4">Taɱ kim maññasi Rāhula?|| ||</p>

					<p class="f4">Cakkhuɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4"><a id="pg25"><span class="f2 g"><b>[25]</b></span></a> "Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Rūpā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Cakkhu-viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Cakkhu-samphasso nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ cakkhu-samphassa-paccayā uppajjati||<br />
					vedanā-gatam,||<br />
					saññā-gataɱ,||<br />
					sankhāra-gatam,||<br />
					viññāṇa-gataɱ,||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sotaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Saddā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Sota-viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Sota-samphasso nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ sota-samphassa-paccayā uppajjati||<br />
					vedanā-gatam,||<br />
					saññā-gataɱ,||<br />
					sankhāra-gatam,||<br />
					viññāṇa-gataɱ,||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Ghānaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Gandhā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Ghāna-viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Ghāna-samphasso nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ ghāna-samphassa-paccayā uppajjati||<br />
					vedanā-gatam,||<br />
					saññā-gataɱ,||<br />
					sankhāra-gatam,||<br />
					viññāṇa-gataɱ,||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Jivhā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Rasā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Jivhā-viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Jivhā-samphasso nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ jivhā-samphassa-paccayā uppajjati||<br />
					vedanā-gatam,||<br />
					saññā-gataɱ,||<br />
					sankhāra-gatam,||<br />
					viññāṇa-gataɱ,||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Kāyo nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Phoṭṭhabbā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Kāya-viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Kāya-samphasso nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ kāya-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Mano nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Dhammā niccā vā aniccā vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Mano-viññāṇaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Mano-samphasso nicco vā anicco vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Yam pidaɱ mano-samphassa-paccayā uppajjati||<br />
					vedanā-gatam,||<br />
					saññā-gataɱ,||<br />
					sankhāra-gatam,||<br />
					viññāṇa-gataɱ,||<br />
					tam pi niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">Yaɱ panāniccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">Yaɱ panāniccaɱ dukkhaɱ vipari-ṇāma-dhammaɱ kallaɱ nu taɱ samanupassituɱ:|| ||</p>

					<p class="f4">"Etaɱ mama||<br />
					eso ham asmī||<br />
					eso me attā" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evam passaɱ Rāhula sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ Rāhula sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ Rāhula sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ Rāhula sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ Rāhula sutavā ariya-sāvako kāyasmim
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ Rāhula sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Nibbindaɱ virajjati virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā ti pajānātī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Rāhulo Bhagavato bhāsitaɱ abhinandi.|| ||</p>

					<p class="f4">Imasmiñ ca pana veyyā-karaṇasmiɱ bhaññamāne āyasmato Rāhulassa anupādāya āsavehi cittaɱ vimucci.|| ||</p>

					<p class="f4">Anekānañ ca devatā-sahassānaɱ virajaɱ vīta-malaɱ Dhamma-cakkhuɱ udapādi:|| ||</p>

					<p class="f4">"Yaɱ kiñci samudaya-dhammaɱ,||<br />
					sabbantaɱ nirodha-dhamman" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>