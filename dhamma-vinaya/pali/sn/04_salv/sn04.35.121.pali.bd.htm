<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 121. Perceiving that Rāhula, the Buddha's son, is ripe for Arahantship, the Buddha teaches him how to see the senses as not self and to let them go." />
<title>SN 4 35 121: Rāhul'Ovāda Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					2. Loka-Kāma-Guṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p121">Sutta 121</a></h4>

					<h1>Rāhul'Ovāda Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg105"><span class="f2 g"><b>[105]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.121.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.121.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Bhagavato raho-gatassa patisallīnassa evaṃ cetaso parivitakko udapādi:|| ||</p>

					<p class="f4">"Paripakkā kho Rāhulassa vimutti-paripācanīyā dhammā.|| ||</p>

					<p class="f4">Yan nūn-ā-haṃ Rāhulaṃ uttariṃ āsavānaṃ khaye vineyyan" ti?|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaram ādāya Sāvatthiyaṃ piṇḍāya pāvisi.|| ||</p>

					<p class="f4">Sāvatthi yaṃ piṇḍāya caritvā paccābhattaṃ piṇḍa-pāta-paṭikkanto āyasmantaṃ Rāhulaṃ āmantesi:|| ||</p>

					<p class="f4">"Gaṇhāhi Rāhula nisīdanaṃ,||<br />
					yen'Andha-vanaṃ ten'upasaṅkamissāma divā-vihārāyā" ti.|| ||</p>

					<p class="f4">"Evam bhante" ti kho āyasmā Rāhulo Bhagavato paṭi-s-sutvā nisīdanaṃ ādāya Bhagavantaṃ piṭhito piṭhito anubandhi.|| ||</p>

					<p class="f4">Tena kho pana samayena anekāni devatā-sahassāni Bhagavantaṃ anubandhāni bhavanti.|| ||</p>

					<p class="f4">"Ajja Bhagavā āyasmantaṃ Rāhulaṃ uttariṃ āsavānaṃ khaye vinessatī" ti.|| ||</p>

					<p class="f4">Atha kho Bhagavā Andhavanaṃ ajjhoga-hetvā aññatarasmiṃ rukkha-mūle paññatte āsane nisīdi.|| ||</p>

					<p class="f4">Āyasmā pi kho Rāhulo Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><a id="pg106"><span class="f2 g"><b>[106]</b></span></a> Eka-m-antaṃ nisinnaṃ kho āyasmantaṃ Rāhulaṃ Bhagavā etad avoca:|| ||</p>

					<p class="f4">"Taṃ kim maññasi Rāhula?|| ||</p>

					<p class="f4">Cakkhuṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4"><a id="pg25"><span class="f2 g"><b>[25]</b></span></a> "Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Rūpā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Cakkhu-viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Cakkhu-samphasso nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ cakkhu-samphassa-paccayā uppajjati||<br />
					vedanā-gatam,||<br />
					saññā-gataṃ,||<br />
					saṅkhāra-gatam,||<br />
					viññāṇa-gataṃ,||<br />
					tam pi niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Sotaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saddā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Sota-viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Sota-samphasso nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ sota-samphassa-paccayā uppajjati||<br />
					vedanā-gatam,||<br />
					saññā-gataṃ,||<br />
					saṅkhāra-gatam,||<br />
					viññāṇa-gataṃ,||<br />
					tam pi niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Ghānaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Gandhā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Ghāna-viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Ghāna-samphasso nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ ghāna-samphassa-paccayā uppajjati||<br />
					vedanā-gatam,||<br />
					saññā-gataṃ,||<br />
					saṅkhāra-gatam,||<br />
					viññāṇa-gataṃ,||<br />
					tam pi niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Jivhā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Rasā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Jivhā-viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Jivhā-samphasso nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ jivhā-samphassa-paccayā uppajjati||<br />
					vedanā-gatam,||<br />
					saññā-gataṃ,||<br />
					saṅkhāra-gatam,||<br />
					viññāṇa-gataṃ,||<br />
					tam pi niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Kāyo nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Phoṭṭhabbā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Kāya-viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Kāya-samphasso nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					tam pi niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Mano nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kal <a id="pg107"><span class="f2 g"><b>[107]</b></span></a> laṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Dhammā niccā vā aniccā vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Mano-viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Mano-samphasso nicco vā anicco vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yam pidaṃ mano-samphassa-paccayā uppajjati||<br />
					vedanā-gatam,||<br />
					saññā-gataṃ,||<br />
					saṅkhāra-gatam,||<br />
					viññāṇa-gataṃ,||<br />
					tam pi niccaṃ vā aniccaṃ vā" ti?|| ||</p>

					<p class="f4">"Aniccaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama||<br />
					eso ham asmī||<br />
					eso me attā' ti" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam passaṃ Rāhula sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ Rāhula sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ Rāhula sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ Rāhula sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ Rāhula sutavā ariya-sāvako kāyasmim
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ Rāhula sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Nibbindaṃ virajjati virāgā vimuccati,||<br />
					vimuttasmiṃ vimuttamiti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānātī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Rāhulo Bhagavato bhāsitaṃ abhinandi.|| ||</p>

					<p class="f4">Imasmiñ ca pana veyyākaraṇasmiṃ bhaññamāne āyasmato Rāhulassa anupādāya āsavehi cittaṃ vimucci.|| ||</p>

					<p class="f4">Anekānañ ca devatā-sahassānaṃ virajaṃ vīta-malaṃ Dhamma-cakkhuṃ udapādi:|| ||</p>

					<p class="f4">"Yaṃ kiñci samudaya-dhammaṃ,||<br />
					sabbantaṃ nirodha-dhamman" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>