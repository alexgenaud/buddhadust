<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 81. A group of bhikkhus inquires as to how they should answer when questioned as to the point of the Buddha's teaching." />
<title>SN 4 35 081: Sambahula-bhikkhu Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					3. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p81">Sutta 81</a></h4>

					<h1>Sambahula-bhikkhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.081.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.081.bodh.wp.htm">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthi yaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho sambahulā bhikkhū yena bhagavā ten'upasankamiɱsu.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho te bhikkhū Bhagavantaɱ <a id="pg51"><span class="f2 g"><b>[51]</b></span></a> etad avocuɱ.|| ||</p>

					<p class="f4">"Idha no bhante, añña-titthiyā paribbājakā amhe evaɱ pucchanti:|| ||</p>

					<p class="f4">'Kim atthi yaɱ āvuso samaṇe Gotame Brahma-cariyaɱ vussatī' ti?|| ||</p>

					<p class="f4">Evaɱ puṭṭhā mayaɱ bhante,||<br />
					tesaɱ añña-titthiyānaɱ paribbājakānaɱ evaɱ vyākaroma:|| ||</p>

					<p class="f4">'Dukkhassa kho āvuso pariññatthaɱ Bhagavati Brahma-cariyaɱ vussatī' ti.|| ||</p>

					<p class="f4">Kacci mayaɱ bhante,||<br />
					evaɱ puṭṭhā evaɱ vyākaramānā vutta-vādino||<br />
					ve Bhagavato homa||<br />
					na ca Bhagavantaɱ abhūtena abbh'ācikkhāma,||<br />
					dhammassa cānudhammaɱ vyākaroma,||<br />
					na ca koci saha-dhammiko vādānuvādo gārayhaɱ ṭhānaɱ āga-c-chatī" ti?|| ||</p>

					<p class="f4">"Taggha tumhe bhikkhave, evaɱ puṭṭhā||<br />
					evaɱ vyākaramānā||<br />
					vutta-vādino c'eva me hotha||<br />
					na ca maɱ abhūtena abbh'ācikkhatha,||<br />
					dhammassa cānudhammaɱ vyākarotha,||<br />
					na ca koci saha-dhammiko vādānuvādo gārayhaɱ ṭhānaɱ āga-c-chati,||<br />
					dukkhassa hi bhikkhave,||<br />
					pariññatthaɱ mayi Brahma-cariyaɱ vussati.|| ||</p>

					<p class="f4">Sace vo bhikkhave, añña-titthiyā paribbājakā evaɱ puccheyyuɱ:|| ||</p>

					<p class="f4">'Katamaɱ pana taɱ āvuso dukkhaɱ yassa pariññāya samaṇe Gotame Brahma-cariyaɱ vussatī' ti?|| ||</p>

					<p class="f4">Evaɱ puṭṭhā tumhe bhikkhave,||<br />
					tesaɱ añña-titthiyānaɱ paribbājakānaɱ evaɱ vyākareyyātha:|| ||</p>

					<p class="f4">'Cakkhuɱ kho āvuso dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					rūpaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					cakkhu-viññāṇaɱ dukkhaɱ tassa pariññāya Bhagavati Brahma-cariyaɱ vussati,||<br />
					cakkhu-samphasso dukkho||<br />
					tassa pariññāya Bhagavati Brahma-cariyaɱ vussati,||<br />
					yampidaɱ cakkhu-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Sotaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					saddaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					sota-viññāṇaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					sota-samphasso dukkho||<br />
					tassa pariññāya Bhagavati Brahma-cariyaɱ vussati,||<br />
					yampidaɱ sota-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Jivhā dukkhā||<br />
					tassa pariññāya Bhagavati Brahma-cariyaɱ vussati,||<br />
					rasaɱ dukkhaɱ tassa pariññāya Bhagavati Brahma-cariyaɱ vussati,||<br />
					jivhā-viññāṇaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					jivhā-samphasso dukkho||<br />
					tassa pariññāya Bhagavati Brahma-cariyaɱ vussati,||<br />
					yampidaɱ jivhā-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Kāyo dukkho||<br />
					tassa pariññāya Bhagavati Brahma-cariyaɱ vussati,||<br />
					phoṭṭhabbā dukkhā||<br />
					tassa pariññāya Bhagavati Brahma-cariyaɱ vussati,||<br />
					kāya-viññāṇaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					kāya-samphasso dukkho||<br />
					tassa pariññāya Bhagavati Brahma-cariyaɱ vussati,||<br />
					yampidaɱ kāya-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4">Mano dukkho||<br />
					tasasa pariññāya Bhagavati Brahma-cariyaɱ vussati,||<br />
					dhammā dukkhā||<br />
					tassa pariññāya Bhagavati Brahma-cariyaɱ vussati,||<br />
					mano-viññāṇaɱ dukkhaɱ||<br />
					tassa pariññāya Bhagavati Brahma-cariyaɱ vussati,||<br />
					mano-samphasso dukkho||<br />
					tassa pariññāya Bhagavati Brahma-cariyaɱ vussati,||<br />
					yampidaɱ mano-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi dukkhaɱ,||<br />
					tassa pariññāya Bhagavati Brahma-cariyaɱ vussati.|| ||</p>

					<p class="f4"><a id="pg52"><span class="f2 g"><b>[52]</b></span></a> Evaɱ puṭṭhā tumhe bhikkhave, tesaɱ añña-titthiyānaɱ paribbājakānaɱ evaɱ vyākareyyāthā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
