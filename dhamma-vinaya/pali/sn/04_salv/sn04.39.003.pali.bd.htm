<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 39, Sutta 3. The Wanderer Samandaka asks the Venerable Sāriputta about Dhamma teachers, those who practice well, and those who are happy in the world, and the way to let go of lust, anger and blindness." />
<title>SN 4.39.3: Dhamma-Vādī Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					39. Sāmaṇḍaka Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_39_samandakasamyutta.htm#p3">Sutta 3</a></h4>

					<h1>Dhamma-Vādī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg262"><span class="f2 g"><b>[262]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.39.003.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto vajjīsu Viharati||<br />
					Ukkavelāyaɱ Gaṅgāya nadiyā tīre.|| ||</p>

					<p class="f4">Atha kho Sāmaṇḍakāni paribbājako yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Sāmaṇḍakāni paribbājako āyasmantaɱ Sāriputtaɱ etad avoca:|| ||</p>

					<p class="f4">"Ke nu kho āvuso Sāriputta||<br />
					loke Dhamma-vādīno;||<br />
					ke loke suppaṭipannā;<br />
					ke loko sugatā" ti?|| ||</p>

					<p class="f4">"Ye kho āvuso rāgassa pahānāya dhammaɱ desenti,||<br />
					dosassa pahānāya dhammaɱ desenti,||<br />
					mohassa pahānāya dhammaɱ desenti,||<br />
					te loke Dhamma-vādino.|| ||</p>

					<p class="f4">Ye kho āvuso rāgassa pahānāya paṭipannā,||<br />
					dosassa pahānāya paṭipannā,||<br />
					mohāssa pahānāya paṭipannā,||<br />
					te loke suppaṭipannā.|| ||</p>

					<p class="f4">Yesaɱ kho āvuso rāgo pahīno||<br />
					ucchinna-mūlo||<br />
					tālā-vatthu-kato||<br />
					anabhāva-kato||<br />
					āyātiɱ anuppāda-dhammo;|| ||</p>

					<p class="f4">doso pahīno||<br />
					ucchinna-mūlo||<br />
					tālā-vatthu-kato||<br />
					anabhāva-kato||<br />
					āyatiɱ anuppāda-dhammo;|| ||</p>

					<p class="f4">moho pahīno||<br />
					ucchinna-mūlo||<br />
					tālā-vatthu-kato||<br />
					anabhāva-kato||<br />
					āyatiɱ anuppāda-dhammo||<br />
					te loke sugatā" ti.|| ||</p>

					<p class="f4">"Atthi pan'āvuso Maggo||<br />
					atthi paṭipadā||<br />
					etassa rāgassa dosassa mohassa pahānāyā" ti?|| ||</p>

					<p class="f4">"Atthi kho āvuso Maggo||<br />
					atthi paṭipadā||<br />
					etassa rāgassa dosassa mohassa pahānāyā" ti.|| ||</p>

					<p class="f4">"Katamo pan'āvuso Maggo||<br />
					katamā paṭipadā||<br />
					etassa rāgassa dosassa mohassa pahānāyā" ti?|| ||</p>

					<p class="f4">"Ayam eva kho āvuso Ariyo Aṭṭh'aṅgiko Maggo||<br />
					etassa rāgassa dosassa mohassa pahānāya,||<br />
					seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaɱ kho āvuso Maggo||<br />
					ayaɱ paṭipadā||<br />
					etassa rāgassa dosassa mohassa pahānāyā" ti.|| ||</p>

					<p class="f4">"Bhaddako āvuso Maggo||<br />
					bhaddikā paṭipadā||<br />
					etassa rāgassa dosassa mohassa pahānāya,||<br />
					alañ ca pan'āvuso Sāriputta appamādāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>