<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 21. The Buddha describes various sources of pain in the world that are not directly attributable to kamma." />
<title>SN 4 36 21: Moḷiya-Sīvaka Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					36. Vedanā Saɱyutta<br />
					3. Aṭṭha-Sata-Pariyāya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p21">Sutta 21</a></h4>

					<h1>Moḷiya-Sīvaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg230"><span class="f2 g"><b>[230]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.021.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.021.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.36.021.than.ati.htm#p1">than</a>][<a href="../../../../dhamma-vinaya/ati/sn/04_salv/sn04.36.021.nypo.ati.htm#p1">nypo</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Atha kho Moliya-Sīvako paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Moḷiya-Sīvako paribbājako Bhagavantaɱ etad avoca:|| ||</p>

					<p class="f4">"Santi hi bho Gotama eke samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvedeti sukhaɱ vā dukkhaɱ vā adukkha-m-asukhaɱ vā||<br />
					sabbantaɱ pubbe kata-hetu' ti.|| ||</p>

					<p class="f4">Idha pana bhavaɱ Gotamo kim āhā" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Pitta-samu-ṭ-ṭhānāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā pitta-samu-ṭ-ṭhānāni pi idh'ekaccāni vedayitāni uppajjanti.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā pitta-samu-ṭ-ṭhānāni pi idh'ekaccāni vedayitāni uppajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ-vādino evaɱ-diṭṭhino:|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā||<br />
					sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Semha-samu-ṭ-ṭhānāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā semha-samu-ṭ-ṭhānāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā semha-samu-ṭ-ṭhānāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino:|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā||<br />
					sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Vāta-samu-ṭ-ṭhānāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā vāta-samu-ṭ-ṭhānāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā vāta-samu-ṭ-ṭhānāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Sannipātikāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā sanni-pātikāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā sanni-pātikāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Utu-pariṇāma-jāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā utu-pariṇāma-jāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā utu-pariṇāma-jāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Visama-parihāra-jāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā visama-parihāra-jāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā visama-parihāra-jāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Opakka-mikāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā opakka-mikāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā opakka-mikāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi.|| ||</p>

					<p class="ctr c">&#9632;</p>

					<p class="f4">Kamma-vipāka-jāni pi kho Sīvaka idh'ekaccāni vedayitāni uppajjanti.|| ||</p>

					<p class="f4">Sāmam pi kho etaɱ Sīvaka veditabbaɱ,||<br />
					yathā kamma-vipāka-jāni pi idh'ekaccāni vedayitāni uppajjantī.|| ||</p>

					<p class="f4">Lokassa pi kho etaɱ Sīvaka sacca-sammataɱ,||<br />
					yathā kamma-vipāka-jāni pi idh'ekaccāni vedayitāni upapajjanti.|| ||</p>

					<p class="f4">Tatra Sīvaka ye te samaṇa-brāhmaṇā evaɱ vādino evaɱ-diṭṭhino|| ||</p>

					<p class="f4">'Yaɱ kiñc'āyaɱ purisa-puggalo paṭisaɱvediyati sukhaɱ vā dukkhaɱ vā adukkha-m-asukhaɱ vā sabbantaɱ pubbe kata-hetu,' ti.|| ||</p>

					<p class="f4">Yaṇ ca sāmaɱ ñātaɱ||<br />
					tañ ca atidhāvanti,||<br />
					yañ ca loke sacca-sammataɱ||<br />
					tañ ca atidhāvanti.|| ||</p>

					<p class="f4">Tasmā tesaɱ samaṇa-brāhmaṇānaɱ 'micchā' ti vadāmi" ti.|| ||</p>

					<p class="ctr c">&#9632;</p>

					<p class="f4">Evaɱ vutte Moliya-Sīvako paribbājako Bhagavantaɱ etad avoca:|| ||</p>

					<p class="f4">"Abhikkantaɱ bho Gotama!|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					evam eva gotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Pittaɱ semhañ ca vāto ca||<br />
					sannipātā utuni ca||<br />
					Visamaɱ opakkamiko ca||<br />
					kamma-vipākena aṭṭhamī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>