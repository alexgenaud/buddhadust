<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 87. Sāriputta and Maha Cunda visit Channa who is dying a painful death. Channa announces he will 'take the knife' (commit suicide). Sāriputta questions him as to his understanding of Dhamma and Maha Cunda recites for him a saying of the Buddha warning against the wavering that results from attachments. Later, after Channa has 'taken the knife' Sāriputta questions the Buddha as to Channa's fate. The Buddha states that his was a blameless end." />
<title>SN 4 35 087: Channa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					4. Channa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p87">Sutta 87</a></h4>

					<h1>Channa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg55"><span class="f2 g"><b>[55]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.087.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.087.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandaka nivāpe.|| ||</p>

					<p class="f4">Tena kho pana samayen'āyasmā ca Sāriputto āyasmā ca Mahā Cundo āyasmā ca Channo||<br />
					Gijjhakūṭe pabbate viharanti.|| ||</p>

					<p class="f4">Tena kho pana samayen'āyasmā Channo||<br />
					ābādhiko hoti dukkhito bāḷha-gilāno.</p>

					<p class="f4">Atha kho āyasmā Sāriputto sāyanha-samayaṃ paṭi- <a id="pg56"><span class="f2 g"><b>[56]</b></span></a> sallānā vuṭṭhito||<br />
					yen āyasmā Mahā Cundo ten'upasaṇkami.|| ||</p>

					<p class="f4">Upasan-kamitvā āyasmantaṃ mahācundaṃ etad avoca:|| ||</p>

					<p class="f4">"Āyām āvuso Cunda,||<br />
					yen āyasmā Channo ten'upasaṇkamissāma Gilāna-pucchakā" ti.|| ||</p>

					<p class="f4">"Evam āvuso" ti kho āyasmā Mahā Cundo||<br />
					āyasmato Sāriputtassa paccassosi.|| ||</p>

					<p class="f4">Atha kho āyasmā ca Sāriputto||<br />
					āyasmā ca Mahā Cundo||<br />
					yen āyasmā Channo ten'upasaṇkamiṃsu.|| ||</p>

					<p class="f4">Upasan-kamitvā paññatte āsane nisīdiṃsu.|| ||</p>

					<p class="f4">Nisajja kho āyasmā Sāriputto āyasmantaṃ Channaṃ etad avoca:|| ||</p>

					<p class="f4">"Kacci te āvuso khamanīyaṃ,||<br />
					kacci yāpanīyaṃ,||<br />
					kacci dukkhā vedanā||<br />
					paṭi-k-kamanti no abhi-k-kamanti,||<br />
					paṭikkamosānaṃ paññāyati||<br />
					no abhi-k-kamo" ti?|| ||</p>

					<p class="f4">"Na me āvuso Sāriputta khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā||<br />
					abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati||<br />
					no paṭikkamo||<br />
					seyyathā pi āvuso balavā puriso tiṇhena sikharena muddhānaṃ abhimantheyya||<br />
					evam eva kho āvuso adhimattā vātā muddhānaṃ upahananti.|| ||</p>

					<p class="f4">Na me āvuso Sāriputta khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā||<br />
					abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati||<br />
					no paṭikkamo||<br />
					seyyathā pi āvuso balavā puriso daḷhena varattakhaṇḍena sīse sīsaveṭhaṃ dadeyya,||<br />
					evam eva kho āvuso adhimattā me sīse vedanā.|| ||</p>

					<p class="f4">Na me āvuso khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā||<br />
					abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati||<br />
					no paṭikkamo||<br />
					seyyathā pi āvuso dakkho go-ghātako vā||<br />
					go-ghātakantevāsī vā||<br />
					tiṇhena govikantanena kucchiṃ parikanenteyya,||<br />
					evam eva kho āvuso adhimattā vātā kucchiṃ parikantanti.|| ||</p>

					<p class="f4">Na me āvuso khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā||<br />
					abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati||<br />
					no paṭikkamo||<br />
					seyyathā pi āvuso dve balavanto purisā dubbalataraṃ purisaṃ nānā-bāhāsu gahetvā aṇg'ārakāsuyā santāpeyyuṃ,||<br />
					<a id="pg57"><span class="f2 g"><b>[57]</b></span></a> samparitāpeyyuṃ,||<br />
					evam eva kho āvuso adhimanto kāyasmiṃ ḍāho.|| ||</p>

					<p class="f4">Na me āvuso khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā,||<br />
					abhi-k-kamanti||<br />
					no paṭi-k-kamanti,||<br />
					abhi-k-kam'osānaṃ paññāyati||<br />
					no paṭikkamo||<br />
					satthaṃ āvuso Sāriputta āharissāmi nāvakaṇkhāmi jīvitan" ti.|| ||</p>

					<p class="f4">"Mā āyasmā Channo satthaṃ āharesi.|| ||</p>

					<p class="f4">Yāpet āyasmā Channo,||<br />
					yāpentaṃ mayaṃ āyasmantaṃ Channaṃ icchāma,||<br />
					sace āyasmato Channassa n'atthi sappāyāni bhojanāni,||<br />
					ahaṃ āyasmato Channassa sappāyāni bhojanāni pariyesissāmi,||<br />
					sace āyasmato Channassa n'atthi sappāyāni bhesajjāni,||<br />
					ahaṃ āyasmato Channassa sappāyāni bhesajjāni pariyesissāmi,||<br />
					sace āyasmato Channassa n'atthi patirūpā upaṭṭhākā,||<br />
					ahaṃ āyasmantaṃ Channaṃ upaṭṭhahissāmi,||<br />
					māyasmā Channo satthaṃ āharesi,||<br />
					yāpet āyasmā Channo,||<br />
					yāpentaṃ mayaṃ āyasmantaṃ Channaṃ icchāmā" ti.|| ||</p>

					<p class="f4">"Na me āvuso Sāriputta n'atthi sappāyāni bhojanāni,||<br />
					atthi me sappāyāni bhojanāni,||<br />
					na pi me n'atthi sappāyāni bhesajjāni,||<br />
					atthi me sappāyāni bhesajjāni,||<br />
					na pi me n'atthi patirūpā upaṭṭhākā,||<br />
					atthi me patirūpā upaṭṭhākā.|| ||</p>

					<p class="f4">Api ca me āvuso Satthā pariciṇṇo dīgha-rattaṃ manāpen'eva no amanāpena,||<br />
					etaṃ hi āvuso sāvakassa patirūpaṃ yaṃ Satthāraṃ paricareyya manāpen'eva no amanāpena;|| ||</p>

					<p class="f4">'Taṃ anupavajjaṃ Channo bhikkhu satthaṃ āharissatī' ti|| ||</p>

					<p class="f4">evam etaṃ āvuso Sāriputta dhārehī" ti.|| ||</p>

					<p class="ctr c">&#9632;</p>

					<p class="f4">"Puccheyyāma mayaṃ āyasmantaṃ Channaṃ||<br />
					kañcīd eva desaṃ,||<br />
					sace āyasmā Channo okāsaṃ karoti pañhassa veyyākaraṇāyā" ti.|| ||</p>

					<p class="f4"><a id="pg58"><span class="f2 g"><b>[58]</b></span></a>"Pucch'āvuso Sāriputta sutvā vedissāmā" ti.|| ||</p>

					<p class="f4">"Cakkhuṃ āvuso Channa,||<br />
					cakkhu-viññāṇaṃ||<br />
					cakkhu-viññāṇa-viññātabbe dhamme,|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti samanupassasi?|| ||</p>

					<p class="ctr c">&#9632;</p>

					<p class="f4">Sotaṃ āvuso Channa,||<br />
					sota-viññāṇaṃ||<br />
					sota-viññāṇa-viññātabbe dhamme,|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti samanupassasi?|| ||</p>

					<p class="ctr c">&#9632;</p>

					<p class="f4">Ghānaṃ āvuso Channa,||<br />
					ghāna-viññāṇaṃ||<br />
					ghāna-viññāṇa-viññātabbe dhamme,|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti samanupassasi?|| ||</p>

					<p class="ctr c">&#9632;</p>

					<p class="f4">Jivhaṃ āvuso Channa,||<br />
					jivhā-viññāṇaṃ||<br />
					jivhā-viññāṇa-viññātabbe dhamme,|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti samanupassasi?|| ||</p>

					<p class="ctr c">&#9632;</p>

					<p class="f4">Kāyaṃ āvuso Channa,||<br />
					kāya-viññāṇaṃ||<br />
					kāya-viññāṇa-viññātabbe dhamme,|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti samanupassasi?|| ||</p>

					<p class="ctr c">&#9632;</p>

					<p class="f4">Manaṃ āvuso Channa,||<br />
					mano-viññāṇaṃ||<br />
					mano-viññāṇa-viññātabbe dhamme,|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā' ti samanupassasi" ti?|| ||</p>

					<p class="ctr c">&#9632;</p>

					<p class="f4">"Cakkhuṃ āvuso Sāriputta,||<br />
					cakkhu-viññāṇaṃ||<br />
					cakkhu-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Sotaṃ āvuso Sāriputta,||<br />
					sota-viññāṇaṃ||<br />
					sota-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Ghānaṃ āvuso Sāriputta,||<br />
					ghāna-viññāṇaṃ||<br />
					ghāna-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Jivhaṃ āvuso Sāriputta,||<br />
					jivhā-viññāṇaṃ||<br />
					jivhā-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Kāyaṃ āvuso Sāriputta,||<br />
					kāya-viññāṇaṃ||<br />
					kāya-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Manaṃ āvuso Sāriputta,||<br />
					mano-viññāṇaṃ||<br />
					mano-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi" ti.|| ||</p>

					<p class="ctr c">&#9632;</p>

					<p class="f4">"Cakkhusmiṃ āvuso Channa,||<br />
					cakkhu-viññāṇe,||<br />
					cakkhu-viññāṇa-viññātabbesu dhammesu||<br />
					kiṃ disvā||<br />
					kiṃ abhiññāya||<br />
					cakkhuṃ||<br />
					cakkhu-viññāṇaṃ||<br />
					cakkhu-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassasi?|| ||</p>

					<p class="ctr c">&#9632;</p>

					<p class="f4">Sotasmiṃ āvuso Channa,||<br />
					sota-viññāṇaṃ||<br />
					sota-viññāṇa-viññātabbe dhamme:||<br />
					kiṃ disvā||<br />
					kiṃ abhiññāya||<br />
					sotuṃ||<br />
					sota-viññāṇaṃ||<br />
					sota-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassasi?|| ||</p>

					<p class="ctr c">&#9632;</p>

					<p class="f4">Ghānasmiṃ āvuso Channa,||<br />
					ghāna-viññāṇe,||<br />
					ghāna-viññāṇa-viññātabbesu dhammesu||<br />
					kiṃ disvā||<br />
					kiṃ abhiññāya||<br />
					ghānaṃ||<br />
					ghāna-viññāṇaṃ||<br />
					ghāna-viññāṇa-viññātabbe dhamme:|| ||</p>

					<p class="f4">"N'etaṃ mama,||<br />
					n'eso ham asmi,||<br />
					na me so attā' ti samanupassasi?|| ||</p>

					<p class="ctr c">&#9632;</p>

					<p class="f4">Jivhāya āvuso Channa,||<br />
					jivha-viññāṇe,||<br />
					jivhā-viññāṇa-viññātabbesu dhammesu||<br />
					kiṃ disvā||<br />
					kiṃ abhiññāya||<br />
					jivhaṃ||<br />
					jivhā-viññāṇaṃ||<br />
					jivhā-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassasi?|| ||</p>

					<p class="ctr c">&#9632;</p>

					<p class="f4">Kayasmiṃ āvuso Channa,||<br />
					kaya-viññāṇe,||<br />
					kaya-viññāṇa-viññātabbesu dhammesu||<br />
					kiṃ disvā||<br />
					kiṃ abhiññāya||<br />
					kayaṃ||<br />
					kaya-viññāṇaṃ||<br />
					kaya-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassasi?|| ||</p>

					<p class="ctr c">&#9632;</p>

					<p class="f4">Manasmiṃ āvuso Channa,||<br />
					mano-viññāṇe,||<br />
					mano-viññāṇa-viññātabbesu dhammesu||<br />
					kiṃ disvā||<br />
					kiṃ abhiññāya||<br />
					manaṃ||<br />
					mano-viññāṇaṃ||<br />
					mano-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassasi" ti?|| ||</p>

					<p class="ctr c">&#9632;</p>

					<p class="f4">"Cakkhusmiṃ āvuso Sāriputta,||<br />
					cakkhu-viññāṇe||<br />
					cakkhu-viññāṇa-viññātabbesu dhammesu||<br />
					nirodhaṃ disvā||<br />
					nirodhaṃ abhiññāya||<br />
					cakkhuṃ||<br />
					cakkhu-viññāṇaṃ||<br />
					cakkhu-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Sotasmiṃ āvuso Sāriputta,||<br />
					sota-viññāṇe||<br />
					sota-viññāṇa-viññātabbesu dhammesu||<br />
					nirodhaṃ disvā||<br />
					nirodhaṃ abhiññāya||<br />
					sotaṃ||<br />
					sota-viññāṇaṃ||<br />
					sota-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Ghānasmiṃ āvuso Sāriputta,||<br />
					ghāna-viññāṇe||<br />
					ghāna-viññāṇa-viññātabbesu dhammesu||<br />
					nirodhaṃ disvā||<br />
					nirodhaṃ abhiññāya||<br />
					ghānaṃ||<br />
					ghāna-viññāṇaṃ||<br />
					ghāna-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Jivhāya āvuso Sāriputta,||<br />
					jivha-viññāṇe||<br />
					jivhā-viññāṇa-viññātabbesu dhammesu||<br />
					nirodhaṃ disvā||<br />
					nirodhaṃ abhiññāya||<br />
					jivhaṃ||<br />
					jivhā-viññāṇaṃ||<br />
					jivhā-viññāṇa-viññātabbe <a id="pg59"><span class="f2 g"><b>[59]</b></span></a> dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Kāyasmiṃ āvuso Sāriputta,||<br />
					kāya-viññāṇe||<br />
					kāya-viññāṇa-viññātabbesu dhammesu||<br />
					nirodhaṃ disvā||<br />
					nirodhaṃ abhiññāya||<br />
					kāyaṃ||<br />
					kāya-viññāṇaṃ||<br />
					kāya-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassāmi.|| ||</p>

					<p class="ctr c">&#9632;</p>

					<p class="f4">Manasmiṃ āvuso Sāriputta,||<br />
					mano-viññāṇe||<br />
					mano-viññāṇa-viññātabbesu dhammesu||<br />
					nirodhaṃ disvā||<br />
					nirodhaṃ abhiññāya||<br />
					manaṃ||<br />
					mano-viññāṇaṃ||<br />
					mano-viññāṇa-viññātabbe dhamme:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti samanupassasi" ti.|| ||</p>

					<p class="ctr c">&#9632;</p>

					<p class="f4">Evaṃ vutte āyasmā Mahā Cundo āyasmantaṃ Channaṃ etad avoca:|| ||</p>

					<p class="f4">"Tasmātiha āvuso Channa,||<br />
					idam pi tassa Bhagavato sāsanaṃ niccakappaṃ sādhukaṃ manasi kātabbaṃ:|| ||</p>

					      <p class="f4 in2">'Nissitassa calitaṃ,||<br />
							anissitassa calitaṃ n'atthi,||<br />
							calite asati passaddhi hoti,||<br />
							passaddhiyā sati nati na hoti,||<br />
							natiyā asati āgatigati na hoti,||<br />
							āgatigatiyā asati cutupapāto na hoti,||<br />
							cut'upapāte asati nevidha na huraṃ||<br />
							na ubhayam antarena esevanto dukkhassā' ti" ti.|| ||</p>

					<p class="f4">Atha kho āyasmā ca Sāriputto||<br />
					āyasmā ca Mahā Cundo||<br />
					āyasmantaṃ Channaṃ iminā ovādena ovaditvā uṭṭhāy āsanā pakkamiṃsu.|| ||</p>

					<p class="f4">Atha kho āyasmā Channo acira-pakkantesu||<br />
					tesu āyasmantesu satthaṃ āharesi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho āyasmā Sāriputto yena Bhagavā ten'upasaṇkami.|| ||</p>

					<p class="f4">Upasan-kamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">"Āyasmatā bhante, Channena satthaṃ āharitaṃ,||<br />
					tassa kā gati ko abhisamparāyo" ti?|| ||</p>

					<p class="f4">"Nanu te Sāriputta,||<br />
					Channena bhikkhunā sammukhāyeva anupavajjatā khyākatā" ti?|| ||</p>

					<p class="f4">"Atthi bhante, pubbacīraṃ nāma Vajjigāmo,||<br />
					tatth āyasmato Channassa mitta kulāni||<br />
					suhajja kulāni||<br />
					upavajja kulānī" ti.|| ||</p>

					<p class="f4">"Honti hete Sāriputta,||<br />
					Channassa bhikkhuno mitta kulāni||<br />
					suhajja kulāni||<br />
					upavajjakulāni,||<br />
					na kho panāhaṃ Sāriputta,||<br />
					<a id="pg60"><span class="f2 g"><b>[60]</b></span></a> ettāvatā:|| ||</p>

					<p class="f4">'Sa-upavajjo' ti vadāmi.|| ||</p>

					<p class="f4">Yo kho Sāriputta imañ ca kāyaṃ nikkhipati,||<br />
					aññañ ca kāyaṃ upādiyati,||<br />
					tam ahaṃ:|| ||</p>

					<p class="f4">'Sa-upavajjo' ti vadāmi.|| ||</p>

					<p class="f4">Taṃ Channassa bhikkhuno n'atthi,||<br />
					anupavajjaṃ Channena bhikkhunā satthaṃ āharitanti||<br />
					evam etaṃ Sāriputta, dhārehī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
