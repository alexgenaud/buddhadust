<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 9. Nataputta tries to disgrace the Buddha by suggesting he is doing the families disservice going on begging rounds during a time of famine. The Buddha responds by saying that charity, honesty and being perceptive is the basis for prosperity. He then points out the eight real reasons for the destruction of families." />
<title>SN 4 42 9: Kula Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p9">Sutta 9</a></h4>

					<h1>Kula Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg322"><span class="f2 g"><b>[322]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.009.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.009.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.42.009.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā||<br />
					Kosalesu cārikaṃ caramāno||<br />
					mahatā bhikkhu-saṅghena saddhiṃ||<br />
					yena Nālandā tad <a id="pg323"><span class="f2 g"><b>[323]</b></span></a> avasari.|| ||</p>

					<p class="f4">Tatra sudaṃ Bhagavā||<br />
					Nāḷandāyaṃ viharati Pāvarikam-bavane.|| ||</p>

					<p class="f4">Tena kho pana samayena Nālandā||<br />
					dukkhhikkhā hoti||<br />
					dvihitikā||<br />
					setaṭṭhikā||<br />
					salākāvuttā.|| ||</p>

					<p class="f4">Tena kho pana samayena Nigaṇṭho Nātaputto||<br />
					Nāḷandāyaṃ paṭivasati||<br />
					mahatiyā Nigaṇṭhaparisāya saddhiṃ.|| ||</p>

					<p class="f4">Atha kho Asibandhaka-putto gāmanī||<br />
					Nigaṇṭha-sāvako||<br />
					yena Nigaṇṭho Nātaputto ten'upasaṅkami.|| ||</p>

					<p class="f4">Upasaṅkamitvā Nigaṇṭhaṃ Nātaputtaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Asibandhaka-puttaṃ gāmaṇīṃ Nigaṇṭho Nātaputto etad avoca:|| ||</p>

					<p class="f4">"Ehi tvaṃ gāmaṇi,||<br />
					samaṇassa Gotamassa||<br />
					vādaṃ āropehi,||<br />
					evaṃ te kalyāṇo||<br />
					kitti-saddo||<br />
					abbhuggacchati:|| ||</p>

					<p class="f4">'Asibandhaka-puttena gāmaṇinā||<br />
					samaṇassa Gotamassa||<br />
					evaṃ mahiddhikassa||<br />
					evaṃ mahānubhāvassa||<br />
					vādo āropito' ti."|| ||</p>

					<p class="f4">"Kathaṃ panāhaṃ bhante||<br />
					samaṇassa Gotamassa||<br />
					evaṃ mahiddhikassa||<br />
					evaṃ mahānubhāvassa||<br />
					vādaṃ āropessāmī" ti?|| ||</p>

					<p class="f4">"Ehi tvaṃ gāmaṇi,||<br />
					yena Samaṇo Gotamo ten'upasaṅkama||<br />
					upasaṅkamitvā samaṇaṃ Gotamaṃ||<br />
					evaṃ vadehi:|| ||</p>

					<p class="f4">'Nanu bhante Bhagavā aneka-pariyāyena kulānaṃ||<br />
					anuddayaṃ vaṇṇeti,||<br />
					anurakkhaṃ vaṇṇeti,||<br />
					anukampaṃ vaṇṇetī' ti?|| ||</p>

					<p class="f4">Sace te gāmaṇi Samaṇo Gotamo||<br />
					evaṃ phuṭṭho||<br />
					evaṃ vyākaroti:|| ||</p>

					<p class="f4">'Evaṃ gāmaṇi Tathāgato aneka-pariyāyena kulānaṃ||<br />
					anuddayaṃ vaṇṇoti,||<br />
					anurakkhaṃ vaṇṇeti,||<br />
					anukampaṃ vaṇṇetī' ti||<br />
					tam enaṃ tvaṃ evaṃ vadeyyāsi:|| ||</p>

					<p class="f4">'Atha kiñ carahi bhante Bhagavā||<br />
					dukkhhikkhe||<br />
					dvihitike||<br />
					setaṭṭhike||<br />
					salākāvutte mahatā bhikkhu-saṅghena||<br />
					saddhiṃ cārikaṃ carati||<br />
					ucchedāya Bhagavā kulānaṃ paṭipanno,||<br />
					anayāya Bhagavā kulānaṃ paṭipanno,||<br />
					upaghātāya Bhagavā kulānaṃ paṭipanno' ti.|| ||</p>

					<p class="f4">Imaṃ kho te gāmaṇi Samaṇo Gotamo||<br />
					ubhato koṭikaṃ pañhaṃ phuṭṭho||<br />
					n'eva sakkhīti uggilituṃ||<br />
					n'eva sakkhīti ogilitun" ti.|| ||</p>

					<p class="f4"><a id="pg324"><span class="f2 g"><b>[324]</b></span></a> "Evaṃ bhante" ti kho Asibandhaka-putto gāmaṇi||<br />
					Nigaṇṭhassa Nātaputtassa paṭissutvā||<br />
					uṭṭhāy āsanā Nigaṇṭhaṃ Nātaputtaṃ abhivādetvā||<br />
					padakkhiṇaṃ katvā||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					Asibandhaka-putto gāmaṇi Bhagavantaṃ etad avoca:|| ||</p>

					<p class="f4">"Nanu bhante Bhagavā aneka-pariyāyena kulānaṃ||<br />
					anuddayaṃ vaṇṇeti,||<br />
					anurakkhaṃ vaṇṇeti,||<br />
					anukampaṃ vaṇṇetī" ti?|| ||</p>

					<p class="f4">"Evaṃ gāmaṇi Tathāgato aneka-pariyāyena kulānaṃ||<br />
					anuddayaṃ vaṇṇeti,||<br />
					anurakkhaṃ vaṇṇeti,||<br />
					anukampaṃ vaṇṇetī" ti.|| ||</p>

					<p class="f4">"Atha kiñ carahi bhante Bhagavā||<br />
					dukkhikkhe||<br />
					dvīhitike||<br />
					setaṭṭhike,||<br />
					salākāvutte||<br />
					mahatā bhikkhu-saṅghena saddhiṃ cārikaṃ carati||<br />
					ucchedāya Bhagavā kulānaṃ paṭipanno,||<br />
					anayāya Bhagavā kulānaṃ paṭipanno,||<br />
					upaghātāya Bhagavā kulānaṃ paṭipanno" ti?|| ||</p>

					<p class="f4">"Ito so gāmaṇi eka-navuto kappo,||<br />
					yam ahaṃ anussarāmi||<br />
					nābhijānāmi kiñci kulaṃ pakk'abhi-k-khānuppadāna-mattena upahata pubbaṃ||<br />
					atha kho yāni tāni kulāni||<br />
					aḍḍhāni maha-d-dhanāni.|| ||</p>

					<p class="f4">Mahabhogāni||<br />
					pahūta-jāta-rūpa-rajatāni||<br />
					pahūta-citt'upakaraṇāni||<br />
					pahūta-dhana-dhaññāni.|| ||</p>

					<p class="f4">Sabbāni tāni dāna-sambhūtāni||<br />
					c'eva sacca-sambhūtāni ca||<br />
					saññama-sambhūtāni ca.|| ||</p>

					<p class="f4">Aṭṭha kho gāmaṇī hetu||<br />
					aṭṭha paccayāv||<br />
					kulānaṃ upaghātāya.|| ||</p>

					<p class="f4">Rājato vā kulāni upaghātaṃ gacchanti,||<br />
					corato vā kulāni upaghātaṃ gacchanti,||<br />
					aggito vā kulāni upaghātaṃ gacchanti,||<br />
					udakato vā kulāni upaghātaṃ gacchanti,||<br />
					nihitaṃ vā nādhi gacchanti,||<br />
					duppayuttā vā kammantaṃ jahanti||<br />
					kule vā kulaṅgāro uppajjati||<br />
					yo te bhoge <a id="pg325"><span class="f2 g"><b>[325]</b></span></a> vikirati||<br />
					vidhamati||<br />
					viddhaṃseti,||<br />
					aniccatā yeva aṭṭhamīti.|| ||</p>

					<p class="f4">Ime kho gāmaṇi aṭṭha-hetu||<br />
					aṭṭha-paccayā||<br />
					kulānaṃ upaghātāya.|| ||</p>

					<p class="f4">Imesu kho gāmiṇi aṭṭhasu hetusu||<br />
					aṭṭhasu paccayesu||<br />
					santesu saṃvijjamānesu yo maṃ evaṃ vadeyya:</p>

					<p class="f4">'Ucchedāya Bhagavā kulānaṃ paṭipanno,||<br />
					anayāya Bhagavā kulānaṃ paṭipanno,||<br />
					upaghātāya Bhagavā kulānaṃ paṭipanno' ti.|| ||</p>

					<p class="f4">Taṃ gāmaṇi vācaṃ a-p-pahāya||<br />
					taṃ cittaṃ a-p-pahāya||<br />
					taṃ diṭṭhiṃ appaṭinissajitvā||<br />
					yath'ābhataṃ nikkhitto evaṃ Niraye" ti.|| ||</p>

					<p class="f4">Evaṃ vutte Asibandhaka-putto gāmaṇī||<br />
					Bhagavantaṃ etad avoca:|| ||</p>

					<p class="f4">"Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya||<br />
					mūḷahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṅghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>