<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 9. Nataputta tries to disgrace the Buddha by suggesting he is doing the families disservice going on begging rounds during a time of famine. The Buddha responds by saying that charity, honesty and being perceptive is the basis for prosperity. He then points out the eight real reasons for the destruction of families." />
<title>SN 4 42 9: Kula Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. saḷāyatana Vagga:<br />
					42: Gamani Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p9">Sutta 9</a></h4>

					<h1>Kula Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.009.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.009.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosalesu cārikaɱ cara-māno mahatā bhikkhu-saŋghena saddhiɱ yena Nālandā tad <a id="pg323"><span class="f2 g"><b>[323]</b></span></a> avasari.|| ||</p>

					<p class="f4"> Tatra sudaɱ Bhagavā Nālandāyaɱ viharati Pāvarikambavane.|| ||</p>

					<p class="f4">Tena kho pana samayena Nālandā dukhhikkhā hoti dvihitikā||<br />
					setaṭṭhikā||<br />
					salākāvuttā.|| ||</p>

					<p class="f4">Tena kho pana samayena Nigaṇṭho Nātaputto Nālandāyaɱ paṭivasati mahatiyā Nigaṇṭhaparisāya saddhiɱ.|| ||</p>

					<p class="f4">Atha kho Asibandhakaputto gāmanī Nigaṇṭha-sāvako yena Nigaṇṭho Nātaputto ten'upasankami.|| ||</p>

					<p class="f4">Upasaŋkamitvā Nigaṇṭhaɱ Nātaputtaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Asibandhakaputtaɱ gāmaṇīɱ Nigaṇṭho Nātaputto etad avoca:|| ||</p>

					<p class="f4">Ehi tvaɱ gāmaṇi,||<br />
					samaṇassa Gotamassa vādaɱ āropehi,||<br />
					evaɱ te kalyāṇo kitti-saddo abbhu-g-gacchati:|| ||</p>

					<p class="f4">'Asibaddhakaputtena gāmaṇinā samaṇassa Gotamassa evaɱ mahiddhikassa||<br />
					evaɱ mah-ā-nubhāvassa vādo āropito' ti."|| ||</p>

					<p class="f4">"Kathaɱ pan'āhaɱ bhante samaṇassa Gotamassa evaɱ mahiddhikassa||<br />
					evaɱ mah-ā-nubhāvassa vādaɱ āropessāmī" ti?|| ||</p>

					<p class="f4">"Ehi tvaɱ gāmaṇi,||<br />
					yena Samaṇo Gotamo ten'upasankama||<br />
					upasankamitvā samaṇaɱ Gotamaɱ evaɱ vadehi:|| ||</p>

					<p class="f4">'Nanu bhante Bhagavā aneka-pariyāyena kulānaɱ anuddayaɱ vaṇṇeti,||<br />
					anurakkhaɱ vaṇṇeti,||<br />
					anukampaɱ vaṇṇetī' ti?|| ||</p>

					<p class="f4">Sace te gāmaṇi Samaṇo Gotamo evaɱ phuṭṭho evaɱ vyākaroti:|| ||</p>

					<p class="f4">'Evaɱ gāmaṇi Tathāgato aneka-pariyāyena kulānaɱ anuddayaɱ vaṇṇoti,||<br />
					anurakkhaɱ vaṇṇeti,||<br />
					anukampaɱ vaṇṇetī" ti||<br />
					tam enaɱ tvaɱ evaɱ vadeyyāsi:|| ||</p>

					<p class="f4">'Atha kiñ carahi bhante Bhagavā dukhhikkhe||<br />
					dvihitike||<br />
					setaṭṭhike||<br />
					salākāvutte mahatā bhikkhu-saŋghena||<br />
					saddhiɱ cārikaɱ carati||<br />
					ucchedāya Bhagavā kulānaɱ paṭipanno,||<br />
					anayāya Bhagavā kulānaɱ paṭipanno,||<br />
					upaghātāya Bhagavā kulānaɱ paṭipanno" ti.|| ||</p>

					<p class="f4">Imaɱ kho te gāmaṇi Samaṇo Gotamo ubhato koṭikaɱ pañhaɱ phuṭṭho n'eva sakkhīti uggilituɱ n'eva sakkhīti ogilitun" ti.|| ||</p>

					<p class="f4"><a id="pg324"><span class="f2 g"><b>[324]</b></span></a> "Evaɱ bhante" ti kho Asibandhakaputto gāmaṇi Nigaṇṭhassa nātaputtassa paṭissutvā uṭṭhāy āsanā Nigaṇṭhaɱ nātaputtaɱ abhivādetvā padakkhiṇaɱ katvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Asibandhakaputto gāmaṇi Bhagavantaɱ etad avoca:|| ||</p>

					<p class="f4">"Nanu bhante Bhagavā aneka-pariyāyena kulānaɱ anuddayaɱ vaṇṇeti,||<br />
					anurakkhaɱ vaṇṇeti,||<br />
					anukampaɱ vaṇṇetī"ti?|| ||</p>

					<p class="f4">"Evaɱ gāmaṇi Tathāgato aneka-pariyāyena kulānaɱ anuddayaɱ vaṇṇeti,||<br />
					anurakkhaɱ vaṇṇeti,||<br />
					anukampaɱ vaṇṇetī" ti.|| ||</p>

					<p class="f4">"Atha kiñ carahi bhante Bhagavā dukhikkhe||<br />
					dvīhitike||<br />
					setaṭṭhike,||<br />
					salākāvutte||<br />
					mahatā bhikkhu-saŋghena saddhiɱ cārikaɱ carati||<br />
					ucchedāya Bhagavā kulānaɱ paṭipanno,||<br />
					anayāya Bhagavā kulānaɱ paṭipanno,||<br />
					upaghātāya Bhagavā kulānaɱ paṭipanno" ti?|| ||</p>

					<p class="f4">"Ito so gāmaṇi ekanavuto kappo,||<br />
					yam ahaɱ anussarāmi||<br />
					nābhijānāmi kiñci kulaɱ pakkabhikkhāanuppadānamattena upahata pubbaɱ||<br />
					atha kho yāni tāni kulāni||<br />
					aḍḍhāni maha-d-dhanāni||<br />
					mahabhogāni||<br />
					pahūta-jāta-rūpa-rajatāni||<br />
					pahūta-cittupakaraṇāni||<br />
					pahūta-dhanadhaññāni,||<br />
					sabbāni tāni<br />
					dāna-sambhūtāni||<br />
					c'eva sacca-sambhūtāni ca||<br />
					saññama-sambhūtāni ca.|| ||</p>

					<p class="f4">Aṭṭha kho gāmaṇī hetu||<br />
					aṭṭha paccayāv||<br />
					kulānaɱ upaghātāya.|| ||</p>

					<p class="f4">Rājato vā kulāni upaghātaɱ gacchanti,||<br />
					corato vā kulāni upaghātaɱ gacchanti,||<br />
					aggito vā kulāni upaghātaɱ gacchanti,||<br />
					udakato vā kulāni upaghātaɱ gacchanti,||<br />
					nihitaɱ vā nādhigacchanti,||<br />
					duppayuttā vā kammantaɱ jahanti||<br />
					kule vā kulaŋgāro uppajjati||<br />
					yo te bhoge <a id="pg325"><span class="f2 g"><b>[325]</b></span></a> vikirati||<br />
					vidhamati||<br />
					viddhaɱseti,||<br />
					aniccatāyeva aṭṭhamī ti.|| ||</p>

					<p class="f4">Ime kho gāmaṇi aṭṭhahetu aṭṭhapaccayā kulānaɱ upaghātāya.|| ||</p>

					<p class="f4">Imesu kho gāmiṇi aṭṭhasu hetusu||<br />
					aṭṭhasu paccayesu||<br />
					santesu saŋvijjamānesu yo maɱ evaɱ vadeyya:</p>

					<p class="f4">'Ucchedāya Bhagavā kulānaɱ paṭipanno,||<br />
					anayāya Bhagavā kulānaɱ paṭipanno,||<br />
					upaghātāya Bhagavā kulānaɱ paṭipanno' ti.|| ||</p>

					<p class="f4">Taɱ gāmaṇi vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭinissajitvā||<br />
					yath'ābhataɱ nikkhitto evaɱ Niraye" ti.|| ||</p>

					<p class="f4">Evaɱ vutte Asibandhakaputto gāmaṇī Bhagavantaɱ etad avoca:|| ||</p>

					<p class="f4">"Abhikkantaɱ bhante,||<br />
					abhikkantaɱ bhante,||<br />
					seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya||<br />
					mūḷahassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaɱ Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-Saŋghañ ca,||<br />
					upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatan" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>