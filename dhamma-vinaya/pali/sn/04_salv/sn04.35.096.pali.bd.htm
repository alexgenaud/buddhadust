<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 96." />
<title>SN 4 35.96: Parihāna-Dhamma Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p96">Sutta 96</a></h4>

					<h1>Parihāna-Dhamma Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg76"><span class="f2 g"><b>[76]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.096.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.096.bodh.wp.htm#p1">bodh</a>][<a href="../../../../dhamma-vinaya/bd/sn/04_salv/sn04.35.096.olds.bd.htm#p1">olds</a>]</span> Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">2. "Parihāna-dhammañ ca vo bhikkhave, desissāmi||<br />
					aparihāna-dhammañ ca||<br />
					cha ca abhibh'āyatanāni.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">3. Kathañ ca bhikkhave parihāna-dhammo hoti?|| ||</p>

					<p class="f4">4. Idha, bhikkhave, bhikkhuno cakkhunā rūpaṃ disvā||<br />
					uppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhu adhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti||<br />
					veditabbam etaṃ bhikkhave bhikkhunā,||<br />
					'Parihāyāmi kusalehi dhammehi||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">5. Puna ca paraṃ bhikkhave,||<br />
					bhikkhuno sotena saddaṃ sutvā||<br />
					uppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhu adhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti||<br />
					veditabbam etaṃ bhikkhave bhikkhunā,||<br />
					'Parihāyāmi kusalehi dhammehi||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">6. Puna ca paraṃ bhikkhave,||<br />
					bhikkhuno ghānena gandhaṃ ghāyitvā||<br />
					uppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhu adhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti||<br />
					veditabbam etaṃ bhikkhave bhikkhunā,||<br />
					'Parihāyāmi kusalehi dhammehi||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">7. Puna ca paraṃ bhikkhave,||<br />
					bhikkhuno jivhāya rasaṃ sāyitvā||<br />
					uppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhu adhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti||<br />
					veditabbam etaṃ bhikkhave bhikkhunā,||<br />
					'Parihāyāmi kusalehi dhammehi||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">8. Puna ca paraṃ bhikkhave,||<br />
					bhikkhuno kāyena phoṭṭhabbaṃ phusitvā||<br />
					uppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhu adhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti||<br />
					veditabbam etaṃ bhikkhave bhikkhunā,||<br />
					'Parihāyāmi kusalehi dhammehi||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">9. Puna ca paraṃ bhikkhave, bhikkhuno manasā dhammaṃ <a id="pg77"><span class="f2 g"><b>[77]</b></span></a> viññāya||<br />
					uppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhu adhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti||<br />
					veditabbam etaṃ bhikkhave bhikkhunā,||<br />
					'Parihāyāmi kusalehi dhammehi||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="f4">10. Evaṃ kho bhikkhave parihāna dhammo hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">11. Kathañ ca bhikkhave aparihāna-dhammo hoti?|| ||</p>

					<p class="f4">12. Idha, bhikkhave, bhikkhuno cakkhunā rūpaṃ disvā||<br />
					ūppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhave bhikkhū||<br />
					n'ādhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.||
					Veditabbam etaṃ bhikkhave bhikkhunā<br />
					'Na parihāyāmi kusalehi dhammehi<br />
					aparihānaṃ h'etaṃ vuttam Bhagavatā' ti|| ||</p>

					<p class="ctr c">&#9632;</p>

					<p class="f4">13. Puna ca paraṃ bhikkhave, bhikkhuno sotena saddaṃ sutvā||<br />
					ūppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhave bhikkhū||<br />
					n'ādhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.||
					Veditabbam etaṃ bhikkhave bhikkhunā<br />
					'Na parihāyāmi kusalehi dhammehi<br />
					aparihānaṃ h'etaṃ vuttam Bhagavatā' ti|| ||</p>

					<p class="ctr c">&#9632;</p>

					<p class="f4">14. Puna ca paraṃ bhikkhave, bhikkhuno ghānena gandhaṃ ghāyitvā||<br />
					ūppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhave bhikkhū||<br />
					n'ādhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.||
					Veditabbam etaṃ bhikkhave bhikkhunā<br />
					'Na parihāyāmi kusalehi dhammehi<br />
					aparihānaṃ h'etaṃ vuttam Bhagavatā' ti|| ||</p>

					<p class="ctr c">&#9632;</p>

					<p class="f4">15. Puna ca paraṃ bhikkhave, bhikkhuno jivhāya rasaṃ sāyitvā||<br />
					ūppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhave bhikkhū||<br />
					n'ādhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.||
					Veditabbam etaṃ bhikkhave bhikkhunā<br />
					'Na parihāyāmi kusalehi dhammehi<br />
					aparihānaṃ h'etaṃ vuttam Bhagavatā' ti|| ||</p>

					<p class="ctr c">&#9632;</p>

					<p class="f4">16. Puna ca paraṃ bhikkhave, bhikkhuno kāyena phoṭṭhabbaṃ phusitvā||<br />
					ūppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhave bhikkhū||<br />
					n'ādhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.||
					Veditabbam etaṃ bhikkhave bhikkhunā<br />
					'Na parihāyāmi kusalehi dhammehi<br />
					aparihānaṃ h'etaṃ vuttam Bhagavatā' ti|| ||</p>

					<p class="ctr c">&#9632;</p>

					<p class="f4">17. Puna ca paraṃ bhikkhave, bhikkhuno manasā dhammaṃ viññāya||<br />
					ūppajjanti pāpakā akusalā dhammā||<br />
					sara-saṅkappā||<br />
					saṃyojanīyā.|| ||</p>

					<p class="f4">Tañ ce bhikkhave bhikkhū||<br />
					n'ādhivāseti||<br />
					na pajahati||<br />
					na vinodeti||<br />
					na vyantī-karoti||<br />
					na anabhāvaṃ gameti.||
					Veditabbam etaṃ bhikkhave bhikkhunā<br />
					'Na parihāyāmi kusalehi dhammehi<br />
					aparihānaṃ h'etaṃ vuttam Bhagavatā' ti|| ||</p>

					<p class="f4">18. Evam kho bhikkhave aparihāna-dhammo hoti|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">19. Katamāni ca bhikkhave cha abhibh'āyatanāni?|| ||</p>

					<p class="f4">20. Idha, bhikkhave, bhikkhuno cakkhunā rūpaṃ disvā||<br />
					nuppajjanti pāpakā akusalā dhammā||<br />
					sara-saṅkappā||<br />
					saṃyojaniyā.|| ||</p>

					<p class="f4">Veditabbam etam bhikkhave bhikkhunā||<br />
					'Abhibhūtam etam āyatanaṃ||<br />
					abhibh'āyatanaṃ h'etaṃ vuttam Bhagavatā' ti</p>

					<p class="ctr c">&#9632;</p>

					<p class="f4">21. Puna ca paraṃ bhikkhave bhikkhuno sotena saddaṃ sutvā||<br />
					nuppajjanti pāpakā akusalā dhammā||<br />
					sara-saṅkappā||<br />
					saṃyojaniyā.|| ||</p>

					<p class="f4">Veditabbam etam bhikkhave bhikkhunā||<br />
					'Abhibhūtam etam āyatanaṃ||<br />
					abhibh'āyatanaṃ h'etaṃ vuttam Bhagavatā' ti</p>

					<p class="ctr c">&#9632;</p>

					<p class="f4">22. Puna ca paraṃ bhikkhave bhikkhuno ghānena gandhaṃ gāyitvā||<br />
					nuppajjanti pāpakā akusalā dhammā||<br />
					sara-saṅkappā||<br />
					saṃyojaniyā.|| ||</p>

					<p class="f4">Veditabbam etam bhikkhave bhikkhunā||<br />
					'Abhibhūtam etam āyatanaṃ||<br />
					abhibh'āyatanaṃ h'etaṃ vuttam Bhagavatā' ti</p>

					<p class="ctr c">&#9632;</p>

					<p class="f4">23. Puna ca paraṃ bhikkhave bhikkhuno jivhāya rasaṃ sāyitvā||<br />
					nuppajjanti pāpakā akusalā dhammā||<br />
					sara-saṅkappā||<br />
					saṃyojaniyā.|| ||</p>

					<p class="f4">Veditabbam etam bhikkhave bhikkhunā||<br />
					'Abhibhūtam etam āyatanaṃ||<br />
					abhibh'āyatanaṃ h'etaṃ vuttam Bhagavatā' ti</p>

					<p class="ctr c">&#9632;</p>

					<p class="f4">24. Puna ca paraṃ bhikkhave bhikkhuno kāyena phoṭṭhabbaṃ phusitvā||<br />
					nuppajjanti pāpakā akusalā dhammā||<br />
					sara-saṅkappā||<br />
					saṃyojaniyā.|| ||</p>

					<p class="f4">Veditabbam etam bhikkhave bhikkhunā||<br />
					'Abhibhūtam etam āyatanaṃ||<br />
					abhibh'āyatanaṃ h'etaṃ vuttam Bhagavatā' ti</p>

					<p class="ctr c">&#9632;</p>

					<p class="f4">25. Puna ca paraṃ bhikkhave bhikkhuno manasā dhammaṃ viññāya||<br />
					nuppajjanti pāpakā akusalā dhammā||<br />
					sara-saṅkappā||<br />
					saṃyojaniyā.|| ||</p>

					<p class="f4">Veditabbam etam bhikkhave bhikkhunā||<br />
					'Abhibhūtam etam āyatanaṃ||<br />
					abhibh'āyatanaṃ h'etaṃ vuttam Bhagavatā' ti</p>

					<p class="f4">26. Imāni vuccanti bhikkhave||<br />
					cha abhibh'āyatanānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>