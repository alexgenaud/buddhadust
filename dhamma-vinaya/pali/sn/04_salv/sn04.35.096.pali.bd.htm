<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 96." />
<title>SN 4 35.96: Parihanadhamma Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p96">Sutta 96</a></h4>

					<h1>Parihāna-dhamma Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg76"><span class="f2 g"><b>[76]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.096.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.096.bodh.wp.htm#p1">bodh</a>][<a href="../../../../dhamma-vinaya/bd/sn/04_salv/sn04.35.096.olds.bd.htm#p1">olds</a>]</span> Ekaɱ samayaɱ Bhagavā Rājagahe viharati Veḷuvane Kalandakanivāpe|| ||</p>

					<p class="f4">[2] Parihānadhammañ ca vo bhikkhave, desissāmi aparihānadhammañ ca cha ca abhibhāyatanāni.|| ||</p>

					<p class="f4">[3] Kathañ ca bhikkhave parihāna-dhammo hoti.|| ||</p>

					<p class="f4">[4] Idha, bhikkhave,||<br />
					bhikkhuno cakkhunā rūpaɱ disvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhu adhivāseti na pajahati na vinodeti na vyantī-karoti na anabhāvaɱ gameti.||<br />
					Veditabbam etaɱ bhikkhave bhikkhunā,||<br />
					parihāyāmi kusalehi dhammehi||<br />
					parihānaɱ h'etaɱ vuttaɱ Bhagavatā ti.|| ||</p>

					<p class="f4">[5] Puna ca paraɱ bhikkhave,||<br />
					bhikkhuno sotena saddaɱ sutvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhū adhivāseti na pajahati na vinodeti na vyantī-karoti na anabhāvaɱ gameti.||<br />
					Veditabbam etaɱ bhikkhave bhikkhunā,||<br />
					parihāyāmi kusalehi dhammehi,||<br />
					parihānaɱ h'etaɱ vuttaɱ Bhagavatā ti.|| ||</p>

					<p class="f4">[6] Puna ca paraɱ bhikkhave,||<br />
					bhikkhuno ghānena gandhaɱ ghāyitvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhū adhivāseti na pajahati na vinodeti na vyantī-karoti na anabhāvaɱ gameti.||<br />
					Veditabbam etaɱ bhikkhave bhikkhunā,||<br />
					parihāyāmi kusalehi dhammehi,||<br />
					parihānaɱ h'etaɱ vuttaɱ Bhagavatā ti.|| ||</p>

					<p class="f4">[7] Puna ca paraɱ bhikkhave,||<br />
					bhikkhuno jivhāya rasaɱ sāyitvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhū adhivāseti na pajahati na vinodeti na vyantī-karoti na anabhāvaɱ gameti.||<br />
					Veditabbam etaɱ bhikkhave bhikkhunā,||<br />
					parihāyāmi kusalehi dhammehi,||<br />
					parihānaɱ h'etaɱ vuttaɱ Bhagavatā ti.|| ||</p>

					<p class="f4">[8] Puna ca paraɱ bhikkhave,||<br />
					bhikkhuno kāyena phoṭṭhabbaɱ sutvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhū adhivāseti na pajahati na vinodeti na vyantī-karoti na anabhāvaɱ gameti.||<br />
					Veditabbam etaɱ bhikkhave bhikkhunā,||<br />
					parihāyāmi kusalehi dhammehi,||<br />
					parihānaɱ h'etaɱ vuttaɱ Bhagavatā ti.|| ||</p>

					<p class="f4">[9] Puna ca paraɱ bhikkhave, bhikkhuno manasā dhammaɱ <b>[77]</b> viññāya uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhū adhivāseti na pajahati na vinodeti na vyantī-karoti na anabhāvaɱ gameti.||<br />
					Veditabbam etaɱ bhikkhave bhikkhunā,||<br />
					parihāyāmi kusalehi dhammehi,||<br />
					parihānaɱ h'etaɱ vuttaɱ Bhagavatā ti.|| ||</p>

					<p class="f4">[10] Evaɱ kho bhikkhave parihāna dhammo hoti.|| ||</p>

					<p class="f4">[11] Kathañ ca bhikkhave aparihāna-dhammo hoti?|| ||</p>

					<p class="f4">[12] Idha, bhikkhave, bhikkhuno cakkhunā rūpaɱ disvā  ūppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhave bhikkhū nādhi-vāseti na pajahati na vinodeti na vyantī-karoti na anabhāvaɱ gameti.||
					Veditabbam etaɱ bhikkhave bhikkhunā<br />
					na parihāyāmi kusalehi dhammehi<br />
					aparihānaɱ h'etaɱ vuttam Bhagavatā ti|| ||</p>

					<p class="f4">[13] Puna ca paraɱ bhikkhave,||<br />
					bhikkhuno sotena saddaɱ sutvā uppajjanti pāpakā akusalā dhammā sarasaŋkappā saŋyojanīyā.</p>

					<p class="f4">Tañ ce bhikkhave bhikkhū nādhi-vāseti na pajahati na vinodeti na vyantī-karoti na anabhāvaɱ gameti.||
					Veditabbam etaɱ bhikkhave bhikkhunā<br />
					na parihāyāmi kusalehi dhammehi<br />
					aparihānaɱ h'etaɱ vuttam Bhagavatā ti|| ||</p>

					<p class="f4">[14] Puna ca paraɱ bhikkhave,||<br />
					bhikkhuno ghānena gandhaɱ ghāyitvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhave bhikkhū nādhi-vāseti na pajahati na vinodeti na vyantī-karoti na anabhāvaɱ gameti.||
					Veditabbam etaɱ bhikkhave bhikkhunā<br />
					na parihāyāmi kusalehi dhammehi<br />
					aparihānaɱ h'etaɱ vuttam Bhagavatā ti|| ||</p>

					<p class="f4">[15] Puna ca paraɱ bhikkhave,||<br />
					bhikkhuno jivhāya rasaɱ sāyitvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhave bhikkhū nādhi-vāseti na pajahati na vinodeti na vyantī-karoti na anabhāvaɱ gameti.||
					Veditabbam etaɱ bhikkhave bhikkhunā<br />
					na parihāyāmi kusalehi dhammehi<br />
					aparihānaɱ h'etaɱ vuttam Bhagavatā ti|| ||</p>

					<p class="f4">[16] Puna ca paraɱ bhikkhave,||<br />
					bhikkhuno kāyena phoṭṭhabbaɱ sutvā uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhave bhikkhū nādhi-vāseti na pajahati na vinodeti na vyantī-karoti na anabhāvaɱ gameti.||
					Veditabbam etaɱ bhikkhave bhikkhunā<br />
					na parihāyāmi kusalehi dhammehi<br />
					aparihānaɱ h'etaɱ vuttam Bhagavatā ti|| ||</p>

					<p class="f4">[17] Puna ca paraɱ bhikkhave, bhikkhuno manasā dhammaɱ viññāya uppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Tañ ce bhikkhave bhikkhū nādhi-vāseti na pajahati na vinodeti na vyantī-karoti na anabhāvaɱ gameti.||
					Veditabbam etaɱ bhikkhave bhikkhunā<br />
					na parihāyāmi kusalehi dhammehi<br />
					aparihānaɱ h'etaɱ vuttam Bhagavatā ti|| ||</p>

					<p class="f4">[18] Evam kho bhikkhave aparihāna-dhammo hoti|| ||</p>

					<p class="f4">[19] Katamāni ca bhikkhave cha abhibhāyatanāni.|| ||</p>

					<p class="f4">[20] Idha, bhikkhave, bhikkhuno cakkhunā rūpaɱ disvā nuppajjanti pāpakā akusalā dhammā sarasaŋkappā saŋyojaniyā|| ||</p>

					<p class="f4">Veditabbam etam bhikkhave bhikkhunā abhibhūtam etam āyatanaɱ||<br />
					abhibhāyatanaɱ h'etaɱ vuttam Bhagavatā ti</p>

					<p class="f4">[21] Puna ca paraɱ bhikkhave bhikkhuno sotena saddaɱ sutvā nūppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Veditabbam etaɱ bhikkhave bhikkhunā abhibhūtam etaɱ āyatanaɱ,||<br />
					abhibhāyatanaɱ h'etaɱ vuttaɱ Bhagavatā ti.|| ||</p>

					<p class="f4">[22] Puna ca paraɱ bhikkhave bhikkhuno ghānena gandhaɱ gāyitvā nūppajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Veditabbam etaɱ bhikkhave bhikkhunā abhibhūtam etaɱ āyatanaɱ, abhibhāyatanaɱ h'etaɱ vuttaɱ Bhagavatā ti.|| ||</p>

					<p class="f4">[23] Puna ca paraɱ bhikkhave bhikkhuno jivhāya rasaɱ sāyitvā nūpajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Veditabbam etaɱ bhikkhave bhikkhunā abhibhūtam etaɱ āyatanaɱ,||<br />
					abhibhāyatanaɱ h'etaɱ vuttaɱ Bhagavatā ti.|| ||</p>

					<p class="f4">[24] Puna ca paraɱ bhikkhave bhikkhuno kāyena phoṭṭhabbaɱ phusitvā nūpajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Veditabbam etaɱ bhikkhave bhikkhunā abhibhūtam etaɱ āyatanaɱ,||<br />
					abhibhāyatanaɱ h'etaɱ vuttaɱ Bhagavatā ti.|| ||</p>

					<p class="f4">[25] Puna ca paraɱ bhikkhave bhikkhuno manasā dhammaɱ viññāya nūpajjanti pāpakā akusalā dhammā sarasaŋkappā saŋyojanīyā.|| ||</p>

					<p class="f4">Veditabbam etaɱ bhikkhave bhikkhunā abhibhūtam etaɱ āyatanaɱ,||<br />
					abhibhāyatanaɱ h'etaɱ vuttaɱ Bhagavatā ti.|| ||</p>

					<p class="f4">[26] Imāni vuccanti bhikkhave cha abhibhāyatanānī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>