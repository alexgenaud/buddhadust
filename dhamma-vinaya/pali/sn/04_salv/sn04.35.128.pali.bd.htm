<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 128. Sona, the householder, asks the Buddha why it is that some people attain Nibbāna in this life while others do not. He is told that it is dependent on whether or not a person does those things which support sense-consciousness." />
<title>SN 4 35 128: Soṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					3. Gahapati Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p128">Sutta 128</a></h4>

					<h1>Soṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg113"><span class="f2 g"><b>[113]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.128.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Vephavane Kalandakanivāpe.|| ||</p>

					<p class="f4">Atha kho Soṇo gahapati-putto yena Bhagavā ten'upasaṅkami.|| ||</p>

					<p class="f4">Upasan-kamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ nisinno kho Soṇo gahapati-putto Bhagavantaṃ etad avoca: || ||</p>

					<p class="f4">Ko nu kho bhante hetu ko paccayo||<br />
					yena-m-idh'ekacce sattā diṭṭhe'va dhamme no parinibbāyanti?|| ||</p>

					<p class="f4">Ko pana bhante hetu ko paccayo||<br />
					yena-m-idh'ekacce sattā diṭṭhe'va dhamme parinibbāyantī" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Santi kho Soṇa, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaṃ viññāṇaṃ hoti||<br />
					tad upādānaṃ.|| ||</p>

					<p class="f4">Sa-upādāno Soṇa, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaṃ viññāṇaṃ hoti||<br />
					tad upādānaṃ.|| ||</p>

					<p class="f4">Sa-upādāno Soṇa, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaṃ viññāṇaṃ hoti||<br />
					tad upādānaṃ.|| ||</p>

					<p class="f4">Sa-upādāno Soṇa, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaṃ viññāṇaṃ hoti||<br />
					tad upādānaṃ.|| ||</p>

					<p class="f4">Sa-upādāno Soṇa, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaṃ viññāṇaṃ hoti||<br />
					tad upādānaṃ.|| ||</p>

					<p class="f4">Sa-upādāno Soṇa, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaṃ viññāṇaṃ hoti||<br />
					tad upādānaṃ.|| ||</p>

					<p class="f4">Sa-upādāno Soṇa, bhikkhu no parinibbāyati.|| ||</p>

					<p class="f4">Ayaṃ kho Soṇa, hetu ayaṃ paccayo||<br />
					yena-m-idh'ekacce sattā diṭṭhe'va dhamme no parinibbāyanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Santi ca kho Soṇa, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taṃ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaṃ viññāṇaṃ hoti||<br />
					na tad upādānaṃ.|| ||</p>

					<p class="f4">Anupādāno Soṇa, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi ca kho Soṇa, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taṃ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaṃ viññāṇaṃ hoti||<br />
					na tad upādānaṃ.|| ||</p>

					<p class="f4">Anupādāno Soṇa, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taṃ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaṃ viññāṇaṃ hoti||<br />
					na tad upādānaṃ.|| ||</p>

					<p class="f4">Anupādāno Soṇa, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taṃ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaṃ viññāṇaṃ hoti||<br />
					na tad upādānaṃ.|| ||</p>

					<p class="f4">Anupādāno Soṇa, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taṃ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaṃ viññāṇaṃ hoti||<br />
					na tad upādānaṃ.|| ||</p>

					<p class="f4">Anupādāno Soṇa, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho Soṇa, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taṃ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaṃ viññāṇaṃ hoti||<br />
					na tad upādānaṃ.|| ||</p>

					<p class="f4">Anupādāno Soṇa, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Ayaṃ kho Soṇa, hetu ayaṃ paccayo||<br />
					yena-m-idh'ekacce sattā diṭṭhe'va dhamme parinibbāyantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
