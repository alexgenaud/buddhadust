<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 14. The Buddha describes the reasoning that went on in his mind concerning the six external objects of sense that lead to his enlightenment." />
<title>SN 4 35 14: Dutiya Sambodha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					2. Yamaka Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p14">Sutta 14</a></h4>

					<h1>Dutiya Sambodha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg8"><span class="f2 g"><b>[8]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.014.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Pubbe me bhikkhave sambodhā anabhi-sambuddhassa bodhisattass eva sato etad ahosi:|| ||</p>

					<p class="f4">'Ko nu kho rūpānaṃ assādo,||<br />
					ko ādīnavo,||<br />
					kiṃ nissaraṇaṃ?|| ||</p>

					<p class="f4">Ko saddānaṃ assādo,||<br />
					ko ādīnavo,||<br />
					kiṃ nissaraṇaṃ?|| ||</p>

					<p class="f4">Ko gandhānaṃ assādo,||<br />
					ko ādīnavo,||<br />
					kiṃ nissaraṇaṃ?|| ||</p>

					<p class="f4">Ko rasānaṃ assādo,||<br />
					ko ādīnavo,||<br />
					kiṃ nissaraṇaṃ?|| ||</p>

					<p class="f4">Ko poṭṭhabbānaṃ assādo,||<br />
					ko ādīnavo,||<br />
					kiṃ nissaraṇaṃ?|| ||</p>

					<p class="f4">Ko dhammānaṃ assādo,||<br />
					ko ādīnavo,||<br />
					kiṃ nissaraṇaṃ?'|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tassa mayhaṃ bhikkhave etad ahosi:|| ||</p>

					<p class="f4">'Yaṃ kho rūpe paṭicca uppajjati sukhaṃ somanassaṃ||<br />
					ayaṃ rūpānaṃ assādo,||<br />
					yaṃ rūpā aniccaṃ dukkhaṃ vipariṇāma-dhammaṃ||<br />
					ayaṃ rūpānaṃ ādīnavo,||<br />
					yo rūpesu chanda-rāga-vinayo chanda-rāga-p-pahānaṃ||<br />
					idaṃ rūpānaṃ nissaraṇaṃ.|| ||</p>

					<p class="f4">Yaṃ kho sadde paṭicca uppajjati sukhaṃ somanassaṃ||<br />
					ayaṃ saddānaṃ assādo,||<br />
					yaṃ saddā aniccaṃ dukkhaṃ vipariṇāma-dhammaṃ||<br />
					ayaṃ saddānaṃ ādīnavo,||<br />
					yo saddesu chanda-rāga-vinayo chanda-rāga-p-pahānaṃ||<br />
					idaṃ saddānaṃ nissaraṇaṃ.|| ||</p>

					<p class="f4">Yaṃ kho gandhe paṭicca uppajjati sukhaṃ somanassaṃ||<br />
					ayaṃ gandhānaṃ assādo,||<br />
					yaṃ gandhā aniccaṃ dukkhaṃ vipariṇāma-dhammaṃ||<br />
					ayaṃ gandhānaṃ ādīnavo,||<br />
					yo gandhesu chanda-rāga-vinayo chanda-rāga-p-pahānaṃ||<br />
					idaṃ gandhānaṃ nissaraṇaṃ.|| ||</p>

					<p class="f4">Yaṃ kho rase paṭicca uppajjati sukhaṃ somanassaṃ||<br />
					ayaṃ rasānaṃ assādo,||<br />
					yā rasā aniccā dukkhā vipariṇāma-dhammā||<br />
					ayaṃ rasānaṃ ādīnavo,||<br />
					yo rasesu chanda-rāga-vinayo chanda-rāga-p-pahānaṃ||<br />
					idaṃ rasānaṃ nissaraṇaṃ.|| ||</p>

					<p class="f4">Yaṃ kho poṭṭhabbe paṭicca uppajjati sukhaṃ somanassaṃ||<br />
					ayaṃ poṭṭhabbānaṃ assādo,||<br />
					yo poṭṭhabbā anicco dukkho vipariṇāmadhammo||<br />
					ayaṃ poṭṭhabbānaṃ ādīnavo,||<br />
					yo poṭṭhabbesu chanda-rāga-vinayo chanda-rāga-p-pahānaṃ||<br />
					idaṃ poṭṭhabbānaṃ nissaraṇaṃ.|| ||</p>

					<p class="f4">Yaṃ kho dhamme paṭicca uppajjati sukhaṃ somanassaṃ||<br />
					ayaṃ dhammānaṃ assādo,||<br />
					yo dhammā anicco dukkho vipariṇāmadhammo||<br />
					ayaṃ dhammānaṃ ādīnavo,||<br />
					yo dhammesu chanda-rāga-vinayo chanda-rāga-p-pahānaṃ||<br />
					idaṃ dhammānaṃ nissaraṇaṃ" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yāva kīvañc'āhaṃ bhikkhave imesaṃ channaṃ bāhirānam āyatanānaṃ||<br />
					evaṃ assādaṃ ca||<br />
					assādato ādīnavaṃ ca||<br />
					ādīnavato nissaraṇaṃ ca||<br />
					nissaraṇato yathā-bhūtaṃ nābbhaññāsiṃ,||<br />
					n'eva tāvāhaṃ bhikkhave sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sa-deva manussāya||<br />
					anuttaraṃ sammā-sambodhiṃ abhisambuddhoti paccaññāsiṃ. || ||</p>

					<p class="f4">Yato ca kho haṃ bhikkhave imesaṃ channaṃ bāhirānam āyatanānaṃ||<br />
					evaṃ assādaṃ ca||<br />
					assādato ādīnavaṃ ca||<br />
					ādīnavato nissaraṇaṃ ca||<br />
					nissaraṇato yathā-bhūtaṃ abbhaññāsiṃ,<br />
					ath'āhaṃ bhikkhave sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sa-deva manussāya||<br />
					anuttaraṃ sammā-sambodhiṃ abhisambuddhoti paccaññāsiṃ.|| ||</p>

					<p class="f4">Ñāṇaṃ ca pana me dassanaṃ udapādi.|| ||</p>

					<p class="f4">'Akuppā me ceto-vimutti||<br />
					ayam antimā jāti,||<br />
					n'atthi-dāni puna-b-bhavo' ti " ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>