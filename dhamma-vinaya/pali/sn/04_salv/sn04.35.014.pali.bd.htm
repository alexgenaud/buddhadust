<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 14. The Buddha describes the reasoning that went on in his mind concerning the six external objects of sense that lead to his enlightenment." />
<title>SN 4 35 14: Dutiya Sambodha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					2. Yamaka Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p14">Sutta 14</a></h4>

					<h1>Dutiya Sambodha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg8"><span class="f2 g"><b>[8]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.014.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Pubbe me bhikkhave sambodhā anabhi-sambuddhassa bodhisattass eva sato etad ahosi:|| ||</p>

					<p class="f4">'Ko nu kho rūpānaɱ assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko saddānaɱ assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko gandhānaɱ assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko rasānaɱ assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko poṭṭhabbānaɱ assādo,||<br />
					ko ādīnavo,||<br />
					kiɱ nissaraṇaɱ?|| ||</p>

					<p class="f4">Ko dhammānaɱ assādo,||<br />
					ko ādīnavo,||<br />
					kiɱ nissaraṇaɱ?'|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tassa mayhaɱ bhikkhave etad ahosi:|| ||</p>

					<p class="f4">'Yaɱ kho rūpe paṭicca uppajjati sukhaɱ somanassaɱ||<br />
					ayaɱ rūpānaɱ assādo,||<br />
					yaɱ rūpā aniccaɱ dukkhaɱ vipari-ṇāma-dhammaɱ||<br />
					ayaɱ rūpānaɱ ādīnavo,||<br />
					yo rūpesu chanda-rāga-vinayo chanda-rāga-p-pahānaɱ||<br />
					idaɱ rūpānaɱ nissaraṇaɱ.|| ||</p>

					<p class="f4">Yaɱ kho sadde paṭicca uppajjati sukhaɱ somanassaɱ||<br />
					ayaɱ saddānaɱ assādo,||<br />
					yaɱ saddā aniccaɱ dukkhaɱ vipari-ṇāma-dhammaɱ||<br />
					ayaɱ saddānaɱ ādīnavo,||<br />
					yo saddesu chanda-rāga-vinayo chanda-rāga-p-pahānaɱ||<br />
					idaɱ saddānaɱ nissaraṇaɱ.|| ||</p>

					<p class="f4">Yaɱ kho gandhe paṭicca uppajjati sukhaɱ somanassaɱ||<br />
					ayaɱ gandhānaɱ assādo,||<br />
					yaɱ gandhā aniccaɱ dukkhaɱ vipari-ṇāma-dhammaɱ||<br />
					ayaɱ gandhānaɱ ādīnavo,||<br />
					yo gandhesu chanda-rāga-vinayo chanda-rāga-p-pahānaɱ||<br />
					idaɱ gandhānaɱ nissaraṇaɱ.|| ||</p>

					<p class="f4">Yaɱ kho rase paṭicca uppajjati sukhaɱ somanassaɱ||<br />
					ayaɱ rasānaɱ assādo,||<br />
					yā rasā aniccā dukkhā vipariṇāma-dhammā||<br />
					ayaɱ rasānaɱ ādīnavo,||<br />
					yo rasesu chanda-rāga-vinayo chanda-rāga-p-pahānaɱ||<br />
					idaɱ rasānaɱ nissaraṇaɱ.|| ||</p>

					<p class="f4">Yaɱ kho poṭṭhabbe paṭicca uppajjati sukhaɱ somanassaɱ||<br />
					ayaɱ poṭṭhabbānaɱ assādo,||<br />
					yo poṭṭhabbā anicco dukkho viparināmadhammo||<br />
					ayaɱ poṭṭhabbānaɱ ādīnavo,||<br />
					yo poṭṭhabbesu chanda-rāga-vinayo chanda-rāga-p-pahānaɱ||<br />
					idaɱ poṭṭhabbānaɱ nissaraṇaɱ.|| ||</p>

					<p class="f4">Yaɱ kho dhamme paṭicca uppajjati sukhaɱ somanassaɱ||<br />
					ayaɱ dhammānaɱ assādo,||<br />
					yo dhammā anicco dukkho vipariṇāmadhammo||<br />
					ayaɱ dhammānaɱ ādīnavo,||<br />
					yo dhammesu chanda-rāga-vinayo chanda-rāga-p-pahānaɱ||<br />
					idaɱ dhammānaɱ nissaraṇaɱ" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yāva kīvañc'āhaɱ bhikkhave imesaɱ channaɱ bāhirānam āyatanānaɱ||<br />
					evaɱ assādaɱ ca||<br />
					assādato ādīnavaɱ ca||<br />
					ādīnavato nissaraṇaɱ ca||<br />
					nissaraṇato yathā-bhūtaɱ nābbhaññāsiɱ,||<br />
					n'eva tāvāhaɱ bhikkhave sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sa-deva manussāya||<br />
					anuttaraɱ sammā-sambodhiɱ abhisambuddhoti paccaññāsiɱ. || ||</p>

					<p class="f4">Yato ca kho haɱ bhikkhave imesaɱ channaɱ bāhirānam āyatanānaɱ||<br />
					evaɱ assādaɱ ca||<br />
					assādato ādīnavaɱ ca||<br />
					ādīnavato nissaraṇaɱ ca||<br />
					nissaraṇato yathā-bhūtaɱ abbhaññāsiɱ,<br />
					ath'āhaɱ bhikkhave sa-devake loke||<br />
					sa-Mārake||<br />
					sa-brahmake||<br />
					sa-s-samaṇa-brāhmaṇiyā pajāya||<br />
					sa-deva manussāya||<br />
					anuttaraɱ sammā-sambodhiɱ abhisambuddhoti paccaññāsiɱ.|| ||</p>

					<p class="f4">Ñāṇaɱ ca pana me dassanaɱ udapādi.|| ||</p>

					<p class="f4">'Akuppā me ceto-vimutti||<br />
					ayam antimā jāti,||<br />
					n'atthi-dāni puna-b-bhavo' ti " ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>