<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 23. A Bhikkhu is taught about the sense experiences, their arisings, the way to their arisings, their endings, the way to their endings, their satisfactions and their miseries, and the way of escape." />
<title>SN 4 36 23: Bhikkhu Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					36: Vedanā Saɱyutta<br />
					III. Aṭṭhasata-Pariyāya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p23">Sutta 23</a></h4>

					<h1>Bhikkhu Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.023.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.023.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.36.023.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Atha kho aññataro bhikkhu yena Bhagavā ten'upasankami. Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">Katamānu kho bhante vedanā?|| ||</p>

					<p class="f4">Katamo vedanāsamudayo?|| ||</p>

					<p class="f4">Tatamā vedanā-samudayagāminī paṭipadā?|| ||</p>

					<p class="f4">Katamo vedanā-nirodho?|| ||</p>

					<p class="f4">Katamā vedanā-nirodha-gāminī paṭipadā?|| ||</p>

					<p class="f4">Ko vedanāya assādo?|| ||</p>

					<p class="f4">Ko ādīnavo?|| ||</p>

					<p class="f4">Kīɱ nissaraṇanti?|| ||</p>

					<p class="f4"><span class="f3 g"><i>[233]</i></span> Tisso imā bhikkhu vedanā.|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Imā vuccanti bhikkhu vedanā.|| ||</p>

					<p class="f4">Phassa-samudayā vedanāsamudayo.|| ||</p>

					<p class="f4">Taṇhā vedanā-samudayagāminī paṭipadā.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Ayam-eva Ariyo Aṭṭhaŋgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'idaɱ:||<br />
					sammā-diṭṭhi sammāsaɱkappo sammā-vācā sammā-kammantā sammā ājīvo sammā-vāyāmo sammā-sati sammā-samādhi.|| ||</p>

					<p class="f4">Yaɱ vedanā paṭicca uppajjati sukhaɱ somanassaɱ ayaɱ vedanāya assādo.|| ||</p>

					<p class="f4">Yā vedanā aniccā dukkhā vipariṇāma-dhammā ayaɱ vedanāya ādīnavo.|| ||</p>

					<p class="f4">Yo vedanāya chanda-rāgavinayo chanda-rāga-p-pahānaɱ, idaɱ vedanāya nissaraṇanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>