<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 79. A bhikkhu asks if there might be just one thing which if let go will result in blindness disappearing and vision arising. He is told that there is." />
<title>SN 4 35 079: Paṭhama Avijjā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					3. Gilāna Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p79">Sutta 79</a></h4>

					<h1>Paṭhama Avijjā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg49"><span class="f2 g"><b>[49]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.079.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.079-080.bodh.wp.htm#s79">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasan-kamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Atthi nu kho bhante, eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti?|| ||</p>

					<p class="f4">"Atthi kho bhikkhu eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Katamo pana bhante, eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti?|| ||</p>

					<p class="f4"><a id="pg50"><span class="f2 g"><b>[50]</b></span></a> "Avijjā kho bhikkhu eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Katham pana bhante, jānato||<br />
					katham passato bhikkhuno||<br />
					avijjā pahīyati||<br />
					vijjā uppajjatī" ti?|| ||</p>

					<p class="f4">"Cakkhuṃ kho bhikkhu aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Rūpe aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Cakkhu-viññāṇaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Cakkhu-samphassaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Yam p'idaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="ctr c">&#9632;</p>

					<p class="f4">Sotaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Saddo aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Sota-viññāṇaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Sota-samphassaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Yam p'idaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="ctr c">&#9632;</p>

					<p class="f4">Ghānaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Gandho aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Ghāna-viññāṇaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Ghāna-samphassaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Yam p'idaṃ ghāna-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="ctr c">&#9632;</p>

					<p class="f4">Jivhaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Rase aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Jivhā-viññāṇaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Jivhā-samphassaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Yam p'idaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="ctr c">&#9632;</p>

					<p class="f4">Kāyaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Phoṭṭhabbe aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Kāya-viññāṇaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Kāya-samphassaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Yam p'idaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="ctr c">&#9632;</p>

					<p class="f4">Manaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Dhamme aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Mano-viññāṇaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Mano-samphassaṃ aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Yam p'idaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato bhikkhuno||<br />
					avijjā pahīyati,||<br />
					vijjā uppajjati.|| ||</p>

					<p class="f4">Evaṃ kho bhikkhu jānato evaṃ passato bhikkhuno avijjā pahīyati,||<br />
					vijjā uppajjatī." ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>