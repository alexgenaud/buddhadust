<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 153. The Buddha explains what it means to have brought the forces to perfection, or to say that someone has brought their forces to perfection." />
<title>SN 4 35 153: Indriya-Sampanna Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; III: Paññāsaka Tatiya<br />
					5. Nava-Purāṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p153">Sutta 153</a></h4>

					<h1>Indriya-Sampanna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg140"><span class="f2 g"><b>[140]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.153.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.153.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.154.bodh.wp.htm">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"'Indriya-sampanno!|| ||</p>

					<p class="f4">Indriya-sampanno' ti bhante, vuccati.|| ||</p>

					<p class="f4">Kittāvatā nu kho bhante,||<br />
					indriya-sampanno hotī" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Cakkhundriye ce bhikkhu udayavyayānupassī viharanto cakkhu'ndriye nibbindati,||<br />
					nibbindaɱ virajjati,||<br />
					virāgā vimuccati,||<br />
					'Vimuttasmiɱ vimuttami' ti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti pajānāti.|| ||</p>

					<p class="ctr c">&#9632;</p>

					<p class="f4">Sotindriye ce bhikkhu udayavyayānupassī viharanto sot'indriye nibbindati,||<br />
					nibbindaɱ virajjati,||<br />
					virāgā vimuccati,||<br />
					'Vimuttasmiɱ vimuttami' ti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti pajānāti.|| ||</p>

					<p class="ctr c">&#9632;</p>

					<p class="f4">Ghānindriye ce bhikkhu udayavyayānupassī viharanto ghān'indriye nibbindati,||<br />
					nibbindaɱ virajjati,||<br />
					virāgā vimuccati,||<br />
					'Vimuttasmiɱ vimuttami' ti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti pajānāti.|| ||</p>

					<p class="ctr c">&#9632;</p>

					<p class="f4">Jivhindriye ce bhikkhu udayavyayānupassī viharanto jivh'indriye nibbindati,||<br />
					nibbindaɱ virajjati,||<br />
					virāgā vimuccati,||<br />
					'Vimuttasmiɱ vimuttami' ti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti pajānāti.|| ||</p>

					<p class="ctr c">&#9632;</p>

					<p class="f4">Kāyindriye ce bhikkhu udayavyayānupassī viharanto kāyandriye nibbindati,||<br />
					nibbindaɱ virajjati,||<br />
					virāgā vimuccati,||<br />
					'Vimuttasmiɱ vimuttami' ti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti pajānāti.|| ||</p>

					<p class="ctr c">&#9632;</p>

					<p class="f4">Man'indriye ce bhikkhu udayavyayānupassī viharanto man'indriye nibbindati,||<br />
					nibbindaɱ virajjati,||<br />
					virāgā vimuccati,||<br />
					'Vimuttasmiɱ vimuttami' ti ñāṇaɱ hoti.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ||<br />
					itthattāyā' ti pajānāti.|| ||</p>

					<p class="f4">Ettāvatā kho bhikkhu indriyasampanno hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
