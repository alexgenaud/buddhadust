<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 18. The Buddha explains that one must see the satisfactions, disadvantages, and the way of escape from the spheres of the external sense objects in order to attain enlightenment." />
<title>SN 4 35 18: Dutiya No Ve Assada (No Cetena 2) Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					2. Yamaka Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p18">Sutta 18</a></h4>

					<h1>Dutiya No Ve Assāda (No Cetena 2) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.018.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"No cedaɱ bhikkhave rūpānaɱ assādo abhavissa,||<br />
					na-y-idaɱ sattā rūpesu sārajjeyyuɱ,||<br />
					yasmā ca kho bhikkhave atthi rūpānaɱ assādo,||<br />
					tasmā sattā rūpesu sārajjanti.|| ||</p>

					<p class="f4">No cedaɱ bhikkhave rūpānaɱ ādīnavo abhavissa,||<br />
					na-y-idaɱ sattā rūpesu nibbindeyyuɱ,||<br />
					yasmā ca kho bhikkhave atthi rūpānaɱ ādīnavo||<br />
					tasmā sattā rūpesu nibbindanti.|| ||</p>

					<p class="f4">No cedaɱ bhikkhave rūpānaɱ nissaraṇaɱ abhavissa,||<br />
					na-y-idaɱ sattā rūpehi nissareyyuɱ||<br />
					yasmā ca kho bhikkhave atthi rūpānaɱ nissaraṇaɱ,||<br />
					tasmā sattā rūpehi nissaranti. || ||</p>

					<p class="ctr c">&#9632;</p>

					<p class="f4">No cedaɱ bhikkhave saddānaɱ assādo abhavissa,||<br />
					na-y-idaɱ sattā saddesu sārajjeyuɱ,||<br />
					yasmā ca kho bhikkhave atthī saddesu assādo,||<br />
					tasmā sattā saddesu sārajjanti.|| ||</p>

					<p class="f4">No cedaɱ bhikkhave saddānaɱ ādīnavo abhavissa,||<br />
					na-y-idaɱ sattā saddesu nibbindeyyuɱ,||<br />
					yasmā ca kho bhikkhave atthi saddesu ādīnavo,||<br />
					tasmā sattā saddesu nibbindanti.|| ||</p>

					<p class="f4">No cedaɱ bhikkhave saddānaɱ nissaraṇaɱ abhavissa,||<br />
					na-y-idaɱ sattā saddasmā nissareyyuɱ||<br />
					yasmā ca kho bhikkhave atthi saddānaɱ nissaraṇaɱ,||<br />
					tasmā sattā saddehi nissaranti.|| ||</p>

					<p class="ctr c">&#9632;</p>

					<p class="f4">No cedaɱ bhikkhave gandhānaɱ assādo abhavissa,||<br />
					na-y-idaɱ sattā gandhānaɱ sārajjeyyuɱ,||<br />
					yasmā ca kho bhikkhave atthi gandhānaɱ assādo,||<br />
					tasmā sattā gandhesu sārajjanti.|| ||</p>

					<p class="f4">No cedaɱ bhikkhave ghandhānaɱ ādīnavo abhavissa,||<br />
					na-y-idaɱ sattā gandhesu nibbindeyyuɱ,||<br />
					yasmā ca kho bhikkhave atthi gandhānaɱ ādīnavo||<br />
					tasmā sattā gandhesu nibbindanti.|| ||</p>

					<p class="f4">No cedaɱ bhikkhave gandhānaɱ nissaraṇaɱ abhavissa,||<br />
					na-y-idaɱ sattā gandhehi nissareyyuɱ,||<br />
					yasmā ca kho bhikkhave atthī gandhānaɱ nissaraṇaɱ,||<br />
					tasmā sattā gandhehi nissaranti.|| ||</p>

					<p class="ctr c">&#9632;</p>

					<p class="f4">No cedaɱ bhikkhave rasānaɱ assādo abhavissa,||<br />
					na-y-idaɱ sattā rasesu sārajjeyuɱ,||<br />
					yasmā ca kho bhikkhave atthi rasānaɱ assādo,||<br />
					tasmā sattā rasesu sārajjanti.|| ||</p>

					<p class="f4">No cedaɱ bhikkhave rasānaɱ ādīnavo abhavissa,||<br />
					na-y-idaɱ sattā rasesu nibbindeyyuɱ,||<br />
					yasmā ca kho bhikkhave atthi rasānaɱ ādīnavo,||<br />
					tasmā sattā rasesu nibbindanti.|| ||</p>

					<p class="f4">No cedaɱ bhikkhave rasānaɱ nissaraṇaɱ abhavissa,||<br />
					na-y-idaɱ sattā rasehi nissareyyuɱ,||<br />
					yasmā ca kho bhikkhave atthi rasānaɱ nissaraṇaɱ,||<br />
					tasmā sattā rasehi nissaranti.|| ||</p>

					<p class="ctr c">&#9632;</p>

					<p class="f4">No cedaɱ bhikkhave poṭṭhabbānaɱ assādo abhavissa,||<br />
					na-y-idaɱ sattā poṭṭhabbesu sārajjeyyuɱ,||<br />
					yasmā ca kho bhikkhave atthī poṭṭhabbānaɱ assādo tasmā sattā poṭṭhabbesu sārajjanti.|| ||</p>

					<p class="f4">No cedaɱ bhikkhave poṭṭhabbānaɱ ādīnavo abhavissa,||<br />
					na-y-idaɱ sattā poṭṭhabbesu nibbindeyyuɱ,||<br />
					yasmā ca kho bhikkhave atthi poṭṭhabbānaɱ ādīnavo,||<br />
					tasmā sattā poṭṭhabbesu nibbindanti.|| ||</p>

					<p class="f4">No cedaɱ bhikkhave poṭṭhabbānaɱ nissaraṇaɱ abhavissa,||<br />
					na-y-idaɱ sattā poṭṭhabbehi nissareyyuɱ||<br />
					yasmā ca kho bhikkhave atthi poṭṭhabbānaɱ nissaraṇaɱ,||<br />
					tasmā sattā poṭṭhabbehi nissaranti.|| ||</p>

					<p class="ctr c">&#9632;</p>

					<p class="f4">No cedaɱ bhikkhave dhammānaɱ assādo abhavissa,||<br />
					na-y-idaɱ sattā dhammesu sārajjeyyuɱ,||<br />
					yasmā ca kho bhikkhave atthi dhammānaɱ assādo,||<br />
					tasmā sattā dhammesu sārajjanti.|| ||</p>

					<p class="f4">No cedaɱ bhikkhave dhammānaɱ ādīnavo abhavissa,||<br />
					na-y-idaɱ sattā dhammesu nibbindeyyuɱ,||<br />
					yasmā ca kho bhikkhave atthi dhammānaɱ ādīnavo||<br />
					tasmā sattā dhammesu nibbindanti.|| ||</p>

					<p class="f4">No cedaɱ bhikkhave dhammānaɱ nissaraṇaɱ abhavissa,||<br />
					na-y-idaɱ sattā dhammehi nissareyyuɱ,||<br />
					yasmā ca kho bhikkhave atthi dhammānaɱ nissaraṇaɱ,||<br />
					tasmā sattā dhammehi nissaranti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yāvakīvañca bhikkhave sattā imesaɱ channaɱ bāhirānaɱ āyatanānaɱ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ nābbhaññāsuɱ,||<br />
					<a id="pg13"><span class="f2 g"><b>[13]</b></span></a> n'eva tāva bhikkhave sattā sa-devakā lokā sa-Mārakā sabrahmakā sa-s-samaṇa-brāhmaṇiyā pajāya sadeva-manussāya nissaṭā visaɱyuttā vippamuttā vimariyādī-katena cetasā vihariɱsu.|| ||</p>

					<p class="f4">Yato ca kho bhikkhave sattā imesaɱ channaɱ bāhirānaɱ āyatanānaɱ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaɱ abbhaññāsuɱ,||<br />
					atha bhikkhave sattā sa-devakā lokā sa-Mārakā sabrahmakā sa-s-samaṇa-brāhmaṇiyā pajāya sadeva-manussāya nissaṭā visaɱyuttā vippamuttā vimariyādī-katena cetasā viharantī" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>