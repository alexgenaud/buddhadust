<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 18. The Buddha explains that one must see the satisfactions, disadvantages, and the way of escape from the spheres of the external sense objects in order to attain enlightenment." />
<title>SN 4 35 18: Dutiya No Ve Assāda (No Cetena 2) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					2. Yamaka Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p18">Sutta 18</a></h4>

					<h1>Dutiya No Ve Assāda (No Cetena 2) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg12"><span class="f2 g"><b>[12]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.018.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.017.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"No cedaṃ bhikkhave rūpānaṃ assādo abhavissa,||<br />
					na-y-idaṃ sattā rūpesu sārajjeyyuṃ,||<br />
					yasmā ca kho bhikkhave atthi rūpānaṃ assādo,||<br />
					tasmā sattā rūpesu sārajjanti.|| ||</p>

					<p class="f4">No cedaṃ bhikkhave rūpānaṃ ādīnavo abhavissa,||<br />
					na-y-idaṃ sattā rūpesu nibbindeyyuṃ,||<br />
					yasmā ca kho bhikkhave atthi rūpānaṃ ādīnavo||<br />
					tasmā sattā rūpesu nibbindanti.|| ||</p>

					<p class="f4">No cedaṃ bhikkhave rūpānaṃ nissaraṇaṃ abhavissa,||<br />
					na-y-idaṃ sattā rūpehi nissareyyuṃ||<br />
					yasmā ca kho bhikkhave atthi rūpānaṃ nissaraṇaṃ,||<br />
					tasmā sattā rūpehi nissaranti. || ||</p>

					<p class="ctr c">&#9632;</p>

					<p class="f4">No cedaṃ bhikkhave saddānaṃ assādo abhavissa,||<br />
					na-y-idaṃ sattā saddesu sārajjeyuṃ,||<br />
					yasmā ca kho bhikkhave atthī saddesu assādo,||<br />
					tasmā sattā saddesu sārajjanti.|| ||</p>

					<p class="f4">No cedaṃ bhikkhave saddānaṃ ādīnavo abhavissa,||<br />
					na-y-idaṃ sattā saddesu nibbindeyyuṃ,||<br />
					yasmā ca kho bhikkhave atthi saddesu ādīnavo,||<br />
					tasmā sattā saddesu nibbindanti.|| ||</p>

					<p class="f4">No cedaṃ bhikkhave saddānaṃ nissaraṇaṃ abhavissa,||<br />
					na-y-idaṃ sattā saddasmā nissareyyuṃ||<br />
					yasmā ca kho bhikkhave atthi saddānaṃ nissaraṇaṃ,||<br />
					tasmā sattā saddehi nissaranti.|| ||</p>

					<p class="ctr c">&#9632;</p>

					<p class="f4">No cedaṃ bhikkhave gandhānaṃ assādo abhavissa,||<br />
					na-y-idaṃ sattā gandhānaṃ sārajjeyyuṃ,||<br />
					yasmā ca kho bhikkhave atthi gandhānaṃ assādo,||<br />
					tasmā sattā gandhesu sārajjanti.|| ||</p>

					<p class="f4">No cedaṃ bhikkhave ghandhānaṃ ādīnavo abhavissa,||<br />
					na-y-idaṃ sattā gandhesu nibbindeyyuṃ,||<br />
					yasmā ca kho bhikkhave atthi gandhānaṃ ādīnavo||<br />
					tasmā sattā gandhesu nibbindanti.|| ||</p>

					<p class="f4">No cedaṃ bhikkhave gandhānaṃ nissaraṇaṃ abhavissa,||<br />
					na-y-idaṃ sattā gandhehi nissareyyuṃ,||<br />
					yasmā ca kho bhikkhave atthī gandhānaṃ nissaraṇaṃ,||<br />
					tasmā sattā gandhehi nissaranti.|| ||</p>

					<p class="ctr c">&#9632;</p>

					<p class="f4">No cedaṃ bhikkhave rasānaṃ assādo abhavissa,||<br />
					na-y-idaṃ sattā rasesu sārajjeyuṃ,||<br />
					yasmā ca kho bhikkhave atthi rasānaṃ assādo,||<br />
					tasmā sattā rasesu sārajjanti.|| ||</p>

					<p class="f4">No cedaṃ bhikkhave rasānaṃ ādīnavo abhavissa,||<br />
					na-y-idaṃ sattā rasesu nibbindeyyuṃ,||<br />
					yasmā ca kho bhikkhave atthi rasānaṃ ādīnavo,||<br />
					tasmā sattā rasesu nibbindanti.|| ||</p>

					<p class="f4">No cedaṃ bhikkhave rasānaṃ nissaraṇaṃ abhavissa,||<br />
					na-y-idaṃ sattā rasehi nissareyyuṃ,||<br />
					yasmā ca kho bhikkhave atthi rasānaṃ nissaraṇaṃ,||<br />
					tasmā sattā rasehi nissaranti.|| ||</p>

					<p class="ctr c">&#9632;</p>

					<p class="f4">No cedaṃ bhikkhave poṭṭhabbānaṃ assādo abhavissa,||<br />
					na-y-idaṃ sattā poṭṭhabbesu sārajjeyyuṃ,||<br />
					yasmā ca kho bhikkhave atthī poṭṭhabbānaṃ assādo tasmā sattā poṭṭhabbesu sārajjanti.|| ||</p>

					<p class="f4">No cedaṃ bhikkhave poṭṭhabbānaṃ ādīnavo abhavissa,||<br />
					na-y-idaṃ sattā poṭṭhabbesu nibbindeyyuṃ,||<br />
					yasmā ca kho bhikkhave atthi poṭṭhabbānaṃ ādīnavo,||<br />
					tasmā sattā poṭṭhabbesu nibbindanti.|| ||</p>

					<p class="f4">No cedaṃ bhikkhave poṭṭhabbānaṃ nissaraṇaṃ abhavissa,||<br />
					na-y-idaṃ sattā poṭṭhabbehi nissareyyuṃ||<br />
					yasmā ca kho bhikkhave atthi poṭṭhabbānaṃ nissaraṇaṃ,||<br />
					tasmā sattā poṭṭhabbehi nissaranti.|| ||</p>

					<p class="ctr c">&#9632;</p>

					<p class="f4">No cedaṃ bhikkhave dhammānaṃ assādo abhavissa,||<br />
					na-y-idaṃ sattā dhammesu sārajjeyyuṃ,||<br />
					yasmā ca kho bhikkhave atthi dhammānaṃ assādo,||<br />
					tasmā sattā dhammesu sārajjanti.|| ||</p>

					<p class="f4">No cedaṃ bhikkhave dhammānaṃ ādīnavo abhavissa,||<br />
					na-y-idaṃ sattā dhammesu nibbindeyyuṃ,||<br />
					yasmā ca kho bhikkhave atthi dhammānaṃ ādīnavo||<br />
					tasmā sattā dhammesu nibbindanti.|| ||</p>

					<p class="f4">No cedaṃ bhikkhave dhammānaṃ nissaraṇaṃ abhavissa,||<br />
					na-y-idaṃ sattā dhammehi nissareyyuṃ,||<br />
					yasmā ca kho bhikkhave atthi dhammānaṃ nissaraṇaṃ,||<br />
					tasmā sattā dhammehi nissaranti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yāva kīvañ ca bhikkhave sattā imesaṃ channaṃ bāhirānaṃ āyatanānaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ nāb- <a id="pg13"><span class="f2 g"><b>[13]</b></span></a> nbhaññāsuṃ,||<br />
					n'eva tāva bhikkhave sattā sa-devakā lokā sa-Mārakā sabrahmakā sa-s-samaṇa-brāhmaṇiyā pajāya sadeva-manussāya nissaṭā visaṃyuttā vippamuttā vimariyādī-katena cetasā vihariṃsu.|| ||</p>

					<p class="f4">Yato ca kho bhikkhave sattā imesaṃ channaṃ bāhirānaṃ āyatanānaṃ assādañ ca assādato ādīnavañ ca ādīnavato nissaraṇañ ca nissaraṇato yathā-bhūtaṃ abbhaññāsuṃ,||<br />
					atha bhikkhave sattā sa-devakā lokā sa-Mārakā sabrahmakā sa-s-samaṇa-brāhmaṇiyā pajāya sadeva-manussāya nissaṭā visaṃyuttā vippamuttā vimariyādī-katena cetasā viharantī" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>