<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 29. The Buddha teaches that the six sense realms are afflicted by aging, sickness and death, grief and lamentation, pain and misery and despair." />
<title>SN 4 35 029: Andha-Bhūtam aka Aḍḍha-Bhūtaṃ Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					3. Sabba Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p29">Sutta 29</a></h4>

					<h1>Andha-Bhūtam aka Aḍḍha-Bhūtaṃ Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg20"><span class="f2 g"><b>[20]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.029.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.029.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandaka Nivāpe.|| ||</p>

					<p class="f4">2. Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">"Sabbaṃ bhikkhave andha-bhūtam.|| ||</p>

					<p class="f4"> <a id="pg21"><span class="f2 g"><b>[21]</b></span></a> Kiñ ca bhikkhave sabbaṃ andha-bhūtaṃ?|| ||</p>

					<p class="f4">3. Cakkhuṃ bhikkhave andha-bhūtaṃ,||<br />
					rūpā andhabhūtā,||<br />
					cakkhu-viññāṇaṃ andha-bhūtaṃ,||<br />
					cakkhu-samphasso andhabhūto.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi andha-bhūtaṃ.|| ||</p>

					<p class="f4">Kena andha-bhūtaṃ?|| ||</p>

					<p class="f4">Jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi andha-bhūtan ti vadāmi.|| ||</p>

					<p class="ctr c">&#9632;</p>

					<p class="f4">4. Sotaṃ andha-bhūtaṃ,||<br />
					saddā andhabhūtā,||<br />
					sota-viññāṇaṃ andha-bhūtaṃ,||<br />
					sota-samphasso andhabhūto.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi andha-bhūtaṃ.|| ||</p>

					<p class="f4">Kena andha-bhūtaṃ?|| ||</p>

					<p class="f4">Jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi andha-bhūtan ti vadāmi.|| ||</p>

					<p class="ctr c">&#9632;</p>

					<p class="f4">5. Ghānaṃ andha-bhūtaṃ,||<br />
					gandhā andhabhūtā,||<br />
					ghāna-viññāṇaṃ andha-bhūtaṃ,||<br />
					ghāna-samphasso andhabhūto.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi andha-bhūtaṃ.|| ||</p>

					<p class="f4">Kena andha-bhūtaṃ?|| ||</p>

					<p class="f4">Jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi andha-bhūtan ti vadāmi.|| ||</p>

					<p class="ctr c">&#9632;</p>

					<p class="f4">6. Jivhā andhabhūtā,||<br />
					rasā andhabhūtā,||<br />
					jivhā-viññāṇaṃ andha-bhūtaṃ,||<br />
					jivhā-samphasso andhabhūto.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi andha-bhūtaṃ.|| ||</p>

					<p class="f4">Kena andha-bhūtaṃ?|| ||</p>

					<p class="f4">Jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi andha-bhūtan ti vadāmi.|| ||</p>

					<p class="ctr c">&#9632;</p>

					<p class="f4">7. Kāyo andhabhūto,||<br />
					phoṭṭhabbā andhabhūtā,||<br />
					kāya-viññāṇaṃ andha-bhūtaṃ,||<br />
					kāya-samphasso andhabhūto.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi andha-bhūtaṃ.|| ||</p>

					<p class="f4">Kena andha-bhūtaṃ?|| ||</p>

					<p class="f4">Jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi andha-bhūtan ti vadāmi.|| ||</p>

					<p class="ctr c">&#9632;</p>

					<p class="f4">8. Mano andhabhūto,||<br />
					dhammā andhabhūtā,||<br />
					mano-viññāṇaṃ andha-bhūtaṃ,||<br />
					mano-samphasso andhabhūto.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi andha-bhūtaṃ.|| ||</p>

					<p class="f4">Kena andha-bhūtaṃ?|| ||</p>

					<p class="f4">Jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi andha-bhūtan ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">9. Evam passaṃ bhikkhave sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako kāyasmim pi nibbindati,||<br />
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Nibbindaṃ virajjati||<br />
					virāgā vimuccati,||<br />
					vimuttasmiṃ vimuttamiti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>