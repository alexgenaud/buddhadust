<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 8. The Wanderer of the Vaccha Clan asks Gotama a series of questions about existence and non-existence and is told in all cases that these are not questions on which the Buddha has made a declarative statement. When asked why this is so, Gotama explains that it is only because of holding views about the self with regard to form, sense-expeience, own-making, and consciousness that these questions arise and that not holding such views the questions do not arise. Vaccha then goes to Maha Moggallāna and puts the same questions and receives the same answers." />
<title>SN 4 44 8: Vaccha (or Bandha or Khandha) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p8">Sutta 8</a></h4>

					<h1>Vaccha (or Bandha or Khandha) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg395"><span class="f2 g"><b>[395]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.008.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.008.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.008.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Atha kho Vacchagotto paribbājako yena Bhagavā ten'upasaṅkami|| ||</p>

					<p class="f4">Upasaṅkamitvā Bhagavatā saddhiṃ sammodi|| ||</p>

					<p class="f4">Sammodanīyaṃ kathaṃ sārāṇīyaṃ vītisāratvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Vacchagotto paribbājako Bhagavantaṃ etad avoca:|| ||</p>

					<p class="f4">"Kiṃ nu kho bho Gotama,||<br />
					sassato loko" ti?|| ||</p>

					<p class="f4">"Avyākataṃ kho etaṃ Vaccha mayā:||<br />
					sassato loko" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Gotama,||<br />
					asassato loko" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					asassato loko" ti.|| ||</p>

					<p class="ctr c">&#9632;</p>

					<p class="f4">"Kin nu kho bho Gotama,||<br />
					antavā loko" ti?|| ||</p>

					<p class="f4">"Avyākataṃ kho etaṃ Vaccha mayā:||<br />
					antavā loko" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Gotama,||<br />
					anantavā loko" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					anantavā loko" ti.|| ||</p>

					<p class="ctr c">&#9632;</p>

					<p class="f4">"Kiṃ nu kho bho Gotama,||<br />
					taṃ jīvaṃ taṃ sarīran" ti?|| ||</p>

					<p class="f4">"Avyākataṃ kho etaṃ Vaccha, mayā:||<br />
					taṃ jīvaṃ taṃ sarīran" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Gotama,||<br />
					aññaṃ jīvaṃ aññaṃ sarīran" ti?|| ||</p>

					<p class="f4">"Etam pi kho Vaccha, avyākataṃ Bhagavatā:||<br />
					aññaṃ jīvaṃ aññaṃ sarīran" ti.|| ||</p>

					<p class="ctr c">&#9632;</p>

					<p class="f4">"Kin nu kho bho Gotama,||<br />
					hoti Tathāgato param maraṇā" ti?|| ||</p>

					<p class="f4">"Avyākataṃ kho etaṃ Vaccha mayā:||<br />
					hoti Tathāgato param maraṇā" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Gotama,||<br />
					na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					na hoti Tathāgato param maraṇā" ti.|| ||</p>

					<p class="ctr c">&#9632;</p>

					<p class="f4">"Kin nu kho Gotama,||<br />
					hoti ca na ca hoti Tathāgato param maraṇā" ti?|| ||</p>

					<p class="f4">"Avyākataṃ kho etaṃ Vaccha, mayā:||<br />
					hoti ca na ca hoti Tathāgato param maraṇā" ti.|| ||</p>

					<p class="f4">"Kiṃ pana bho Gotama,||<br />
					n'eva hoti na na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					n'eva hoti na na hoti Tathāgato param maraṇā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Ko nu kho bho Gotama, hetu||<br />
					ko paccayo||<br />
					yena añña-titthiyānaṃ paribbājakānaṃ evaṃ puṭṭhānaṃ evaṃ vyākaraṇaṃ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīranas' ti vā||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā?|| ||</p>

					<p class="f4">Ko pana bho Gotama, hetu||<br />
					ko paccayo||<br />
					yena bhoto Gotamassa evaṃ puṭṭhassa na evaṃ vyākaraṇaṃ hoti:|| ||</p>

					<p class="f4">'Sassato loko' ti pi,||<br />
					'asassato loko' ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taṃ jīvaṃ taṃ sarīran' ti pi,||<br />
					'aññaṃ jīvaṃ aññaṃ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Aññatitthiyā kho Vaccha, paribbājakā||<br />
					rapaṃ attano samanupassanti,||<br />
					rapavantaṃ vā attāṇaṃ,||<br />
					attani vā rapaṃ,||<br />
					rapasmiṃ vā attāṇaṃ;|| ||</p>

					<p class="f4">Vedanaṃ attano samanupassanti,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanasmiṃ vā attāṇaṃ;|| ||</p>

					<p class="f4">Saññaṃ attano samanupassanti,||<br />
					saññā-vantaṃ vā attāṇaṃ,||<br />
					attani vā saññā,||<br />
					saññāsmiṃ vā attāṇaṃ;|| ||</p>

					<p class="f4">Saṅkhāraṃ attano samanupassanti,||<br />
					saṅkhāra-vantaṃ vā attāṇaṃ,||<br />
					attani vā sakhkhāraṃ,||<br />
					saṅkhārasmiṃ vā attāṇaṃ;|| ||</p>

					<p class="f4">Viññāṇaṃ attano samanupassanti,||<br />
					viññāṇa-vantaṃvā attāṇaṃ,||<br />
					attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Tasmā añña-titthiyānaṃ <a id="pg396"><span class="f2 g"><b>[396]</b></span></a> paribbājakānaṃ evaṃ puṭṭhānaṃ evaṃ vyākaraṇaṃ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīranas' ti vā||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti.|| ||</p>

					<p class="ctr c">&#9632;</p>

					<p class="f4">Tathāgato ca kho Vaccha,||<br />
					arahaṃ||<br />
					Sammā Sambuddho||<br />
					na rūpaṃ attano samanupassanti||<br />
					na rūpa-vantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ;|| ||</p>

					<p class="f4">Na vedanaṃ attano samanupassanti||<br />
					na vedanā-vantaṃ vā attāṇaṃ,||<br />
					na attani vā vedanaṃ,||<br />
					na vedanasmiṃ vā attāṇaṃ;|| ||</p>

					<p class="f4">Na saññaṃ attano samanupassanti,||<br />
					na saññā-vantaṃ vā attāṇaṃ,||<br />
					na attani vā saññā,||<br />
					na saññāsmiṃ vā attāṇaṃ;|| ||</p>

					<p class="f4">Na saṅkhāraṃ attano samanupassanti,||<br />
					na saṅkhāra-vantaṃ vā attāṇaṃ,||<br />
					na attani vā sakhkhāraṃ,||<br />
					na saṅkhārasmiṃ vā attāṇaṃ;|| ||</p>

					<p class="f4">Na viññāṇaṃ attano samanupassanti,||<br />
					na viññāṇa-vantaṃvā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="ctr c">&#9632;</p>

					<p class="f4">Tasmā Tathāgatassa evaṃ puṭṭhassa na evaṃ vyākaraṇaṃ hoti:|| ||</p>

					<p class="f4">'Sassato loko' ti pi,||<br />
					'asassato loko' ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taṃ jīvaṃ taṃ sarīran' ti pi,||<br />
					'aññaṃ jīvaṃ aññaṃ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho Vacchagotto paribbājako uṭṭhāy āsanā yen'āyasmā Mahā Moggallāno ten'upasaṅkami|| ||</p>

					<p class="f4">Upasaṅkamitvā āyasmatā Mahā Moggallānena saddhiṃ sammodi|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi|| ||</p>

					<p class="f4">Eka-m-antaṃ nisinno kho Vacchagotto paribbājako āyasmantaṃ Mahā Moggallānaṃ etad avoca:|| ||</p>

					<p class="f4">"Kiṃ nu kho bho Moggallāna,||<br />
					sassato loko" ti?|| ||</p>

					<p class="f4">"Avyākataṃ kho etaṃ Vaccha mayā:||<br />
					sassato loko" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Moggallāna,||<br />
					asassato loko" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					asassato loko" ti.|| ||</p>

					<p class="ctr c">&#9632;</p>

					<p class="f4">"Kin nu kho bho Moggallāna,||<br />
					antavā loko" ti?|| ||</p>

					<p class="f4">"Avyākataṃ kho etaṃ Vaccha mayā:||<br />
					antavā loko" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Moggallāna,||<br />
					anantavā loko" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					anantavā loko" ti.|| ||</p>

					<p class="ctr c">&#9632;</p>

					<p class="f4">"Kiṃ nu kho bho Moggallāna,||<br />
					taṃ jīvaṃ taṃ sarīran" ti?|| ||</p>

					<p class="f4">"Avyākataṃ kho etaṃ Vaccha, mayā:||<br />
					taṃ jīvaṃ taṃ sarīran" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Moggallāna,||<br />
					aññaṃ jīvaṃ aññaṃ sarīran" ti?|| ||</p>

					<p class="f4">"Etam pi kho Vaccha, avyākataṃ Bhagavatā:||<br />
					aññaṃ jīvaṃ aññaṃ sarīran" ti.|| ||</p>

					<p class="ctr c">&#9632;</p>

					<p class="f4">"Kin nu kho bho Moggallāna,||<br />
					hoti Tathāgato param maraṇā" ti?|| ||</p>

					<p class="f4">"Avyākataṃ kho etaṃ Vaccha mayā:||<br />
					hoti Tathāgato param maraṇā" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Moggallāna,||<br />
					na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					na hoti Tathāgato param maraṇā" ti.|| ||</p>

					<p class="f4">"Kin nu kho Moggallāna,||<br />
					hoti ca na ca hoti Tathāgato param maraṇā" ti?|| ||</p>

					<p class="f4">"Avyākataṃ kho etaṃ Vaccha, mayā:||<br />
					hoti ca na ca hoti Tathāgato param maraṇā" ti.|| ||</p>

					<p class="ctr c">&#9632;</p>

					<p class="f4">"Kiṃ pana bho Moggallāna,||<br />
					n'eva hoti na na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataṃ mayā:||<br />
					n'eva hoti na na hoti Tathāgato param maraṇā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Ko nu kho bho Moggallāna, hetu||<br />
					ko paccayo||<br />
					yena añña-titthiyānaṃ paribbājakānaṃ evaṃ puṭṭhānaṃ evaṃ vyākaraṇaṃ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīranas' ti vā||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti vā?|| ||</p>

					<p class="ctr c">&#9632;</p>

					<p class="f4">Ko pana bho Moggallāna, hetu||<br />
					ko paccayo||<br />
					yena samaṇassa Gotamassa evaṃ puṭṭhassa na evaṃ vyākaraṇaṃ hoti:|| ||</p>

					<p class="f4">'Sassato loko' ti pi,||<br />
					'asassato loko' ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taṃ jīvaṃ taṃ sarīran' ti pi,||<br />
					'aññaṃ jīvaṃ aññaṃ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg397"><span class="f2 g"><b>[397]</b></span></a> "Aññatitthiyā kho Vaccha, paribbājakā||<br />
					rapaṃ attano samanupassanti,||<br />
					rapavantaṃ vā attāṇaṃ,||<br />
					attani vā rapaṃ,||<br />
					rapasmiṃ vā attāṇaṃ;|| ||</p>

					<p class="f4">Vedanaṃ attano samanupassanti,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanasmiṃ vā attāṇaṃ;|| ||</p>

					<p class="f4">Saññaṃ attano samanupassanti,||<br />
					saññā-vantaṃ vā attāṇaṃ,||<br />
					attani vā saññā,||<br />
					saññāsmiṃ vā attāṇaṃ;|| ||</p>

					<p class="f4">Saṅkhāraṃ attano samanupassanti,||<br />
					saṅkhāra-vantaṃ vā attāṇaṃ,||<br />
					attani vā sakhkhāraṃ,||<br />
					saṅkhārasmiṃ vā attāṇaṃ;|| ||</p>

					<p class="f4">Viññāṇaṃ attano samanupassanti,||<br />
					viññāṇa-vantaṃvā attāṇaṃ,||<br />
					attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="ctr c">&#9632;</p>

					<p class="f4">Tasmā añña-titthiyānaṃ paribbājakānaṃ evaṃ puṭṭhānaṃ evaṃ vyākaraṇaṃ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taṃ jīvaṃ taṃ sarīranas' ti vā||<br />
					'aññaṃ jīvaṃ aññaṃ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti.|| ||</p>

					<p class="ctr c">&#9632;</p>

					<p class="f4">Tathāgato ca kho Vaccha,||<br />
					arahaṃ||<br />
					Sammā Sambuddho||<br />
					na rūpaṃ attano samanupassanti||<br />
					na rūpa-vantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ;|| ||</p>

					<p class="f4">Na vedanaṃ attano samanupassanti||<br />
					na vedanā-vantaṃ vā attāṇaṃ,||<br />
					na attani vā vedanaṃ,||<br />
					na vedanasmiṃ vā attāṇaṃ;|| ||</p>

					<p class="f4">Na saññaṃ attano samanupassanti,||<br />
					na saññā-vantaṃ vā attāṇaṃ,||<br />
					na attani vā saññā,||<br />
					na saññāsmiṃ vā attāṇaṃ;|| ||</p>

					<p class="f4">Na saṅkhāraṃ attano samanupassanti,||<br />
					na saṅkhāra-vantaṃ vā attāṇaṃ,||<br />
					na attani vā sakhkhāraṃ,||<br />
					na saṅkhārasmiṃ vā attāṇaṃ;|| ||</p>

					<p class="f4">Na viññāṇaṃ attano samanupassanti,||<br />
					na viññāṇa-vantaṃvā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="ctr c">&#9632;</p>

					<p class="f4">Tasmā Tathāgatassa evaṃ puṭṭhassa na evaṃ vyākaraṇaṃ hoti:|| ||</p>

					<p class="f4">'Sassato loko' ti pi,||<br />
					'asassato loko' ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taṃ jīvaṃ taṃ sarīran' ti pi,||<br />
					'aññaṃ jīvaṃ aññaṃ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Acchariyaṃ bho Moggallāna!|| ||</p>

					<p class="f4">Abbhutaṃ bho Moggallāna!|| ||</p>

					<p class="f4">Yatra hi nāma Satthu ca sāvakassa ca||<br />
					atthenattho vyañjanena vyāñjanaṃ||<br />
					saṃsandissati||<br />
					samessati||<br />
					na vihāyissati||<br />
					yad idaṃ aggapadasmiṃ|| ||</p>

					<p class="f4">Idānāhaṃ bho Moggallāna,||<br />
					samaṇaṃ Gotamaṃ upasaṅkamitvā etam atthaṃ āpucchiṃ.|| ||</p>

					<p class="f4">Samaṇo pi me Gotamo etehi padehi||<br />
					etehi vyañjanehi||<br />
					etam atthaṃ vayākāsi||<br />
					seyyathā pi bhavaṃ Moggallāno.|| ||</p>

					<p class="f4">Acchariyaṃ bho Moggallāna!|| ||</p>

					<p class="f4">Abbhutaṃ bho Moggallāna!|| ||</p>

					<p class="f4">Yatra hi nāma Satthu ca sāvakassa ca||<br />
					atthenattho vyāñjanena vyañjanaṃ||<br />
					saṃsandissati||<br />
					samessati||<br />
					na vibhāyissati||<br />
					yad idaṃ aggapadasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>