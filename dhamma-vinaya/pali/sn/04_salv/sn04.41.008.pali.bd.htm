<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 8." />
<title>SN 4 41 8: Nigantha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					41: Citta Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p8">Sutta 8</a></h4>

					<h1>Nigaṇṭha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.008.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Tena kho pana samayena Nigaṇṭho Nātaputto Macchikāsaṇḍaɱ <a id="pg298"><span class="f2 g"><b>[298]</b></span></a> anuppatto hoti mahatiyā Nigaṇṭhaparisāya saddhiɱ,||<br />
					assosi kho Citto gahapati Nigaṇṭho kira Nātaputto Macchikāsaṇḍaɱ anuppatto mahatiyā Nigaṇṭhaparisāya saddhinti.|| ||</p>

					<p class="f4">Atha kho Citto gahapati sambahulehi upāsakehi saddhiɱ yena Nigaṇṭho Nātaputto ten'upasankami,||<br />
					upasankamitvā nigaṇṭhena nātaputtena saddhiɱ sammodi sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi,||<br />
					eka-m-antaɱ nisinnaɱ kho cittaɱ gahapatiɱ Nigaṇṭho Nātaputto etad avoca:|| ||</p>

					<p class="f4">Saddahasi tvaɱ gahapati samaṇassa Gotamassa atthi avitakko avicāro samādhi,||<br />
					atthi vitakka vicāranaɱ nirodhoti.|| ||</p>

					<p class="f4">Na khvāhaɱ ettha bhante Bhagavato saddhāya gacchāmi:||<br />
					atthi avitakko avicāro samādhi,||<br />
					atthi vitakka-vicārānaɱ nirodhoti.|| ||</p>

					<p class="f4">Evaɱ vutte Nigaṇṭho Nātaputto sakaɱ parisaɱ ulloketvā etad avoca:|| ||</p>

					<p class="f4">Idaɱ bhavanto passantu yāvaujuko cāyaɱ Citto gahapati,||<br />
					yāva asaṭho cāyaɱ Citto gahapati,||<br />
					yāva amāyāvī cāyaɱ Citto gahapati,||<br />
					vātaɱ vā so jālena bādhetabbaɱ maññeyya yo vitakka-vicāre nirodhetabbaɱ maññeyya,||<br />
					sakamuṭṭhinā vā so gaŋgāya sotaɱ āvāretabbaɱ maññeyyāti.|| ||</p>

					<p class="f4">Yo vitakka vicāre nirodhetabbaɱ maññeyyāti.|| ||</p>

					<p class="f4">Taɱ kim maññasi bhante katamaɱ nu kho paṇītataraɱ ñāṇaɱ vā saddhā vāti.|| ||</p>

					<p class="f4">Saddhāya kho gahapati ñāṇaɱ yeva paṇītataraɱ.|| ||</p>

					<p class="f4">Ahaɱ kho bhante yāva-d-eva ākaŋkhāmi vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja <a id="pg299"><span class="f2 g"><b>[299]</b></span></a> viharāmi,||<br />
					ahaɱ kho bhante yāva-d-eva ākaŋkhāmi vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharāmi.|| ||</p>

					<p class="f4">Pītiyā ca virāgā ca upekkhako ca viharati sato ca sampajāno,||<br />
					sukhañca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti:||<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharāmi.|| ||</p>

					<p class="f4">Ahaɱ kho bhante yāva-d-eva ākaŋkhāmi sukhassa ca pahāṇā dukkhassa ca pahāṇā pubb'eva somanassa-domanassānaɱ atthaŋ-gamā adukkha-ɱ-asukhaɱ upekkhāsatiparisuddhiɱ catutthaɱ-jhānaɱ upasampajja viharāmi.|| ||</p>

					<p class="f4">Na so khvāhaɱ bhante evaɱ jānanto evaɱ passanto kassa aññassa samaṇassa vā brāhmaṇassa vā saddhāya gamissāmi||<br />
					"atthi avitakko avicāro samādhi atthi vitakka-vicārānaɱ nirodho" ti.|| ||</p>

					<p class="f4">Evaɱ vutte Nigaṇṭho Nātaputto sakaɱ parisaɱ ulloketvā etad avoca:|| ||</p>

					<p class="f4">Idaɱ bhavanto passantu:||<br />
					yāva anujjuko cāyaɱ Citto gahapati,||<br />
					yāva saṭho cāyaɱ Citto gahapati,||<br />
					yāva māyāvī cāyaɱ citto gahapatīti||<br />
					idan'eva kho te mayaɱ bhante bhāsitaɱ evaɱ ājānāma:||<br />
					"idaɱ bhavanto passantu yāva ujuko cāyaɱ Citto gahapati,||<br />
					 yāva asaṭho cāyaɱ Citto gahapati,||<br />
					yāva amāyāvī cāyaɱ Citto gahapati,||<br />
					idan'eva ca pana te mayaɱ bhante bhāsitaɱ evaɱ ājānāma:|| ||</p>

					<p class="f4">"Idaɱ bhavanto passantu,||<br />
					yāva anujjuko cāyaɱ Citto gahapati,||<br />
					 yāva saṭho cāyaɱ Citto gahapati,||<br />
					yāva māyāvī cāyaɱ citto gahapatī" ti.|| ||</p>

					<p class="f4">Sace te bhante purimaɱ saccaɱ pacjimaɱ te micchā,||<br />
					sace pana te bhante pacchimaɱ saccaɱ purimaɱ te micchā.|| ||</p>

					<p class="f4">Ime kho pana bhante dasa saha-dhammikā pañhā āga-c-chanti,||<br />
					yadā tesaɱ atthaɱ ājāneyyāsi atha maɱ paṭihareyyāsi saddhiɱ Nigaṇṭha parisāya,||<br />
					'eko pañho, eko uddeso, ekaɱ veyyā-karaṇaɱ,||<br />
					dve pañhā, dve uddesā, dve veyyā-karaṇāni,||<br />
					tayo pañhā, tayo uddesā, tīṇī veyyā-karaṇāni,||<br />
					cattāro pañhā, cattāro uddesā, cattārī veyyā-karaṇāni,||<br />
					pañca pañhā, pañca uddesā, pañca veyyā-karaṇāni,||<br />
					cha pañhā, cha uddesā, cha veyyā-karaṇāni,||<br />
					satta pañhā, satta uddesā, satta veyyā-karaṇāni,||<br />
					aṭṭha pañhā, <span class="f3 g"><i>[300]</i></span> aṭṭha uddesā, aṭṭha veyyā-karaṇāni,||<br />
					nava pañhā, nava uddesā, nava veyyā-karaṇāni,||<br />
					dasa pañhā, dasa uddesā, dasa veyyā-karaṇānī' ti.|| ||</p>

					<p class="f4">Atha kho Citto gahapati Nigaṇṭhaɱ Nātaputtaɱ ime dasa saha-dhammike pañhe āpucchitvā uṭṭhāy āsanā pakkāmīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
