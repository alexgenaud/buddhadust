<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 8." />
<title>SN 4 41 8: Nigaṇṭha Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					41. Citta Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p8">Sutta 8</a></h4>

					<h1>Nigaṇṭha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg297"><span class="f2 g"><b>[297]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.008.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Tena kho pana samayena Nigaṇṭho Nātaputto Mac- <a id="pg298"><span class="f2 g"><b>[298]</b></span></a>  chikāsaṇḍaɱ||<br />
					anuppatto hoti mahatiyā Nigaṇṭhaparisāya saddhiɱ.|| ||</p>

					<p class="f4">Assosi kho Citto gahapati:|| ||</p>

					<p class="f4">"Nigaṇṭho kira Nātaputto Macchikāsaṇḍaɱ||<br />
					anuppatto mahatiyā Nigaṇṭhaparisāya saddhin" ti.|| ||</p>

					<p class="f4">Atha kho Citto gahapati||<br />
					sambahulehi upāsakehi saddhiɱ||<br />
					yena Nigaṇṭho Nātaputto ten'upasaṅkami,||<br />
					upasaṅkamitvā Nigaṇṭhena Nātaputtena saddhiɱ sammodi||<br />
					sammodanīyaɱ kathaɱ sārāṇīyaɱ||<br />
					vīti-sāretvā eka-m-antaɱ nisīdi,||<br />
					eka-m-antaɱ nisinnaɱ kho cittaɱ gahapatiɱ Nigaṇṭho Nātaputto etad avoca:|| ||</p>

					<p class="f4">"Saddahasi tvaɱ gahapati samaṇassa Gotamassa||<br />
					atthi avitakko avicāro samādhi,||<br />
					atthi vitakka vicāranaɱ nirodho" ti?|| ||</p>

					<p class="f4">"Na khv'āhaɱ ettha bhante||<br />
					Bhagavato saddhāya gacchāmi:||<br />
					atthi avitakko avicāro samādhi,||<br />
					atthi vitakka-vicārānaɱ nirodho" ti.|| ||</p>

					<p class="f4">Evaɱ vutte Nigaṇṭho Nātaputto||<br />
					sakaɱ parisaɱ ulloketvā etad avoca:|| ||</p>

					<p class="f4">"Idaɱ bhavanto passantu||<br />
					yāva ujuko c'āyaɱ Citto gahapati,||<br />
					yāva asaṭṭho c'āyaɱ Citto gahapati,||<br />
					yāva amāyāvī c'āyaɱ Citto gahapati,||<br />
					vātaɱ vā so jālena bādhetabbaɱ maññeyya||<br />
					yo vitakka-vicāre nirodhetabbaɱ maññeyya,||<br />
					sakamuṭṭhinā vā so Gaṅgāya sotaɱ āvāretabbaɱ maññeyyāti||<br />
					yo vitakka vicāre nirodhetabbaɱ maññeyyā" ti.|| ||</p>

					<p class="f4">"Taɱ kim maññasi bhante?|| ||</p>

					<p class="f4">Katamaɱ nu kho paṇītataraɱ||<br />
					ñāṇaɱ vā saddhā vā" ti?|| ||</p>

					<p class="f4">"Saddhāya kho gahapati ñāṇaɱ yeva paṇītataran" ti.|| ||</p>

					<p class="f4">"Ahaɱ kho bhante yāva-d-eva ākaṅkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja <a id="pg299"><span class="f2 g"><b>[299]</b></span></a> viharāmi.|| ||</p>

					<p class="f4">Ahaɱ kho bhante yāva-d-eva ākaṅkhāmi||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharāmi.|| ||</p>

					<p class="f4">Pītiyā ca||<br />
					virāgā ca||<br />
					upekkhako ca||<br />
					viharati sato ca||<br />
					sampajāno sukhañ ca||<br />
					kāyena paṭisaɱvedeti||<br />
					yaɱ taɱ ariyā ācikkhanti:||<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharāmi.|| ||</p>

					<p class="f4">Ahaɱ kho bhante yāva-d-eva ākaṅkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa-domanassānaɱ atthaṅ-gamā||<br />
					adukkha-ɱ-asukhaɱ||<br />
					upekkhā-sati-parisuddhiɱ||<br />
					catutthaɱ-jhānaɱ upasampajja viharāmi.|| ||</p>

					<p class="f4">Na so khv'āhaɱ bhante||<br />
					evaɱ jānanto||<br />
					evaɱ passanto||<br />
					kassa aññassa samaṇassa vā||<br />
					brāhmaṇassa vā||<br />
					saddhāya gamissāmi||<br />
					'atthi avitakko avicāro samādhi||<br />
					atthi vitakka-vicārānaɱ nirodho' ti" ti.|| ||</p>

					<p class="f4">Evaɱ vutte Nigaṇṭho Nātaputto||<br />
					sakaɱ parisaɱ ulloketvā etad avoca:|| ||</p>

					<p class="f4">"Idaɱ bhavanto passantu:||<br />
					yāva anujjuko c'āyaɱ Citto gahapati,||<br />
					yāva saṭho c'āyaɱ Citto gahapati,||<br />
					yāva māyāvī c'āyaɱ citto gahapatī" ti.|| ||</p>

					<p class="f4">"Idan'eva kho te mayaɱ bhante bhāsitaɱ||<br />
					evaɱ ājānāma:||<br />
					'Idaɱ bhavanto passantu||<br />
					yāva ujuko c'āyaɱ Citto gahapati,||<br />
					yāva asaṭho c'āyaɱ Citto gahapati,||<br />
					yāva amāyāvī c'āyaɱ Citto gahapati' ti.|| ||</p>

					<p class="f4">Idan'eva ca pana te mayaɱ bhante||<br />
					bhāsitaɱ evaɱ ājānāma:|| ||</p>

					<p class="f4">'Idaɱ bhavanto passantu,||<br />
					yāva anujjuko c'āyaɱ Citto gahapati,||<br />
					yāva saṭho c'āyaɱ Citto gahapati,||<br />
					yāva māyāvī c'āyaɱ citto gahapatī' ti.|| ||</p>

					<p class="f4">Sace te bhante purimaɱ saccaɱ||<br />
					pacjimaɱ te micchā,||<br />
					sace pana te bhante pacchimaɱ saccaɱ||<br />
					purimaɱ te micchā.|| ||</p>

					<p class="f4">Ime kho pana bhante dasa saha-dhammikā pañhā āga-c-chanti,||<br />
					yadā tesaɱ atthaɱ ājāneyyāsi atha maɱ paṭihareyyāsi saddhiɱ Nigaṇṭha parisāya:|| ||</p>

					<p class="f4">'Eko pañho,||<br />
					eko uddeso,||<br />
					ekaɱ veyyākaraṇaɱ.|| ||</p>

					<p class="f4">Dve pañhā, dve uddesā, dve veyyākaraṇāni.|| ||</p>

					<p class="f4">Tayo pañhā, tayo uddesā, tīṇī veyyākaraṇāni.|| ||</p>

					<p class="f4">Cattāro pañhā, cattāro uddesā, cattārī veyyākaraṇāni.|| ||</p>

					<p class="f4">Pañca pañhā, pañca uddesā, pañca veyyākaraṇāni.|| ||</p>

					<p class="f4">Cha pañhā, cha uddesā, cha veyyākaraṇāni.|| ||</p>

					<p class="f4">Satta pañhā, satta uddesā, satta veyyākaraṇāni.|| ||</p>

					<p class="f4">Aṭṭha pañhā, <span class="f3 g"><i>[300]</i></span> aṭṭha uddesā, aṭṭha veyyākaraṇāni.|| ||</p>

					<p class="f4">Nava pañhā, nava uddesā, nava veyyākaraṇāni.|| ||</p>

					<p class="f4">Sasa pañhā, dasa uddesā, dasa veyyākaraṇānī" ti.|| ||</p>

					<p class="f4">Atha kho Citto gahapati Nigaṇṭhaɱ Nātaputtaɱ ime dasa saha-dhammike pañhe||<br />
					āpucchitvā uṭṭhāy āsanā pakkāmīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
