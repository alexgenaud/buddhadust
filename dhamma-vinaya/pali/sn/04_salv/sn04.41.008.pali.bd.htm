<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 8." />
<title>SN 4 41 8: Nigaṇṭha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					41. Citta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p8">Sutta 8</a></h4>

					<h1>Nigaṇṭha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg297"><span class="f2 g"><b>[297]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.008.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Tena kho pana samayena Nigaṇṭho Nātaputto Mac- <a id="pg298"><span class="f2 g"><b>[298]</b></span></a>  chikāsaṇḍaṃ||<br />
					anuppatto hoti mahatiyā Nigaṇṭhaparisāya saddhiṃ.|| ||</p>

					<p class="f4">Assosi kho Citto gahapati:|| ||</p>

					<p class="f4">"Nigaṇṭho kira Nātaputto Macchikāsaṇḍaṃ||<br />
					anuppatto mahatiyā Nigaṇṭhaparisāya saddhin" ti.|| ||</p>

					<p class="f4">Atha kho Citto gahapati||<br />
					sambahulehi upāsakehi saddhiṃ||<br />
					yena Nigaṇṭho Nātaputto ten'upasaṇkami,||<br />
					upasaṇkamitvā Nigaṇṭhena Nātaputtena saddhiṃ sammodi||<br />
					sammodanīyaṃ kathaṃ sārāṇīyaṃ||<br />
					vīti-sāretvā eka-m-antaṃ nisīdi,||<br />
					eka-m-antaṃ nisinnaṃ kho cittaṃ gahapatiṃ Nigaṇṭho Nātaputto etad avoca:|| ||</p>

					<p class="f4">"Saddahasi tvaṃ gahapati samaṇassa Gotamassa||<br />
					atthi avitakko avicāro samādhi,||<br />
					atthi vitakka vicāranaṃ nirodho" ti?|| ||</p>

					<p class="f4">"Na khv'āhaṃ ettha bhante||<br />
					Bhagavato saddhāya gacchāmi:||<br />
					atthi avitakko avicāro samādhi,||<br />
					atthi vitakka-vicārānaṃ nirodho" ti.|| ||</p>

					<p class="f4">Evaṃ vutte Nigaṇṭho Nātaputto||<br />
					sakaṃ parisaṃ ulloketvā etad avoca:|| ||</p>

					<p class="f4">"Idaṃ bhavanto passantu||<br />
					yāva ujuko c'āyaṃ Citto gahapati,||<br />
					yāva asaṭṭho c'āyaṃ Citto gahapati,||<br />
					yāva amāyāvī c'āyaṃ Citto gahapati,||<br />
					vātaṃ vā so jālena bādhetabbaṃ maññeyya||<br />
					yo vitakka-vicāre nirodhetabbaṃ maññeyya,||<br />
					sakamuṭṭhinā vā so Gaṇgāya sotaṃ āvāretabbaṃ maññeyyāti||<br />
					yo vitakka vicāre nirodhetabbaṃ maññeyyā" ti.|| ||</p>

					<p class="f4">"Taṃ kim maññasi bhante?|| ||</p>

					<p class="f4">Katamaṃ nu kho paṇītataraṃ||<br />
					ñāṇaṃ vā saddhā vā" ti?|| ||</p>

					<p class="f4">"Saddhāya kho gahapati ñāṇaṃ yeva paṇītataran" ti.|| ||</p>

					<p class="f4">"Ahaṃ kho bhante yāva-d-eva ākaṇkhāmi||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja <a id="pg299"><span class="f2 g"><b>[299]</b></span></a> viharāmi.|| ||</p>

					<p class="f4">Ahaṃ kho bhante yāva-d-eva ākaṇkhāmi||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharāmi.|| ||</p>

					<p class="f4">Pītiyā ca||<br />
					virāgā ca||<br />
					upekkhako ca||<br />
					viharati sato ca||<br />
					sampajāno sukhañ ca||<br />
					kāyena paṭisaṃvedeti||<br />
					yaṃ taṃ ariyā ācikkhanti:||<br />
					'Upekkhako satimā sukha-vihārī' ti,||<br />
					tatiyaṃ-jhānaṃ upasampajja viharāmi.|| ||</p>

					<p class="f4">Ahaṃ kho bhante yāva-d-eva ākaṇkhāmi||<br />
					sukhassa ca pahāṇā||<br />
					dukkhassa ca pahāṇā||<br />
					pubb'eva somanassa-domanassānaṃ atthaṇgamā||<br />
					adukkha-ṃ-asukhaṃ||<br />
					upekkhā-sati-parisuddhiṃ||<br />
					catutthaṃ-jhānaṃ upasampajja viharāmi.|| ||</p>

					<p class="f4">Na so khv'āhaṃ bhante||<br />
					evaṃ jānanto||<br />
					evaṃ passanto||<br />
					kassa aññassa samaṇassa vā||<br />
					brāhmaṇassa vā||<br />
					saddhāya gamissāmi||<br />
					'atthi avitakko avicāro samādhi||<br />
					atthi vitakka-vicārānaṃ nirodho' ti" ti.|| ||</p>

					<p class="f4">Evaṃ vutte Nigaṇṭho Nātaputto||<br />
					sakaṃ parisaṃ ulloketvā etad avoca:|| ||</p>

					<p class="f4">"Idaṃ bhavanto passantu:||<br />
					yāva anujjuko c'āyaṃ Citto gahapati,||<br />
					yāva saṭho c'āyaṃ Citto gahapati,||<br />
					yāva māyāvī c'āyaṃ citto gahapatī" ti.|| ||</p>

					<p class="f4">"Idan'eva kho te mayaṃ bhante bhāsitaṃ||<br />
					evaṃ ājānāma:||<br />
					'Idaṃ bhavanto passantu||<br />
					yāva ujuko c'āyaṃ Citto gahapati,||<br />
					yāva asaṭho c'āyaṃ Citto gahapati,||<br />
					yāva amāyāvī c'āyaṃ Citto gahapati' ti.|| ||</p>

					<p class="f4">Idan'eva ca pana te mayaṃ bhante||<br />
					bhāsitaṃ evaṃ ājānāma:|| ||</p>

					<p class="f4">'Idaṃ bhavanto passantu,||<br />
					yāva anujjuko c'āyaṃ Citto gahapati,||<br />
					yāva saṭho c'āyaṃ Citto gahapati,||<br />
					yāva māyāvī c'āyaṃ citto gahapatī' ti.|| ||</p>

					<p class="f4">Sace te bhante purimaṃ saccaṃ||<br />
					pacjimaṃ te micchā,||<br />
					sace pana te bhante pacchimaṃ saccaṃ||<br />
					purimaṃ te micchā.|| ||</p>

					<p class="f4">Ime kho pana bhante dasa saha-dhammikā pañhā āga-c-chanti,||<br />
					yadā tesaṃ atthaṃ ājāneyyāsi atha maṃ paṭihareyyāsi saddhiṃ Nigaṇṭha parisāya:|| ||</p>

					<p class="f4">'Eko pañho,||<br />
					eko uddeso,||<br />
					ekaṃ veyyākaraṇaṃ.|| ||</p>

					<p class="f4">Dve pañhā, dve uddesā, dve veyyākaraṇāni.|| ||</p>

					<p class="f4">Tayo pañhā, tayo uddesā, tīṇī veyyākaraṇāni.|| ||</p>

					<p class="f4">Cattāro pañhā, cattāro uddesā, cattārī veyyākaraṇāni.|| ||</p>

					<p class="f4">Pañca pañhā, pañca uddesā, pañca veyyākaraṇāni.|| ||</p>

					<p class="f4">Cha pañhā, cha uddesā, cha veyyākaraṇāni.|| ||</p>

					<p class="f4">Satta pañhā, satta uddesā, satta veyyākaraṇāni.|| ||</p>

					<p class="f4">Aṭṭha pañhā, <span class="f3 g"><i>[300]</i></span> aṭṭha uddesā, aṭṭha veyyākaraṇāni.|| ||</p>

					<p class="f4">Nava pañhā, nava uddesā, nava veyyākaraṇāni.|| ||</p>

					<p class="f4">Sasa pañhā, dasa uddesā, dasa veyyākaraṇānī" ti.|| ||</p>

					<p class="f4">Atha kho Citto gahapati Nigaṇṭhaṃ Nātaputtaṃ ime dasa saha-dhammike pañhe||<br />
					āpucchitvā uṭṭhāy āsanā pakkāmīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
