<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 188. The Buddha likens sense experience to the ocean in which the world, for the most part is drowned, tangled up and bound down. He who can get rid of lust, anger and blindness has transcended this ocean with it's great dangers." />
<title>SN 4 35 188: Samudda Suttam (2)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsa Catutthaɱ<br />
					3. Samudda Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p188">Sutta 188</a></h4>

					<h1>Samudda Suttaɱ (2)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg157"><span class="f2 g"><b>[157]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.188.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.229.bodh.wp.htm">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"'Samuddo! Samuddo!' ti bhikkhave||<br />
					a-s-sutavā puthujjano <a id="pg158"><span class="f2 g"><b>[158]</b></span></a> bhāsati.|| ||</p>

					<p class="f4">Neso bhikkhave ariyassa vinaye samuddo,||<br />
					mahā eso bhikkhave udakarāsi,||<br />
					mahā udakaṇṇavo.|| ||</p>

					<p class="f4">Santi bhikkhave cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Ayaɱ vuccati bhikkhave ariyassa vinaye samuddo.|| ||</p>

					<p class="f4">Etthāyaɱ sa-devako loko||<br />
					sa-mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yebhuyyena samunnā tantā-kula-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaɱ||<br />
					duggatiɱ||<br />
					vinipātaɱ||<br />
					saɱsāraɱ||<br />
					nāti-vattanti.|| ||</p>

					<p class="ctr c">&#9632;</p>

					<p class="f4">Santi bhikkhave sota viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Ayaɱ vuccati bhikkhave ariyassa vinaye samuddo.|| ||</p>

					<p class="f4">Etthāyaɱ sa-devako loko||<br />
					sa-mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yebhuyyena samunnā tantā-kula-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaɱ||<br />
					duggatiɱ||<br />
					vinipātaɱ||<br />
					saɱsāraɱ||<br />
					nāti-vattanti.|| ||</p>

					<p class="ctr c">&#9632;</p>

					<p class="f4">Santi bhikkhave ghāna viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Ayaɱ vuccati bhikkhave ariyassa vinaye samuddo.|| ||</p>

					<p class="f4">Etthāyaɱ sa-devako loko||<br />
					sa-mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yebhuyyena samunnā tantā-kula-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaɱ||<br />
					duggatiɱ||<br />
					vinipātaɱ||<br />
					saɱsāraɱ||<br />
					nāti-vattanti.|| ||</p>

					<p class="ctr c">&#9632;</p>

					<p class="f4">Santi bhikkhave jivhā viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Ayaɱ vuccati bhikkhave ariyassa vinaye samuddo.|| ||</p>

					<p class="f4">Etthāyaɱ sa-devako loko||<br />
					sa-mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yebhuyyena samunnā tantā-kula-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaɱ||<br />
					duggatiɱ||<br />
					vinipātaɱ||<br />
					saɱsāraɱ||<br />
					nāti-vattanti.|| ||</p>

					<p class="ctr c">&#9632;</p>

					<p class="f4">Santi bhikkhave kāya viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Ayaɱ vuccati bhikkhave ariyassa vinaye samuddo.|| ||</p>

					<p class="f4">Etthāyaɱ sa-devako loko||<br />
					sa-mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yebhuyyena samunnā tantā-kula-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaɱ||<br />
					duggatiɱ||<br />
					vinipātaɱ||<br />
					saɱsāraɱ||<br />
					nāti-vattanti.|| ||</p>

					<p class="ctr c">&#9632;</p>

					<p class="f4">Santi bhikkhave mano viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Ayaɱ vuccati bhikkhave ariyassa vinaye samuddo.|| ||</p>

					<p class="f4">Etthāyaɱ sa-devako loko||<br />
					sa-mārako||<br />
					sabrahmako||<br />
					sa-s-samaṇa-brāhmaṇī-pajā||<br />
					sadeva-manussā||<br />
					yebhuyyena samunnā tantā-kula-jātā||<br />
					guḷā-guṇṭhika-jātā||<br />
					muñja-babbaja-bhūtā||<br />
					apāyaɱ||<br />
					duggatiɱ||<br />
					vinipātaɱ||<br />
					saɱsāraɱ||<br />
					nāti-vattanti.|| ||</p>

					<p class="f4"><span class="f3"><sup>[<a id="edfn1" href="#edn1">ed1</a>]</sup></span>Yassa rāgo ca||<br />
					doso ca||<br />
					avijjā ca||<br />
					virājitā so imaɱ samuddaɱ sagāhaɱ sarakkhasaɱ saūmibhayaɱ duttaraɱ accatari.|| ||</p>

					      <p class="f4 in2">Saŋgātigo maccujaho nirūpadhi||<br />
							Pahāya dukkhaɱ apuna-b-bhavāya||<br />
							Atthaŋgato so na pamāṇam eti||<br />
							Amohayī maccurājanti brūmī" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The PTS Pali and Woodward's translation both include this in the next sutta, but the internal reference is clearly to the ocean of this sutta.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
