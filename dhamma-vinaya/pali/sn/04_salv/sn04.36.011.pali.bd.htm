<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 11." />
<title>SN 4 36 11: Rahogata Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					36: Vedanā Saɱyutta<br />
					II. Rahogata Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p11">Sutta 11</a></h4>

					<h1>Rahogata Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/bit/bit-78.htm#p78b">bit</a>][<a href="../../../../dhamma-vinaya/pts/sn/04_salv/sn04.36.011.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.011.than.ati.htm#p1">than</a>][<a href="../../../../dhamma-vinaya/ati/sn/04_salv/sn04.36.011.nypo.ati.htm#p1">nypo</a>][<a href="../../../../dhamma-vinaya/wp/sn/04_salv/sn04.36.011.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Idha mayhaɱ bhante raho-gatassa paṭisallīnassa evaɱ cetaso parivitakko udapādi:|| ||</p>

					<p class="f4">'Tisso vedanā vuttā Bhagavatā,||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā tisso vedanā vuttā Bhagavatā.|| ||</p>

					<p class="f4">Vuttaɱ kho pan'etaɱ Bhagavatā:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="f4">Kiɱ nu kho etaɱ ca Bhagavatā sandhāya bhāsitaɱ:|| ||</p>

					<p class="f4">'Yaɱ kiñca vedayitaɱ taɱ dukkhasmin' ti?"|| ||</p>

					<p class="f4">"Sādhu, sādhu bhikkhu!|| ||</p>

					<p class="f4">Tisso imā bhikkhu vedanā vuttā mayā,||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā tisso vedanā vuttā mayā.|| ||</p>

					<p class="f4">Vuttaɱ kho pan'etaɱ bhikkhu mayā|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="ctr c">&#9632;</p>

					<p class="f4">Taɱ kho pan'etaɱ bhikkhu mayā sankhārānaɱ yeva||<br />
					aniccataɱ sandhāya bhāsitaɱ:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="ctr c">&#9632;</p>

					<p class="f4">Taɱ kho pan'etaɱ bhikkhu mayā sankhārānaɱ yeva||<br />
					khaya-dhammataɱ sandhāya bhāsitaɱ:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="ctr c">&#9632;</p>

					<p class="f4">Taɱ kho pan'etaɱ bhikkhu mayā sankhārānaɱ yeva||<br />
					vaya-dhammataɱ sandhāya bhāsitaɱ:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="ctr c">&#9632;</p>

					<p class="f4">Taɱ kho pan'etaɱ bhikkhu mayā sankhārānaɱ yeva||<br />
					virāga-dhammataɱ sandhāya bhāsitaɱ:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="ctr c">&#9632;</p>

					<p class="f4">Taɱ kho pan'etaɱ bhikkhu mayā sankhārānaɱ yeva <a id="pg217"><span class="f2 g"><b>[217]</b></span></a> nirodha-dhammataɱ sandhāya bhāsitaɱ:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p class="ctr c">&#9632;</p>

					<p class="f4">Taɱ kho pan'etaɱ bhikkhu mayā sankhārānaɱ yeva||<br />
					vipari-ṇāma-dhammataɱ sandhāya bhāsitaɱ:|| ||</p>

					<p class="f4">'Yaɱ kiñci vedayitaɱ taɱ dukkhasmin' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Atha kho pana bhikkhu mayā anupubba.|| ||</p>

					<p class="f4">Sankhārānaɱ nirodho akkhāto,||<br />
					paṭhamaɱ-jhānaɱ samāpannassa vācā niruddhā hoti,||<br />
					dutiyaɱ-jhānaɱ samāpannassa vitakka-vicārā niruddhā honti,||<br />
					tatiyaɱ-jhānaɱ samāpannassa pīti niruddhā hoti,||<br />
					catutthaɱ-jhānaɱ samāpannassa assāsapassāsā niruddhā honti,||<br />
					Ākāsanañ-c'āyatanaɱ samāpannassa rūpa-saññā niruddhā hoti,||<br />
					Viññāṇañ-c'āyatanaɱ samāpannassa Ākāsanañ-c'āyatanasaññā niruddhā hoti,||<br />
					Ākiñcaññ'āyatanaɱ samāpannassa Viññāṇañ-c'āyatanasaññā niruddhā hoti,||<br />
					N'eva-saññā-nā-saññ'āyatanaɱ samāpannassa Ākiñcaññ'āyatanasaññā niruddhā hoti,||<br />
					saññā-vedayita-nirodhaɱ samāpannassa saññā ca vedanā ca niruddhā honti,||<br />
					khīṇ'āsavassa bhikkhuno rāgo niruddho hoti||<br />
					doso niruddho hoti,||<br />
					moho niruddho hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Atha kho pana bhikkhu mayā anupubbasankhārānaɱ vūpasamo akkhāto.|| ||</p>

					<p class="f4">Paṭhamaɱ-jhānaɱ samāpannassa vācā vūpasantā hoti,||<br />
					dutiyaɱ-jhānaɱ samāpannassa vitakka-vicārā vūpasantā honti,||<br />
					tatiyaɱ-jhānaɱ samāpannassa pīti vūpasantā hoti,||<br />
					catutthaɱ-jhānaɱ samāpannassa assāsapassāsā vūpasantā honti,||<br />
					Ākāsanañ-c'āyatanaɱ samāpannassa rūpa-saññā vūpasantā hoti,||<br />
					Viññāṇañ-c'āyatanaɱ samāpannassa Ākāsanañ-c'āyatanasaññā vūpasantā hoti,||<br />
					Ākiñcaññ'āyatanaɱ samāpannassa Viññāṇañ-c'āyatanasaññā vūpasantā hoti,||<br />
					N'eva-saññā-nā-saññ'āyatanaɱ samāpannassa Ākiñcaññ'āyatanasaññā vūpasantā hoti,||<br />
					saññā-vedayita-nirodhaɱ samāpannassa saññā ca vedanā ca vūpasantā honti,||<br />
					khīṇ'āsavassa bhikkhuno rāgo vūpasanto hoti||<br />
					doso vūpasanto hoti,||<br />
					moho vūpasanto hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Chayimā bhikkhu passaddhiyo:|| ||</p>

					<p class="f4">Paṭhamaɱ-jhānaɱ samāpannassa vācā paṭi-p-passaddhā hoti,||<br />
					dutiyaɱ-jhānaɱ samāpannassa vitakka-vicārā paṭi-p-passaddhā honti,||<br />
					tatiyaɱ-jhānaɱ samāpannassa pīti paṭi-p-passaddhā hoti,||<br />
					catutthaɱ samāpannassa assāsapassāsā paṭi-p-passaddhā <a id="pg218"><span class="f2 g"><b>[218]</b></span></a> honti,||<br />
					saññā-vedayita-nirodhaɱ samāpannassa saññā ca vedanā ca paṭi-p-passaddhā honti,||<br />
					khīṇāsavassa bhikkhuno rāgo paṭippassaddho hoti,||<br />
					doso paṭippassaddho hoti,||<br />
					moho paṭippassaddho hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>