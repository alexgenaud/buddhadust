<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 116. The Buddha states that the end of the world is not to be reached by finding the end of the world but also that the end of pain cannot be reached without finding the end of the world. The bhikkhus question Ānanda about this teaching in brief and Ānanda explains that the meaning is that in the Buddha's system the world is to be understood as experiencing through the senses. The Buddha confirms Ānanda's explanation." />
<title>SN 4 35 116: Paṭhama Loka-Kāma-Guṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					2. Loka-Kāma-Guṇa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p116">Sutta 116</a></h4>

					<h1>Paṭhama Loka-Kāma-Guṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg93"><span class="f2 g"><b>[93]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.116.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.116.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.35.116.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī" ti.|| ||</p>

					<p class="f4">Idaṃ vatvā Bhagavā uṭṭhāy āsanā vihāraṃ pāvisi.|| ||</p>

					<p class="f4">3. Atha kho tesaṃ bhikkhūnaṃ acira-pakkantassa Bhagavato etad ahosi:|| ||</p>

					<p class="f4">"Idaṃ kho no āvuso Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">'Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī' ti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā" ti?|| ||</p>

					<p class="f4">Atha kho tesaṃ bhikkhūnaṃ etad ahosi:|| ||</p>

					<p class="f4">"Ayaṃ kho āyasmā Ānando Satthu c'eva saṃvaṇṇito,||<br />
					sambhāvito ca viññūnaṃ sabrahma-cārīnaṃ.|| ||</p>

					<p class="f4">Pahoti ca āyasmā Ānando imassa Bhagavatā saṇkhittena uddesassa uddiṭṭhassa vitthārena atthaṃ vibhajituṃ. || ||</p>

					<p class="f4">Yaṃ nūna mayaṃ yenā yasmā Ānando tenupasaṇkameyyāma.|| ||</p>

					<p class="f4">Upasan-kamitvā āyasmantaṃ Ānandaṃ etam atthaṃ paṭipuccheyyāmā" ti.|| ||</p>

					<p class="f4">Atha kho te bhikkhū yen'āyasmā Ānando ten'upasaṇkamiṃsu.|| ||</p>

					<p class="f4">Upasan-kamitvā āyasmatā Ānandena saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū āyasmantaṃ <a id="pg94"><span class="f2 g"><b>[94]</b></span></a> Ānandaṃ etad avocuṃ:|| ||</p>

					<p class="f4">"Idaṃ kho no āvuso Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">"Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī" ti.|| ||</p>

					<p class="f4">Tesaṃ no āvuso amhākaṃ acira-pakkantassa Bhagavato etad ahosi:|| ||</p>

					<p class="f4">'Idaṃ kho no āvuso Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">"Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī" ti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā" ti?|| ||</p>

					<p class="f4">Atha kho tesaṃ bhikkhūnaṃ etad ahosi:|| ||</p>

					<p class="f4">"Ayaṃ kho āyasmā Ānando Satthu c'eva saṃvaṇṇito,||<br />
					sambhāvito ca viññūnaṃ sabrahma-cārīnaṃ.|| ||</p>

					<p class="f4">Pahoti ca āyasmā Ānando imassa Bhagavatā saṇkhittena uddesassa uddiṭṭhassa vitthārena atthaṃ vibhajituṃ. || ||</p>

					<p class="f4">Yannūna mayaṃ yen'āyasmā Ānando ten'upasaṇkameyyāma.|| ||</p>

					<p class="f4">Upasan-kamitvā āyasmantaṃ Ānandaṃ etam atthaṃ paṭipuccheyyāmā' ti.|| ||</p>

					<p class="f4">Vibhajatāyasmā Ānando" ti.|| ||</p>

					<p class="ctr c">&#9632;</p>

					<p class="f4">"Seyyathā pi āvuso puriso sāratthiko sāragavesī sārapariyesanaṃ caramāno mahato rukkhassa tiṭṭhato sāravato ati-k-kammeva mūlaṃ ati-k-kamma khandhaṃ sākhāpalāse sāraṃ pariyesitabbaṃ maññeyya evaṃ sampadam idaṃ.|| ||</p>

					<p class="f4">Āyasmantānaṃ satthari sammukhī-bhūte taṃ Bhagavantaṃ atisitvā amhe etam atthaṃ paṭipucchitabbaṃ maññatha.|| ||</p>

					<p class="f4">So āvuso Bhagavā||<br />
					jānaṃ jānāti||<br />
					passaṃ passati||<br />
					cakkhu-bhūto||<br />
					ñāṇa-bhūto||<br />
					dhamma-bhūto||<br />
					brahma-bhūto||<br />
					vattā pavattā atthassa ninnetā amatassa dātā dhammassāmī Tathāgato.|| ||</p>

					<p class="f4">So c'eva panetassa kālo ahosi,||<br />
					yaṃ Bhagavantaṃ yeva etam atthaṃ paṭipucchey- <a id="pg95"><span class="f2 g"><b>[95]</b></span></a> yātha,||<br />
					yathā vo Bhagavā vyākareyya tathā taṃ dhāreyyāthā" ti.|| ||</p>

					<p class="ctr c">&#9632;</p>

					<p class="f4">"Addh'āvuso Ānanda Bhagavā||<br />
					jānaṃ jānāti||<br />
					passaṃ passati||<br />
					cakkhu-bhūto||<br />
					ñāṇa-bhūto||<br />
					dhamma-bhūto||<br />
					brahma-bhūto||<br />
					vattā pavattā atthassa ninnetā amatassa dātā dhammassāmī Tathāgato.|| ||</p>

					<p class="f4">So c'eva panetassa kālo ahosi yaṃ Bhagavantaṃ yeva etam atthaṃ paṭipuccheyyāma,||<br />
					yathā no Bhagavā vyākareyya tathā naṃ dhāreyyāma.|| ||</p>

					<p class="f4">Api cāyasmā Ānando Satthu c'eva saṃvaṇṇito sambhāvito ca viññūnaṃ sabrahma-cārīnaṃ,||<br />
					pahoti cāyasmā Ānando imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ,||<br />
					vibhajatāyāsmā Ānando agaruṃ karitvā" ti.|| ||</p>

					<p class="ctr c">&#9632;</p>

					<p class="f4">"Tenā h'āvuso suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evam āvuso" ti kho te bhikkhū āyasmato Ānandassa paccassosuṃ.|| ||</p>

					<p class="f4">Āyasmā Ānando etad avoca:|| ||</p>

					<p class="f4">"Yaṃ kho vo āvuso Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">'Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī' ti.|| ||</p>

					<p class="f4">Imassa khv'āhaṃ āvuso Bhagavatā saṇkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi:|| ||</p>

					<p class="f4">Yena kho āvuso lokasmiṃ lokasaññi hoti lokamānī, ayaṃ vuccati ariyassa vinaye loko. Kena cāvuso lokasmiṃ lokasaññī hoti lokamānī?|| ||</p>

					<p class="f4">Cakkhunā kho āvuso lokasmiṃ lokasaññi hoti lokamānī,||<br />
					sotena kho āvuso lokasmiṃ lokasaññi hoti lokamāni,||<br />
					ghānena kho āvuso lokasmiṃ lokasaññi hoti lokamāni,||<br />
					jivhāya kho āvuso lokasmiṃ lokasaññi hoti lokamāni,||<br />
					kāyena kho āvuso lokasmiṃ lokasaññi hoti lokamānī,||<br />
					manena kho āvuso lokasmiṃ lokasaññi hoti lokamānī.|| ||</p>

					<p class="f4">Yena kho āvuso lokasmiṃ lokasaññī hoti lokamānī||<br />
					ayaṃ vuccati ariyassa vinaye loko.|| ||</p>

					<p class="f4"><a id="pg96"><span class="f2 g"><b>[96]</b></span></a> Yaṃ kho vo āvuso Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">'Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī' ti.|| ||</p>

					<p class="f4">Imassa khv'āhaṃ āvuso Bhagavatā saṇkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi.|| ||</p>

					<p class="f4">Ākaṇkha-mānā ca pana tumhe āyasmanto, Bhagavantaṃ yeva upasaṇkamitvā etam atthaṃ paṭipuccheyyātha.|| ||</p>

					<p class="f4">Yathā vo Bhagavā vyākaroti tathā naṃ dhāreyyāthā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Evam āvuso" ti kho te bhikkhū āyasmato Ānandassa paṭissutavā uṭṭhāy āsanā yena Bhagavā ten'upasaṇkamiṃsu,||<br />
					upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Yaṃ kho no bhante, Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">'Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī' ti.|| ||</p>

					<p class="f4">Tesaṃ no bhante amhākaṃ acira-pakkantassa Bhagavato etad ahosi:|| ||</p>

					<p class="f4">Idaṃ kho no āvuso, Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho|| ||</p>

					<p class="f4">'Nāhaṃ bhikkhave gamanena lokassa antaṃ ñāteyyaṃ daṭṭheyyaṃ patteyyan ti vadāmi||<br />
					na ca panāhaṃ bhikkhave appatvā lokassa antaṃ dukkhassa antakiriyaṃ vadāmī' ti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā" ti.|| ||</p>

					<p class="f4">Tesaṃ no bhante amhākaṃ etad ahosi:|| ||</p>

					<p class="f4">'Ayaṃ <a id="pg97"><span class="f2 g"><b>[97]</b></span></a> kho āyasmā Ānando Satthuc'eva saṃvaṇṇito saṃbhāvito ca viññūnaṃ sabrahma-cārīnaṃ,||<br />
					pahoti cāyasmā Ānando imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yan nūna mayaṃ yen'āyasmā Ānando tenupasaṇkameyyāma,||<br />
					upasaṇkamitvā āyasmantaṃ Ānandaṃ etam atthaṃ paṭipuccheyyāmā' ti.|| ||</p>

					<p class="f4">Atha kho mayaṃ bhante yen'āyasmā Ānando ten'upasaṇkamimha||<br />
					upasaṇkamitvā āyasmantaṃ Ānandaṃ etam atthaṃ paṭipucchimha.|| ||</p>

					<p class="f4">Tesaṃ no h'etaṃ bhante, āyasmatā Ānandena imehi ākārehi imehi padehi imehi vyañjanehi attho vibhatto" ti.|| ||</p>

					<p class="ctr c">&#9632;</p>

					<p class="f4">"Paṇḍito bhikkhave Ānando, mahā-pañño bhikkhave Ānando,||<br />
					maṃ ce pi tumhe bhikkhave etam atthaṃ paṭipuccheyyātha,||<br />
					aham pi ca taṃ evam eva vyākareyyaṃ,||<br />
					yathā taṃ Ānandena vyākataṃ.|| ||</p>

					<p class="f4">Eso ce va tassa attho,||<br />
					evaṃ ca taṃ dhāreyyāthā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>