<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 19. The Buddha explains that he has taught an understanding of sense experience in multiple ways each of which is complimentary, not contradictory with the others. He then teaches his understanding of pleasure by describing a progression from gross sensual pleasures to the sublime pleasure of the ending of perception and sense experience." />
<title>SN 4 36 19: Pañca-k-aṅga Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					2. Raho-Gata Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p19">Sutta 19</a></h4>

					<h1>Pañca-k-aṅga Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.019.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.019.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.36.019.nypo.ati.htm#p1">nypo</a>]</span> Evaṃ me sutaṃ:|| ||</p>

					<p class="f4">Atha kho Pañca-k-aṅgo thapati yen'āyasmā Udāyī ten'upasaṅkami.|| ||</p>

					<p class="f4">Upasaṅkamitvā āyasmantaṃ Udāyiṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Pañca-k-aṅgo thapati āyasmantaṃ Udāyiṃ etad avoca:|| ||</p>

					<p class="f4">"Kati nu kho bhante Udāyī vedanā vuttā Bhagavatā" ti?|| ||</p>

					<p class="ctr c">&#9632;</p>

					<p class="f4">"Tisso kho gahapati vedanā vuttā Bhagavatā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā kho gahapati tisso vedanā vuttā Bhagavatā" ti.|| ||</p>

					<p class="ctr c">&#9632;</p>

					<p class="f4">Evaṃ vutte Pañca-k-aṅgo thapati āyasmantaṃ Udāyiṃ etad avoca:|| ||</p>

					<p class="f4">"Na kho bhante Udāyi tisso vedanā vuttā Bhagavatā.|| ||</p>

					<p class="f4">Dve bhante vedanā vuttā Bhagavatā||<br />
					sukhā vedanā||<br />
					dukkhā-vedanā.|| ||</p>

					<p class="f4">Yāyaṃ bhante adukkha-m-asukhā vedanā,||<br />
					sattasmiṃ esā paṇite sukhe vuttā Bhagavatā" ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Udāyi Pañca-k-aṅgaṃ thapatiṃ etad avoca:|| ||</p>

					<p class="f4">"Na kho gahapati dve vedanā vuttā Bhagavatā,||<br />
					tisso vedanā vuttā Bhagavatā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā tisso vedanā vuttā Bhagavatā" ti.|| ||</p>

					<p class="f4">Dutiyam pi kho Pañca-k-aṅgo thapati āyasmantaṃ <a id="pg224"><span class="f2 g"><b>[224]</b></span></a> Udāyiṃ etad avoca:|| ||</p>

					<p class="f4">"Na kho bhante Udāyi tisso vedanā vuttā Bhagavatā,||<br />
					dve vedanā vuttā Bhagavatā:||<br />
					sukhā vedanā,||<br />
					dukkhā vedanā.|| ||</p>

					<p class="f4">Yāyaṃ bhante adukkha-m-asukhā vedanā santasmiṃ esā paṇīte sukhe vuttā Bhagavatā" ti.|| ||</p>

					<p class="ctr c">&#9632;</p>

					<p class="f4">Tatiyam pi kho āyasmā Udāyi Pañca-k-aṅgaṃ thapati etad avoca:|| ||</p>

					<p class="f4">"Na kho gahapati dve vedanā vuttā Bhagavatā,||<br />
					tisso vedanā vuttā Bhagavatā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā tisso vedanā vuttā Bhagavatā" ti.|| ||</p>

					<p class="f4">Tatiyam pi kho Pañca-k-aṅgo thapati āyasmantaṃ Udāyiṃ etad avoca:|| ||</p>

					<p class="f4">"Na kho bhante Udāyi tisso vedanā vuttā Bhagavatā,||<br />
					dve vedanā vuttā Bhagavatā:||<br />
					sukhā vedanā,||<br />
					dukkhā vedanā.|| ||</p>

					<p class="f4">Yāyaṃ bhante adukkha-m-asukhā vedanā santasmiṃ esā paṇīte sukhe vuttā Bhagavatā" ti.|| ||</p>

					<p class="f4">N'eva kho asakkhi āyasmā Udāyī Pañca-k-aṅgaṃ thapatiṃ saññāpetuṃ,||<br />
					na pana asakkhi Pañca-k-aṅgo thapati āyasmantaṃ Udāyiṃ saññāpetuṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Assosi kho āyasmā Ānando āyasmato Udāyissa Pañca-k-aṅgena thapatinā saddhiṃ imaṃ kathā-sallāpaṃ.|| ||</p>

					<p class="f4">Atha kho āyasmā Ānando yena Bhagavā ten'upasaṅkami.|| ||</p>

					<p class="f4">Upasaṅkamitvāeka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Ānando yāvatako āyasmato Udāyissa Pañca-k-aṅgena thapatinā saddhiṃ ahosi kathā-sallāpo taṃ sabbaṃ Bhagavato ārocesi.|| ||</p>

					<p class="f4">"Santaṃ yeva kho Ānanda pariyāyaṃ Pañca-k-aṅgo thapati Udāyissa bhikkhuno nābbhanumodi,||<br />
					santañ ca pan'Ānanda pariyāyaṃ Udāyi bhikkhu Pañca-k-aṅgassa thapatino nābbhanumodi.|| ||</p>

					<p class="ctr c">&#9632;</p>

					<p class="f4">Dve pi mayā Ānanda vedanā vuttā pariyāyena.|| ||</p>

					<p class="f4">Tisso pi mayā vedanā vuttā pariyāyena.|| ||</p>

					<p class="f4">Pañca pi mayā vedanā vuttā pariyāyena.|| ||</p>

					<p class="f4">Cha pi mayā vedanā vuttā pariyāyena.|| ||</p>

					<p class="f4">Aṭṭhārasā pi mayā vedanā vuttā pariyāyena.|| ||</p>

					<p class="f4">Chattiṃsā pi mayā vedanā vuttā pariyāyena.|| ||</p>

					<p class="f4"><a id="pg225"><span class="f2 g"><b>[225]</b></span></a> Aṭṭhasatam pi mayā vedanā vuttā pariyāyena.|| ||</p>

					<p class="f4">Evaṃ pariyāya-desito kho Ānanda mayā dhammo.|| ||</p>

					<p class="ctr c">&#9632;</p>

					<p class="f4">Evaṃ pariyāya desite kho Ānanda mayā dhamme ye añña-maññassa su-bhāsitaṃ sulapitaṃ na samanumaññissanti||<br />
					na samanujānissanti||<br />
					na samanumodissanti.|| ||</p>

					<p class="f4">Tessam etaṃ pāṭikaṇakhaṃ bhanḍana-jātā kalaha-jātā vivādāpannā añña-maññaṃ mukhasatatīhi vitudantā viharissantī.|| ||</p>

					<p class="f4">Evaṃ pariyāya-desito kho Ānanda mayā dhammo|| ||</p>

					<p class="ctr c">&#9632;</p>

					<p class="f4">Evaṃ pariyāya desite kho Ānanda mayā dhamme ye añña-maññassa su-bhāsitaṃ sulapitaṃ samanumaññissanti samanujānissanti,||<br />
					samanumodissanti.|| ||</p>

					<p class="f4">Tesaṃ etaṃ pāṭikaṅkhaṃ,||<br />
					samaggā sammodamānā avivadamānā khīrodakī bhūtā añña-maññaṃ piyacakkhūhī sampassantā viharissantī.|| ||</p>

					<p class="ctr c">&#9632;</p>

					<p class="f4">Pañc'ime Ānanda kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā||<br />
					iṭṭhā kantā manāpā piya-rūpā||<br />
					kām'ūpasaṃ-hitā rajanīyā.|| ||</p>

					<p class="f4">Sota-viññeyyā saddā||<br />
					iṭṭhā kantā manāpā piya-rūpā||<br />
					kām'ūpasaṃ-hitā rajanīyā.|| ||</p>

					<p class="f4">Ghāna-viññeyyā gandhā||<br />
					iṭṭhā kantā manāpā piya-rūpā||<br />
					kām'ūpasaṃ-hitā rajanīyā.|| ||</p>

					<p class="f4">Jivhā-viññeyyā rasā||<br />
					iṭṭhā kantā manāpā piya-rūpā||<br />
					kām'ūpasaṃ-hitā rajanīyā.|| ||</p>

					<p class="f4">Kāya-viññeyyā phoṭṭhabbā||<br />
					iṭṭhā kantā manāpā piya-rūpā||<br />
					kām'ūpasaṃ-hitā rajanīyā.|| ||</p>

					<p class="f4">Ime kho Ānanda pañca kāma-guṇā.|| ||</p>

					<p class="ctr c">&#9632;</p>

					<p class="f4">Yaṃ kho Ānanda ime pañca kāma-guṇe paṭicca||<br />
					uppajjati sukhaṃ somanassaṃ,||<br />
					idaṃ vuccati kāma-sukhaṃ.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ||<br />
					pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañ ca.|| ||</p>

					<p class="f4"><a id="pg226"><span class="f2 g"><b>[226]</b></span></a> Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ||<br />
					pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno sukhañ ca||<br />
					kāyena paṭisaṃvedeti,||<br />
					yan taṃ ariyā ācikkhanti,||<br />
					'Upekkhako satimā sukha-vihārī' ti,||<br />
					taṃ tatiyaṃ-jhānaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-m-asukhaṃ||<br />
					upekkhāsati||<br />
					pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso rūpa saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ||<br />
					amanasikārā ananto||<br />
					'ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ <a id="pg227"><span class="f2 g"><b>[227]</b></span></a> nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					viññāṇañvāyatanaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso viññāṇañvākāsānañ samatikkamma||<br />
					'N'atthi Kiñci' ti||<br />
					Ākiñ caññ'āyatanam upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso ākiñcāyatanaṃ samatikkamma||<br />
					n'evasaññnāsaññāyatanaṃ upasampajja viharati.|| ||</p>

					<p class="f4">Idaṃ kho Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaṃ vadeyyuṃ:|| ||</p>

					<p class="f4">'Etaṃ paramaṃ sattā sukhaṃ somanassaṃ paṭisaṃvedentī' ti.|| ||</p>

					<p class="f4">Idaṃ nes'āhaṃ nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaṃ sukhaṃ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharati.|| ||</p>

					<p class="f4">Idaṃ kho <a id="pg228"><span class="f2 g"><b>[228]</b></span></a> Ānanda etamhā sukhā||<br />
					aññaṃ sukhaṃ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ṭhānaṃ kho pan'etaṃ Ānanda vijjati yaṃ añña-titthiyā paribbājakā evaṃ vadeyyuṃ:|| ||</p>

					<p class="f4">'Saññā-vedayita-nirodhaṃ Samaṇo Gotamo āha,||<br />
					tañ ca sukhasmiṃ paññāpeti,||<br />
					tayidaṃ kiṃ su tayidaṃ kathaṃsū' ti?|| ||</p>

					<p class="f4">Evaṃ vādino Ānanda añña-titthiyā paribbājakā evam assu vacanīyā:|| ||</p>

					<p class="f4">'Na kho āvuso Bhagavā sukhaṃ yeva vedanaṃ sandhāya sukhasmiṃ paññāpeti,||<br />
					yattha yatth'āvuso sukhaṃ upalabbhati,||<br />
					yaṃ hi yaṃ hi sukhaṃ taṃ||<br />
					taṃ Tathāgato sukhasmiṃ paññāpetī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
