<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 19. The Buddha explains that he has taught an understanding of sense experience in multiple ways each of which is complimentary, not contradictory with the others. He then teaches his understanding of pleasure by describing a progression from gross sensual pleasures to the sublime pleasure of the ending of perception and sense experience." />
<title>SN 4 36 19: Pancakanga Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					36: Vedanā Saɱyutta<br />
					II. Rahogata Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p19">Sutta 19</a></h4>

					<h1>Pañcakaŋga Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg223"><span class="f2 g"><b>[223]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.019.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.019.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.36.019.nypo.ati.htm#p1">nypo</a>]</span> Evaɱ me sutaɱ:|| ||</p>

					<p class="f4">Atha kho Pañcakaŋgo thapati yen'āyasmā Udāyī ten'upasankami.|| ||</p>

					<p class="f4">Upasaŋkamitvā āyasmantaɱ Udāyiɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Pañcakaŋgo thapati āyasmantaɱ Udāyiɱ etad avoca:|| ||</p>

					<p class="f4">"Kati nu kho bhante Udāyī vedanā vuttā Bhagavatā" ti?|| ||</p>

					<p class="ctr c">&#9632;</p>

					<p class="f4">"Tisso kho gahapati vedanā vuttā Bhagavatā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā kho gahapati tisso vedanā vuttā Bhagavatā" ti.|| ||</p>

					<p class="ctr c">&#9632;</p>

					<p class="f4">Evaɱ vutte Pañcakaŋgo thapati āyasmantaɱ Udāyiɱ etad avoca:|| ||</p>

					<p class="f4">"Na kho bhante Udāyi tisso vedanā vuttā Bhagavatā.|| ||</p>

					<p class="f4">Dve bhante vedanā vuttā Bhagavatā sukhā vedanā dukkhāvedanā.|| ||</p>

					<p class="f4">Yāyaɱ bhante adukkha-m-asukhā vedanā,||<br />
					sattasmiɱ esā paṇite sukhe vuttā Bhagavatā" ti.|| ||</p>

					<p class="ctr c">&#9632;</p>

					<p class="f4">Dutiyam pi kho āyasmā Udāyi Pañcakaŋgaɱ thapatiɱ etad avoca:|| ||</p>

					<p class="f4">"Na kho gahapati dve vedanā vuttā Bhagavatā,||<br />
					tisso vedanā vuttā Bhagavatā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā tisso vedanā vuttā Bhagavatā" ti.|| ||</p>

					<p class="f4">Dutiyam pi kho Pañcakaŋgo thapati āyasmantaɱ <a id="pg224"><span class="f2 g"><b>[224]</b></span></a> Udāyiɱ etad avoca:|| ||</p>

					<p class="f4">"Na kho bhante Udāyi tisso vedanā vuttā Bhagavatā,||<br />
					dve vedanā vuttā Bhagavatā:||<br />
					sukhā vedanā,||<br />
					dukkhā vedanā.|| ||</p>

					<p class="f4">Yāyaɱ bhante adukkha-m-asukhā vedanā santasmiɱ esā paṇīte sukhe vuttā Bhagavatā" ti.|| ||</p>

					<p class="ctr c">&#9632;</p>

					<p class="f4">Tatiyam pi kho āyasmā Udāyi Pañcakaŋgaɱ thapati etad avoca:|| ||</p>

					<p class="f4">"Na kho gahapati dve vedanā vuttā Bhagavatā,||<br />
					tisso vedanā vuttā Bhagavatā:||<br />
					sukhā vedanā,||<br />
					dukkhā vedanā,||<br />
					adukkha-m-asukhā vedanā.|| ||</p>

					<p class="f4">Imā tisso vedanā vuttā Bhagavatā" ti.|| ||</p>

					<p class="f4">Tatiyam pi kho Pañcakaŋgo thapati āyasmantaɱ Udāyiɱ etad avoca:|| ||</p>

					<p class="f4">"Na kho bhante Udāyi tisso vedanā vuttā Bhagavatā,||<br />
					dve vedanā vuttā Bhagavatā:||<br />
					sukhā vedanā,||<br />
					dukkhā vedanā.|| ||</p>

					<p class="f4">Yāyaɱ bhante adukkha-m-asukhā vedanā santasmiɱ esā paṇīte sukhe vuttā Bhagavatā" ti.|| ||</p>

					<p class="f4">N'eva kho asakkhi āyasmā Udāyī Pañcakaŋgaɱ thapatiɱ saññāpetuɱ,||<br />
					na pana asakkhi Pañcakaŋgo thapati āyasmantaɱ Udāyiɱ saññāpetuɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Assosi kho āyasmā Ānando āyasmato Udāyissa Pañcakaŋgena thapatinā saddhiɱ imaɱ kathā-sallāpaɱ.|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvāeka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando yāvatako āyasmato Udāyissa Pañcakaŋgena thapatinā saddhiɱ ahosi kathā-sallāpo taɱ sabbaɱ Bhagavato ārocesi.|| ||</p>

					<p class="f4">Santaɱ yeva kho Ānanda pariyāyaɱ Pañcakaŋgo thapati Udāyissa bhikkhuno nābbhanumodi,||<br />
					santañ ca pan'Ānanda pariyāyaɱ Udāyi bhikkhu Pañcakaŋgassa thapatino nābbhanumodi.|| ||</p>

					<p class="ctr c">&#9632;</p>

					<p class="f4">Dve pi mayā Ānanda vedanā vuttā pariyāyena.|| ||</p>

					<p class="f4">Tisso pi mayā vedanā vuttā pariyāyena.|| ||</p>

					<p class="f4">Pañca pi mayā vedanā vuttā pariyāyena.|| ||</p>

					<p class="f4">Cha pi mayā vedanā vuttā pariyāyena.|| ||</p>

					<p class="f4">Aṭṭhārasā pi mayā vedanā vuttā pariyāyena.|| ||</p>

					<p class="f4">Chattiɱsā pi mayā vedanā vuttā pariyāyena.|| ||</p>

					<p class="f4"><a id="pg225"><span class="f2 g"><b>[225]</b></span></a> Aṭṭhasatam pi mayā vedanā vuttā pariyāyena.|| ||</p>

					<p class="f4">Evaɱ pariyāyadesito kho Ānanda mayā dhammo.|| ||</p>

					<p class="ctr c">&#9632;</p>

					<p class="f4">Evaɱ pariyāya desite kho Ānanda mayā dhamme ye añña-maññassa su-bhāsitaɱ sulapitaɱ na samanumaññissanti||<br />
					na samanujānissanti||<br />
					na samanumodissanti.|| ||</p>

					<p class="f4">Tessam etaɱ pāṭikaŋakhaɱ bhanḍanajātā kalaha-jātā vivādāpannā añña-maññaɱ mukhasatatīhi vitudantā viharissantī.|| ||</p>

					<p class="f4">Evaɱ pariyāyadesito kho Ānanda mayā dhammo|| ||</p>

					<p class="ctr c">&#9632;</p>

					<p class="f4">Evaɱ pariyāya desite kho Ānanda mayā dhamme ye añña-maññassa su-bhāsitaɱ sulapitaɱ samanumaññissanti samanujānissanti,||<br />
					samanumodissanti.|| ||</p>

					<p class="f4">Tesaɱ etaɱ pāṭikaŋkhaɱ,||<br />
					samaggā sammodamānā avivadamānā khīrodakī bhūtā añña-maññaɱ piyacakkhūhī sampassantā viharissantī.|| ||</p>

					<p class="ctr c">&#9632;</p>

					<p class="f4">Pañc'ime Ānanda kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho Ānanda pañca kāma-guṇā.|| ||</p>

					<p class="ctr c">&#9632;</p>

					<p class="f4">Yaɱ kho Ānanda ime pañca kāma-guṇe paṭicca uppajjati sukhaɱ somanassaɱ,||<br />
					idaɱ vuccati kāma-sukhaɱ.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ||<br />
					pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañ ca.|| ||</p>

					<p class="f4"><a id="pg226"><span class="f2 g"><b>[226]</b></span></a> Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ||<br />
					pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno sukhañ ca||<br />
					kāyena paṭisaŋvedeti,||<br />
					yan taɱ ariyā ācikkhanti,||<br />
					'Upekkhako satimā sukha-vihārī' ti,||<br />
					taɱ tatiyaɱ-jhānaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha-gamā||<br />
					adukkha-m-asukhaɱ||<br />
					upekkhāsati||<br />
					pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso rūpa saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ||<br />
					amanasi-kārā ananto||<br />
					'ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ <a id="pg227"><span class="f2 g"><b>[227]</b></span></a> nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					viññāṇañvāyatanaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso viññāṇañvākāsānañ samati-k-kamma||<br />
					'N'atthi Kiñci' ti||<br />
					Ākiñ caññ'āyatanam upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso ākiñcāyatanaɱ samati-k-kamma||<br />
					n'evasaññnāsaññāyatanaɱ upasampajja viharati.|| ||</p>

					<p class="f4">Idaɱ kho Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ye kho Ānanda evaɱ vadeyyuɱ:|| ||</p>

					<p class="f4">'Etaɱ paramaɱ sattā sukhaɱ somanassaɱ paṭisaŋvedentī' ti.|| ||</p>

					<p class="f4">Idaɱ nes'āhaɱ nānujānāmi.|| ||</p>

					<p class="f4">Taɱ kissa hetu?|| ||</p>

					<p class="f4">Atth'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca.|| ||</p>

					<p class="f4">Katamañ c'Ānanda etamhā sukhā||<br />
					aññaɱ sukhaɱ||<br />
					abhikkantatarañ ca||<br />
					paṇītatarañ ca?|| ||</p>

					<p class="ctr c">&#9632;</p>

					<p class="f4">Idh'Ānanda bhikkhu||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati.|| ||</p>

					<p class="f4">Idaɱ kho <a id="pg228"><span class="f2 g"><b>[228]</b></span></a> Ānanda etamhā sukhā||<br />
					aññaɱ sukhaɱ||<br />
					abhikkantarañ ca||<br />
					paṇītatarañca.|| ||</p>

					<p class="f4">Ṭhānaɱ kho pan'etaɱ Ānanda vijjati yaɱ añña-titthiyā paribbājakā evaɱ vadeyyuɱ:|| ||</p>

					<p class="f4">'Saññā-vedayita-nirodhaɱ Samaṇo Gotamo āha,||<br />
					tañ ca sukhasmiɱ paññāpeti,||<br />
					tayidaɱ kiɱ su tayidaɱ kathaɱsū' ti?|| ||</p>

					<p class="f4">Evaɱ vādino Ānanda añña-titthiyā paribbājakā evam assu vacanīyā:|| ||</p>

					<p class="f4">'Na kho āvuso Bhagavā sukhaɱ yeva vedanaɱ sandhāya sukhasmiɱ paññāpeti,||<br />
					yattha yatth'āvuso sukhaɱ upalabbhati,||<br />
					yaɱ hi yaɱ hi sukhaɱ taɱ||<br />
					taɱ Tathāgato sukhasmiɱ paññāpetī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
