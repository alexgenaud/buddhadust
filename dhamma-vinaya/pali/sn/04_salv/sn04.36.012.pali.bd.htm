<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 12. The Buddha likens the various sensations to the various sorts of winds that blow." />
<title>SN 4 36 12: Ākāsa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					2. Raho-Gata Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p12">Sutta 12</a></h4>

					<h1>Paṭhama Ākāsa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg218"><span class="f2 g"><b>[218]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.012.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.012.nypo.ati.htm#p1">nypo</a>][<a href="../../../../dhamma-vinaya/wp/sn/04_salv/sn04.36.012.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Seyyathā pi bhikkhave ākāse vividhā vātā vāyanti:||<br />
					purattimā pi vātā vāyanti,||<br />
					pacchimā pi vātā vāyanti,||<br />
					uttarā pi vātā vāyanti,||<br />
					dakkhiṇā pi vātā vāyanti,||<br />
					sarajā pi vātā vāyanti,||<br />
					arajā pi vātā vāyānti,||<br />
					sītā pi vātā vāyanti,||<br />
					uṇahā pi vātā vāyanti,||<br />
					parittā pi vātā vāyanti,||<br />
					adhimattā pi vātā vāyanti.|| ||</p>

					<p class="f4">Evam eva kho, bhikkhave,||<br />
					imasmiṃ kāyasmiṃ vividhā vedanā uppajjanti:||<br />
					sukhā pi vedanā uppajjanti,||<br />
					dukkhā pi vedanā uppajjanti,||<br />
					adukkha-m-asukhā pi vedanā uppajjanti" ti.|| ||</p>

					<p>&nbsp;</p>

					<p class="f4 ctr">Yathā pi vātā ākāse||<br />
					vāyānti vividhā puthu||<br />
					Puratthimā pacchimā cāpi||<br />
					uttarā atha dakkhiṇā.|| ||</p>

					<p class="f4 ctr">Sarajā arajāvāpi||<br />
					sītā uṇhā ca ekadā||<br />
					Adhimattā parittā ca||<br />
					puthū vāyanti mālutā|| ||</p>

					<p class="f4 ctr">Tath'ev'imasmiṃ pi kāyasmiṃ||<br />
					samuppajjati vedanā||<br />
					Sukha-dukkha-samuppatti||<br />
					adukkha-m-asukhā ca yā|| ||</p>

					<p class="f4 ctr">Yato ca bhikkhū ātāpī||<br />
					sampajaññaṃ nirūpadi||<br />
					Tato so vedanā sabbā||<br />
					parijānāti paṇḍito.|| ||</p>

					<p class="f4 ctr">So vedanā pariññāya||<br />
					diṭṭha-dhamme anāsavo||<br />
					Kāyassa bhedā dhammaṭṭho||<br />
					saṇkhaṃ nopeti vedagūti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>