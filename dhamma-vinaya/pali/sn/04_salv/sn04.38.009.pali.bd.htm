<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 38, Sutta 9. The Wanderer Rose-apple-eater asks the Venerable Sāriputta about ignorance and abandoning ignorance." />
<title>SN 4.38.9: Avijjā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					38. Jambukhādaka Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_38_jambhukhadakasamyutta.htm#p9">Sutta 9</a></h4>

					<h1>Avijjā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg256"><span class="f2 g"><b>[256]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.38.009.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto Magadhesu viharati Nālagāmake.|| ||</p>

					<p class="f4">Atha kho Jambukhādako paribbājako yen'āyasmā Sāriputto ten'upasankami.|| ||</p>

					<p class="f4">Upasaŋkamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Jambukhādako paribbājako āyasmantaɱ Sāriputtaɱ etad avoca:|| ||</p>

					<p class="f4">"'Avijjā avijjā' ti||<br />
					āvuso Sāriputta vuccati.|| ||</p>

					<p class="f4">Katamā nu kho āvuso avijjā" ti?|| ||</p>

					<p class="f4">"Yaɱ kho āvuso dukkhe aññāṇaɱ||<br />
					dukkha-samudaye aññāṇaɱ||<br />
					dukkha-nirodhe aññāṇaɱ||<br />
					dukkha-nirodha-gāminiyā paṭipadāya aññāṇaɱ.|| ||</p>

					<p class="f4">Ayaɱ vuccat'āvuso avijjā" ti.|| ||</p>

					<p class="f4">"Atthi pan'āvuso Maggo||<br />
					atthi paṭipadā||<br />
					etissā avijjāya pahānāyā" ti?|| ||</p>

					<p class="f4">"Atthi kho āvuso Maggo||<br />
					atthi paṭipadā||<br />
					etissā avijjāya pahānāyā" ti.|| ||</p>

					<p class="f4">"Katamo pan'āvuso Maggo||<br />
					katamā paṭipadā||<br />
					etissā avijjāya pahānāyā" ti?|| ||</p>

					<p class="f4">"Ayam eva kho āvuso Ariyo Aṭṭh'aŋgiko Maggo||<br />
					etissā avijjāya pahānāyā,||<br />
					seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-saŋkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaɱ kho āvuso Maggo||<br />
					ayaɱ paṭipadā||<br />
					etissā avijjāya pahānāyā" ti.|| ||</p>

					<p class="f4">"Bhaddako āvuso Maggo||<br />
					bhaddikā paṭipadā||<br />
					etissā <a id="pg257"><span class="f2 g"><b>[257]</b></span></a> avijjāya pahānāyā,||<br />
					alañ ca pan'āvuso Sāriputta appamādāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>