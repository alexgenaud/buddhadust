<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 95. The Buddha gives Malankaya-Putta a teaching in brief which inspires him to attain arahantship." />
<title>SN 4 35 095: Māluṅkya-Putta (Dutiya Saṅgaya) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; II: Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p95">Sutta 95</a></h4>

					<h1>Māluṅkya-Putta (Dutiya Saṅgaya) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg72"><span class="f2 g"><b>[72]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.095.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.095.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.095.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4"><a id="pg73"><span class="f2 g"><b>[73]</b></span></a> Atha kho āyasmā Māluṅkya-putto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Māluṅkya-putto Bhagavantaɱ etad avoca:|| ||</p>

					<p class="f4">"Sādhu me bhante, Bhagavā saṅkhittena Dhammaɱ desetu||<br />
					yam ahaɱ Bhagavato Dhammaɱ sutvā||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto vihareyyan" ti.|| ||</p>

					<p class="f4">"Ettha dāni Māluṅkya-putta kiɱ dahare bhikkhū vakkhāma,||<br />
					yatra hi nāma tvaɱ bhikkhu jiṇṇo vuddho mahallako addhagato vayo anuppatto saṅkhittena ovādaɱ yā casī" ti?|| ||</p>

					<p class="f4">"Kiñ cā pahaɱ bhante jiṇṇo vuddho mahallako addhagato vayo anuppatto,||<br />
					desetu me bhante Bhagavā saṅkhittena Dhammaɱ,||<br />
					desetu me Sugato saṅkhittena Dhammaɱ,||<br />
					app'evanāmāhaɱ Bhagavato bhāsitassa atthaɱ ājāneyyaɱ,||<br />
					app'evanāmāhaɱ Bhagavato bhāsitassa dāyādo assan" ti.|| ||</p>

					<p class="f4">"Taɱ kim maññasi Māluṅkya-putta?|| ||</p>

					<p class="f4">Ye te cakkhu-viññeyyā rūpā adiṭṭhā||<br />
					adiṭṭha-pubbā,||<br />
					na ca passasi,||<br />
					na ca te hoti 'Passeyyan' ti,||<br />
					atthi te tattha chando vā||<br />
					rāgo vā||<br />
					pemaɱ vā" ti?|| ||</p>

					<p class="f4">No h'etaɱ bhante.|| ||</p>

					<p class="ctr c">&#9632;</p>

					<p class="f4">Ye te sota-viññeyyā saddā assutā||<br />
					a-s-suta-pubbā,||<br />
					na ca suṇāsi,||<br />
					na ca te hoti 'Suṇeyyan' ti,||<br />
					atthi te tattha chando vā||<br />
					rāgo vā||<br />
					pemaɱ vā" ti?|| ||</p>

					<p class="f4">No h'etaɱ bhante.|| ||</p>

					<p class="ctr c">&#9632;</p>

					<p class="f4">Ye te ghāna-viññeyyā gandhā aghāyitā||<br />
					aghāyita-pubbā,||<br />
					na ca sāyasi,||<br />
					na ca te hoti 'Ghāyeyyan' ti,||<br />
					atthi te tattha chando vā||<br />
					rāgo vā||<br />
					pemaɱ vā" ti?|| ||</p>

					<p class="f4">No h'etaɱ bhante.|| ||</p>

					<p class="ctr c">&#9632;</p>

					<p class="f4">Ye te jivh-āviññeyyā rasā asāyitā||<br />
					asāyita-pubbā,||<br />
					na ca sāyasi,||<br />
					na ca te hoti 'Sāyeyyan' ti,||<br />
					atthi te tattha chando vā||<br />
					rāgo vā||<br />
					pemaɱ vā" ti?|| ||</p>

					<p class="f4">No h'etaɱ bhante.|| ||</p>

					<p class="ctr c">&#9632;</p>

					<p class="f4">Ye te kāya-viññeyyā phoṭṭhabbā asamphuṭṭhā||<br />
					asamphuṭṭha-pubbā,||<br />
					na ca phusasi,||<br />
					na ca te hoti 'Phuseyyan' ti,||<br />
					atthi te tattha chando vā||<br />
					rāgo vā||<br />
					pemaɱ vā" ti?|| ||</p>

					<p class="f4">No h'etaɱ bhante.|| ||</p>

					<p class="ctr c">&#9632;</p>

					<p class="f4"><a id="pg74"><span class="f2 g"><b>[74]</b></span></a> Ye te mano-viññeyyā dhammā aviññātā||<br />
					aviññāta-pubbā,||<br />
					na ca vijānāsi,||<br />
					na ca te hoti 'Vijāneyyan' ti,||<br />
					atthi te tattha chando vā||<br />
					rāgo vā||<br />
					pemaɱ vā" ti?|| ||</p>

					<p class="f4">No h'etaɱ bhante.|| ||</p>

					<p class="ctr c">&#9632;</p>

					<p class="f4">Ettha ca te Māluṅkya-putta diṭṭha-suta-muta-viññātabbesu dhammesu||<br />
					diṭṭhe diṭṭha-mattaɱ bhavissati,||<br />
					sute suta-mattaɱ bhavissati,||<br />
					mute muta-mattaɱ bhavissati,||<br />
					viññāte viññāta-mattaɱ bhavissati.|| ||</p>

					<p class="f4">Yato kho te Māluṅkya-putta diṭṭha-suta-muta-viññātabbesu dhammesu||<br />
					diṭṭhe diṭṭha-mattaɱ bhavissati,||<br />
					sute suta-mattaɱ bhavissati,||<br />
					mute muta-mattaɱ bhavissati,||<br />
					viññāte viññāta-mattaɱ bhavissati||<br />
					tato tvaɱ Māluṅkya-putta na tena.|| ||</p>

					<p class="f4">Yato tvaɱ Māluṅkaputta na tena,||<br />
					tato tvaɱ Māluṅkya-putta na tattha.|| ||</p>

					<p class="f4">Yato tvaɱ Māluṅkya-putta na tattha,||<br />
					tato tvaɱ Māluṅakya-putta nevidha||<br />
					na huraɱ||<br />
					na ubhayamantarena||<br />
					esevanto dukkhassā" ti.|| ||</p>

					<p class="f4">Imassa khv'āhaɱ bhante Bhagavatā saṅkhittena bhāsitassa evaɱ vitthārena atthaɱ ājānāmi.|| ||</p>

					      <p class="f4 in2">Rūpaɱ disvā sati muṭṭhā piya-nimittaɱ manasi karoto||<br />
							Sāratta-citto vedeti tañ ca ajjhesāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā rūpa-sambhavā||<br />
							Abhijjhā ca vihesā ca cittamass'ūpahaññati
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Saddaɱ sutvā sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhosāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā sadda-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2"><a id="pg75"><span class="f2 g"><b>[75]</b></span></a> Gandhaɱ ghātvā sati muṭṭhā piyaɱ nimittaɱ manasi karoto
							Sāratta-citto vedeti tañ ca ajjhesāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā gandha-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Rasaɱ bhotvā sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhosāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā rasa-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Phassaɱ phussa sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhosāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā sadda-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Dhammaɱ ñatvā sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhesāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā dhamma-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Na so rajjati rūpesu rūpaɱ disvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa passato rūpaɱ sevato cāpi vedanaɱ||<br />
							Khīyati nopacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati saddesu saddaɱ sutvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa suṇato saddaɱ sevatocāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2"><a id="pg76"><span class="f2 g"><b>[76]</b></span></a> Na so rajjati gandhesu gandhaɱ ghātvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa ghāyato gandhaɱ sevatocāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati rasesu rasaɱ bhotvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa sāyato rasaɱ sevato cāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati phassesu phassaɱ phussa patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa phusato phassaɱ sevato cāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati dhammesu dhammaɱ ñatvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa vijānato dhammaɱ sevatocāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccatī ti.|| ||</p>

					<p class="f4">Imassa kho haɱ bhante Bhagavatā saṅkhittena bhāsitassa evaɱ vitthārena atthaɱ ājānāmī" ti.|| ||</p>

					<p class="f4">"Sādhu sādhu Māluṅkya-putta,||<br />
					sādhu kho tvaɱ Māluṅkya-putta mayā saṅkhittena bhāsitassa vitthārena atthaɱ ājānāsi.|| ||</p>

					      <p class="f4 in2">Rūpaɱ disvā sati muṭṭhā piya-nimittaɱ manasi karoto||<br />
							Sāratta-citto vedeti tañ ca ajjhesāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā rūpa-sambhavā||<br />
							Abhijjhā ca vihesā ca cittamass'ūpahaññati
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Saddaɱ sutvā sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhosāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā sadda-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Gandhaɱ ghātvā sati muṭṭhā piyaɱ nimittaɱ manasi karoto
							Sāratta-citto vedeti tañ ca ajjhesāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā gandha-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Rasaɱ bhotvā sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhosāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā rasa-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Phassaɱ phussa sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhosāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā sadda-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Dhammaɱ ñatvā sati muṭṭhā piyaɱ nimittaɱ manasi karoto||<br />
							Sāratta-citto vedeti tañ ca ajjhesāya tiṭṭhati.|| ||</p>

					      <p class="f4 in2">Tassa vaḍḍhanti vedanā anekā dhamma-sambhavā||<br />
							Abhijjhā ca vihesā ca cittamass'ūpahaññati||<br />
							Evaɱ ācinato dukkhaɱ ārā nibbāṇaɱ vuccati.|| ||</p>

					      <p class="f4 in2">Na so rajjati rūpesu rūpaɱ disvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa passato rūpaɱ sevato cāpi vedanaɱ||<br />
							Khīyati nopacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati saddesu saddaɱ sutvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa suṇato saddaɱ sevatocāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati gandhesu gandhaɱ ghātvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa ghāyato gandhaɱ sevatocāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati rasesu rasaɱ bhotvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa sāyato rasaɱ sevato cāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati phassesu phassaɱ phussa patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa phusato phassaɱ sevato cāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccati.|| ||</p>

					      <p class="f4 in2">Na so rajjati dhammesu dhammaɱ ñatvā patissato||<br />
							Viratta-citto vedeti tañ ca nājjhosāya tiṭṭhati.|| ||</p>

					      <p class="f4 in2">Yathāssa vijānato dhammaɱ sevatocāpi vedanaɱ||<br />
							Khīyati no pacīyati evaɱ so caratī sato||<br />
							Evaɱ apacinato dukkhaɱ santike Nibbānaɱ vuccatī ti.|| ||</p>

					<p class="f4">Imassa kho Māluṅkya-putta mayā saṅkhittena bhāsitassa evaɱ vitthārena attho daṭṭhabbo" ti.|| ||</p>

					<p class="f4">Atha kho āyasmā Māluṅkya-putto Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho āyasmā Māluṅkya-putto||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto||<br />
					viharanto||<br />
					na cirass'eva yass'atthāya kula-puttā samma-d-eva āgārasmā anagāriyaɱ pabbajanti,||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā" ti abbhaññāsi.|| ||</p>

					<p class="f4">Aññataro ca pan'āyasmā Māluṅkya-putto arahataɱ ahosīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>