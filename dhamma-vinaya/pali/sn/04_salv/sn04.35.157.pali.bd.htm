<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 157. The Buddha urges the bhikkhus to study the point where the instability of experience of the internal sense organs is seen as unstable. So seeing, the destruction of the motivation to take enjoyment in the senses has been reached and with the destruction of the motivation to take enjoyment in the senses the lust for sense pleasure has been destroyed. With the destruction of taking enjoyment in lust the heart is freed." />
<title>SN 4 35 157: Ajjhattana-Nandi-k-khaya-Yoniso Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaɱ Catutthaɱ<br />
					1. Nandi-k-khaya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p157">Sutta 157</a></h4>

					<h1>Ajjhattana-Nandi-k-khaya-Yoniso Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.157.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Cakkhuɱ bhikkhave yoniso manasi karotha,||<br />
					cakkhu-niccatañ ca yathā-bhūtaɱ samanupassatha.|| ||</p>

					<p class="f4">Cakkhuɱ bhikkhave bhikkhu yoniso manasi karonto||<br />
					cakkhu-niccatañ ca yathā-bhūtaɱ samanupassanto||<br />
					cakkhusmim pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4"><a id="pg143"><span class="f2 g"><b>[143]</b></span></a> Sotaɱ bhikkhave yoniso manasi karotha,||<br />
					sotā-niccatañ ca yathā-bhūtaɱ samanupassatha.|| ||</p>

					<p class="f4">Sotaɱ bhikkhave bhikkhu yoniso manasi karonto||<br />
					sotā-niccatañ ca yathā-bhūtaɱ samanupassanto||<br />
					sotasmim pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Ghānaɱ bhikkhave yoniso manasi karotha,||<br />
					ghānā-niccatañ ca yathā-bhūtaɱ samanupassatha.|| ||</p>

					<p class="f4">Ghānaɱ bhikkhave bhikkhu yoniso manasi karonto||<br />
					ghānāniccatañ ca yathā-bhūtaɱ samanupassanto||<br />
					ghānasmim pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Jivhaɱ bhikkhave yoniso manasi karotha,||<br />
					jivhā-niccatañ ca yathā-bhūtaɱ samanupassatha.|| ||</p>

					<p class="f4">Jivhaɱ bhikkhave bhikkhu yoniso manasi karonto||<br />
					jivhā-niccatañ ca yathā-bhūtaɱ samanupassanto||<br />
					jivhāya pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Kāyaɱ bhikkhave yoniso manasi karotha,||<br />
					kāyā-niccatañ ca yathā-bhūtaɱ samanupassatha.|| ||</p>

					<p class="f4">Kāyaɱ bhikkhave bhikkhu yoniso manasi karonto||<br />
					kāyā-niccatañ ca yathā-bhūtaɱ samanupassanto||<br />
					kāyasmim pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Manaɱ bhikkhave yoniso manasi karotha,||<br />
					manā-niccatañ ca yathā-bhūtaɱ samanupassatha.|| ||</p>

					<p class="f4">Manaɱ bhikkhave bhikkhu yoniso manasi karonto||<br />
					manā-niccatañ ca yathā-bhūtaɱ samanupassanto||<br />
					manasmim pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
