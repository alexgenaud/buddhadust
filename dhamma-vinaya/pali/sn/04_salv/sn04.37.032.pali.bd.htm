<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 37, Chapter 1, Sutta 32. Five wishes of women that are made easy to attain by making good kamma." />
<title>SN 4.37.32: Ṭhāna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					37. Mātugāma Saṃyutta<br />
					3. Tatiya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_37_matugamasamyutta.htm#p32">Sutta 32</a></h4>

					<h1>Ṭhāna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg249"><span class="f2 g"><b>[249]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.37.032.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Pañc'imāni bhikkhave ṭhānāni||<br />
					dullabhāni akatapuññena mātu-gāmena.|| ||</p>

					<p class="f4">Katamāni pañca?|| ||</p>

					<p class="f4">'Patirūpe kule jāyeyyan' ti||<br />
					idaṃ bhikkhave paṭhamaṃ ṭhānaṃ dullabhaṃ akatapuññena mātu-gāmena.|| ||</p>

					<p class="f4">'Patirūpa kule jāyitvā||<br />
					patirūpaṃ kulaṃ gaccheyyan' ti||<br />
					idaṃ bhikkhave dutiyaṃ ṭhānaṃ dullabhaṃ akatapuññena mātu-gāmena.|| ||</p>

					<p class="f4">Patirūpa kule jāyitvā||<br />
					patirūpaṃ kulaṃ ganatvā||<br />
					asapatti āgāraṃ ajjhāvaseyyan' ti||<br />
					idaṃ bhikkhave tatiyaṃ ṭhānaṃ dullabhaṃ akatapuññena mātu-gāmena.|| ||</p>

					<p class="f4">Patirūpa kule jāyitvā||<br />
					patirūpaṃ kulaṃ gantvā||<br />
					asapatti agāraṃ ajjhāvasanti||<br />
					puttavatī assan' ti||<br />
					idaṃ bhikkhave catutthaṃ ṭhānaṃ dullabhaṃ akatapuññena mātu-gāmena.|| ||</p>

					<p class="f4">Patirūpa kule jāyitvā||<br />
					patirūpaṃ kulaṃ gantvā||<br />
					asapatti agāraṃ ajjhāvasanti||<br />
					puttavatī||<br />
					samānā sāmikaṃ abhibhuyya vatteyyan' ti||<br />
					idaṃ bhikkhave pañcamaṃ ṭhānaṃ dullabhaṃ akatapuññena mātu-gāmena.|| ||</p>

					<p class="f4">Imāni kho bhikkhave pañca ṭhānāni||<br />
					dullabhāni akatapuññena mātu-gāmena.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Pañc'imāni bhikkhave ṭhānāni||<br />
					sulabhāni katapuññena mātu-gāmena.|| ||</p>

					<p class="f4">Katamāni pañca?|| ||</p>

					<p class="f4">'Patirūpa kule jāyeyyan' ti||<br />
					idaṃ bhikkhave paṭhamaṃ ṭhānaṃ sulabhaṃ katapuññena mātu-gāmena.|| ||</p>

					<p class="f4">'Patirūpa kule jāyitvā||<br />
					patirūpaṃ kulaṃ gaccheyyan' ti||<br />
					idaṃ bhikkhave dutiyaṃ ṭhānaṃ sulabhaṃ katapuññena mātu-gāmena.|| ||</p>

					<p class="f4">'Patirūpa kule jāyitvā||<br />
					patirūpaṃ kulaṃ gantvā||<br />
					asapatti agāraṃ ajjhāvaseyyan' ti||<br />
					idaṃ bhikkhave tatiyaṃ ṭhānaṃ sulabaṃ katapuññena mātu-gāmena.|| ||</p>

					<p class="f4">'Patirūpa kule jāyitvā||<br />
					patirūpaṃ kulaṃ gantvā||<br />
					asapatti agāraṃ ajjhāvasanti||<br />
					puttavatī assan' ti||<br />
					idaṃ bhikkhave catutthaṃ ṭhānaṃ sulabhaṃ katapuññena mātu-gāmena.|| ||</p>

					<p class="f4">'Patirūpa kule <a id="pg250"><span class="f2 g"><b>[250]</b></span></a> jāyitvā||<br />
					patirūpaṃ kulaṃ gantvā||<br />
					asapatti agāraṃ ajjhāvasanti||<br />
					puttavatī samānā sāmikaṃ abhibhuyya vatteyyan' ti||<br />
					idaṃ bhikkhave pañcamaṃ ṭhānaṃ sulabhaṃ katapuññena mātu-gāmena.|| ||</p>

					<p class="f4">Imāni kho bhikkhave pañca ṭhānāni sulabhāni katapuññena mātu-gāmenā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>