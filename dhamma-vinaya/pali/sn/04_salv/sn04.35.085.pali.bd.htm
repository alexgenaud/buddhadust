<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 85. Ānanda asks about the extent of what is encompassed by the idea 'Empty is the World.'" />
<title>SN 4 35 085: Suñña Loka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					4. Channa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p85">Sutta 85</a></h4>

					<h1>Suñña Loka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg54"><span class="f2 g"><b>[54]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.085.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.085.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.085.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Eka-m-antaṃ nisinno kho āyasmā Ānando Bhagavantaṃ etad avoca:|| ||</p>

					<p class="f4">"'Suñño loko! Suñño loko!' ti bhante vuccati.|| ||</p>

					<p class="f4">Kittāvatā nukho bhante 'suñño loko' ti vuccatī" ti?|| ||</p>

					<p class="f4">"Yasmā ca kho Ānanda,||<br />
					suññaṃ attena vā||<br />
					attaniyena vā,||<br />
					tasmā 'suñño loko' ti vuccati.|| ||</p>

					<p class="f4">Kiñ ca Ānanda, suññaṃ attena vā||<br />
					attaniyena vā?|| ||</p>

					<p class="f4">Cakkhuṃ kho Ānanda, suññaṃ attena vā||<br />
					attaniyena vā,||<br />
					rūpā suññā attena vā||<br />
					attaniyena vā,||<br />
					cakkhu-viññāṇaṃ suññaṃ attena vā||<br />
					attaniyena vā,||<br />
					cakkhu-samphasso suñño attena vā||<br />
					attaniyena vā||<br />
					yampidaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi suññaṃ attena va attaniyena vā.|| ||</p>

					<p class="ctr c">&#9632;</p>

					<p class="f4">Sotaṃ suññaṃ attena vā||<br />
					attaniyena vā,||<br />
					saddā suññā attena vā||<br />
					attaniyena vā,||<br />
					sota-viññāṇaṃ suññaṃ attena vā||<br />
					attaniyena vā,||<br />
					sota-samphasso suñño attena vā||<br />
					attaniyena vā,||<br />
					yampidaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi suññaṃ attena va attaniyena vā.|| ||</p>

					<p class="ctr c">&#9632;</p>

					<p class="f4">Ghānaṃ suññaṃ attena vā||<br />
					attaniyena vā,||<br />
					gandhā suññā attena vā||<br />
					attaniyena vā,||<br />
					ghāna-viññāṇaṃ suññaṃ attena vā||<br />
					attaniyena vā,||<br />
					ghāna-samphasso suñño attena vā||<br />
					attaniyena vā,||<br />
					yampidaṃ ghān-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi suññaṃ attena va attaniyena vā.|| ||</p>

					<p class="ctr c">&#9632;</p>

					<p class="f4">Jivhā suññā attena vā||<br />
					attaniyena vā,||<br />
					rasā suññā attena vā||<br />
					attaniyena vā,||<br />
					jivhā-viññāṇaṃ suññaṃ attena vā||<br />
					attaniyena vā,||<br />
					jivhā-samphasso suñño attena vā||<br />
					attaniyena vā,||<br />
					yampidaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi suññaṃ attena va attaniyena vā.|| ||</p>

					<p class="ctr c">&#9632;</p>

					<p class="f4">Kāyo suñño attena vā||<br />
					attaniyena vā,||<br />
					phoṭṭhabbā suññā attena vā||<br />
					attaniyena vā,||<br />
					kāya-viññāṇaṃ suññaṃ attena vā||<br />
					attaniyena vā,||<br />
					kāya-samphasso suñño attena vā||<br />
					attaniyena vā,||<br />
					yampidaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi suññaṃ attena va attaniyena vā.|| ||</p>

					<p class="ctr c">&#9632;</p>

					<p class="f4">Mano suñño attena vā||<br />
					attaniyena vā,||<br />
					dhammā suññā attena vā||<br />
					attaniyena vā,||<br />
					mano-viññāṇaṃ suññaṃ attena vā||<br />
					attaniyena vā,||<br />
					mano-samphasso suñño attena vā||<br />
					attaniyena vā,||<br />
					yampidaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi suññaṃ attena va attaniyena vā.|| ||</p>

					<p class="f4">Yasmā ca kho Ānanda, suññaṃ attena vā attaniyena vā, tasmā 'suñño loko' ti vuccatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
