<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 1. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called the First Jhana." />
<title>SN 4 40 1: Savitakka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					40. Moggallāna Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p1">Sutta 1</a></h4>

					<h1>Savitakka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.001.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.001.olds.bd.htm">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Moggallāno Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4"><a id="pg263"><span class="f2 g"><b>[263]</b></span></a> Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuɱ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaɱ āvuso raho-gatassa paṭīsallīnassa<br />
					evaɱ cetaso parivitakko udapādi:|| ||</p>

					<p class="f4">'"Paṭhamaɱ jhānaɱ,||<br />
					paṭhamaɱ jhānan" ti vuccati.|| ||</p>

					<p class="f4">Katamannu kho paṭhamaɱ jhānanti?'|| ||</p>

					<p class="f4">Tassa mayhaɱ āvuso etad ahosi:|| ||</p>

					<p class="f4">Idha bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharati.|| ||</p>

					<p class="f4">Idaɱ vuccati paṭhamaɱ jhānanti.|| ||</p>

					<p class="f4">So khvāhaɱ āvuso||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja viharāmi,||<br />
					tassa mayhaɱ āvuso||<br />
					iminā vihārena viharato||<br />
					kāma-sahagatā saññā||<br />
					mana-sikārā samud'ācaranti.|| ||</p>

					<p class="f4">Atha kho maɱ āvuso||<br />
					Bhagavā iddhiyā upasankamitvā||<br />
					etad avoca:|| ||</p>

					<p class="f4">"Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa,||<br />
					paṭhamaɱ jhānaɱ pamādo,||<br />
					paṭhame jhāne cittaɱ saṇṭhapehi,||<br />
					paṭhame jhāne cittaɱ ekodiɱ-karohi,||<br />
					paṭhame jhāne cittaɱ samādahā" ti.|| ||</p>

					<p class="f4">So khvāhaɱ āvuso||<br />
					aparena samayena||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ jhānaɱ upasampajja vihāsiɱ.|| ||</p>

					<p class="f4">Yaɱ hi taɱ āvuso sammā vadamāno vadeyya:|| ||</p>

					<p class="f4">"Satthārānuggahito sāvako mahābhiññataɱ patto" ti,|| ||</p>

					<p class="f4">mamantaɱ sammā vadamāno vadeyya,|| ||</p>

					<p class="f4">"Satthārānuggahito sāvako mahābhiññataɱ patto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>