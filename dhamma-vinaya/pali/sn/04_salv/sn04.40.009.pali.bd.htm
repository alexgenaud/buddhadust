<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 9. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called Signless Serenity of Heart." />
<title>SN 4 40 9: A-Nimitta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					40. Moggallāna Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p9">Sutta 9</a></h4>

					<h1>A-Nimitta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg268"><span class="f2 g"><b>[268]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.009.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.009.olds.bd.htm">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Moggallāno Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuṃ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaṃ āvuso raho-gatassa paṭīsallīnassa<br />
					evaṃ cetaso parivitakko udapādi:|| ||</p>

					<p class="f4">'"Animitto ceto-samādhi,||<br />
					animitto ceto-samādhī" ti vuccati.|| ||</p>

					<p class="f4">Katamaṃ nu kho animitto ceto-samādhī' ti?|| ||</p>

					<p class="f4">Tassa mayhaṃ āvuso etad ahosi:|| ||</p>

					<p class="f4">'Idha bhikkhu <a id="pg269"><span class="f2 g"><b>[269]</b></span></a> sabba nimittānaṃ amana-sikārā||<br />
					a-nimittaṃ ceto-samādhiṃ upasampajja viharati.|| ||</p>

					<p class="f4">Idaṃ vuccati animitto ceto-samādhī' ti.|| ||</p>

					<p class="f4">So khv'āhaṃ āvuso||<br />
					sabba nimittānaṃ amana-sikārā||<br />
					a-nimittaṃ ceto-samādhiṃ upasampajja viharāmi,||<br />
					tassa mayhaṃ āvuso||<br />
					iminā vihārena viharato||<br />
					nimittānusārī viññāṇaṃ hoti.|| ||</p>

					<p class="f4">Atha kho maṃ āvuso Bhagavā iddhiyā upasaṅkamitvā etad avoca:|| ||</p>

					<p class="f4">'Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa,||<br />
					a-nimittaṃ ceto-samādhiṃ pamādo,||<br />
					animittena ceto-samādhismiṃ cittaṃ saṇṭhapehi,||<br />
					animittena ceto-samādhismiṃ cittaṃ ekodiṃ-karohi,||<br />
					animittena ceto-samādhismiṃ cittaṃ samādahā' ti.|| ||</p>

					<p class="f4">So khv'āhaṃ āvuso||<br />
					aparena samayena||<br />
					sabba nimittānaṃ amana-sikārā||<br />
					a-nimittaṃ ceto-samādhiṃ upasampajja vihāsiṃ.|| ||</p>

					<p class="f4">Yaṃ hi taṃ āvuso sammā vadamāno vadeyya:|| ||</p>

					<p class="f4">'Satthārānuggahito sāvako mahābhiññataṃ patto' ti,|| ||</p>

					<p class="f4">mamantaṃ sammā vadamāno vadeyya,|| ||</p>

					<p class="f4">'Satthārānuggahito sāvako mahābhiññataṃ patto' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>