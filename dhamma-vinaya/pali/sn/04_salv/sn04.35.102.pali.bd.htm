<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 102. The Buddha urges the bhikkhus to let go of experience through the senses as such does not belong to the self." />
<title>SN 4 35 102: Dutiya Na Tumhaka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p102">Sutta 102</a></h4>

					<h1>Dutiya Na Tumhāka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg82"><span class="f2 g"><b>[82]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.102.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.102.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yaɱ bhikkhave na tumhākaɱ taɱ pajahatha, taɱ vo pahīnaɱ hitāya sukhāya bhavissati|| ||</p>

					<p class="f4">Kiñca bhikkhave na tumhākaɱ?|| ||</p>

					<p class="f4">Cakkhuɱ bhikkhave na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Rūpā na tumhākaɱ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="f4">Cakkhu-viññāṇaɱ na tumhākaɱ, taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Cakkhu-samphasso na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">So vo pahīno hitāya sukhāya bhavissati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tam pi na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Sotaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Sā vo pahīnā hitāya sukhāya bhavissati.|| ||</p>

					<p class="f4">Saddā na tumhākaɱ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="f4">Sota-viññāṇaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Sota-samphasso na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">So vo pahīno hitāya sukhāya bhavissati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tam pi na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Ghānaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Sā vo pahīnā hitāya sukhāya bhavissati.|| ||</p>

					<p class="f4">Gandhā na tumhākaɱ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="f4">Ghāna-viññāṇaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Ghāna-samphasso na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">So vo pahīno hitāya sukhāya bhavissati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tam pi na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Jivhā na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Sā vo pahīnā hitāya sukhāya bhavissati.|| ||</p>

					<p class="f4">Rasā na tumhākaɱ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="f4">Jivhā-viññāṇaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Jivhā-samphasso na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">So vo pahīno hitāya sukhāya bhavissati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tam pi na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Kāyo na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Sā vo pahīnā hitāya sukhāya bhavissati.|| ||</p>

					<p class="f4">Phoṭṭhabbā na tumhākaɱ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissati.|| ||</p>

					<p class="f4">Kāya-viññāṇaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Kaya-samphasso na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">So vo pahīno hitāya sukhāya bhavissati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tam pi na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Mano na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Dhammā na tumhākaɱ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="f4">Mano-viññāṇaɱ na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

					<p class="f4">Mano-samphasso na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">So vo pahīno hitāya sukhāya bhavissati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tam pi na tumhākaɱ.|| ||</p>

					<p class="f4">Taɱ pajahatha.|| ||</p>

					<p class="f4">Taɱ vo pahīnaɱ hitāya sukhāya bhavissati.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>