<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 189. The Buddha likens indulgence in sense experience to a fish being hooked by a fisherman's bait." />
<title>SN 4 35 189: Bālisik'Opama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					3. Samudda Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p189">Sutta 189</a></h4>

					<h1>Bālisik'Opama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg158"><span class="f2 g"><b>[158]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.189.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.189.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.230.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:<span class="f3"><sup>[<a id="edfn1" href="#edn1">ed1</a>]</sup></span>|| ||</p>

					<p class="f4">"Seyyathā pi, bhikkhave,||<br />
					bālisiko āmisa-gataṃ||<br />
					bālisaṃ gambhīre udaka-rahade pakkhipeyya,||<br />
					tam enaṃ añña-<a id="pg159"><span class="f2 g"><b>[159]</b></span></a> taro āmisacakkhu maccho gileyya;||<br />
					evaṃ hi so bhikkhave maccho gilitabaḷiso||<br />
					bālisikassa anayaṃ āpanno||<br />
					vyasanaṃ āpanno||<br />
					yathā-kāma-karaṇīyo bālisikassa.|| ||</p>

					<p class="f4">Evam eva kho bhikkhave cha yime baḷisā lokasmiṃ anayāya sattāṇaṃ,||<br />
					vyābādhāya pāṇinaṃ.|| ||</p>

					<p class="f4">Katame cha?|| ||</p>

					<p class="f4">Santi bhikkhave cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya tiṭṭhati,||<br />
					ayaṃ vuccati bhikkhave bhikkhu||<br />
					gilitabaḷiso Mārassa||<br />
					anayaṃ āpanno||<br />
					vyasanaṃ āpanno||<br />
					yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave sota viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya tiṭṭhati,||<br />
					ayaṃ vuccati bhikkhave bhikkhu||<br />
					gilitabaḷiso Mārassa||<br />
					anayaṃ āpanno||<br />
					vyasanaṃ āpanno||<br />
					yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave ghāna viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya tiṭṭhati,||<br />
					ayaṃ vuccati bhikkhave bhikkhu||<br />
					gilitabaḷiso Mārassa||<br />
					anayaṃ āpanno||<br />
					vyasanaṃ āpanno||<br />
					yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave jivhā viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya tiṭṭhati,||<br />
					ayaṃ vuccati bhikkhave bhikkhu||<br />
					gilitabaḷiso Mārassa||<br />
					anayaṃ āpanno||<br />
					vyasanaṃ āpanno||<br />
					yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave kāya viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya tiṭṭhati,||<br />
					ayaṃ vuccati bhikkhave bhikkhu||<br />
					gilitabaḷiso Mārassa||<br />
					anayaṃ āpanno||<br />
					vyasanaṃ āpanno||<br />
					yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave mano viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya tiṭṭhati,||<br />
					ayaṃ vuccati bhikkhave bhikkhu||<br />
					gilitabaḷiso Mārassa||<br />
					anayaṃ āpanno||<br />
					vyasanaṃ āpanno||<br />
					yathā-kāma-karaṇīyo Pāpimato.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Santi bhikkhave cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya tiṭṭhati,||<br />
					ayaṃ vuccati bhikkhave bhikkhu||<br />
					na gilitabaḷiso Mārassa,||<br />
					abhedī baḷisaṃ||<br />
					paribhedi baḷisam||<br />
					na anayaṃ āpanno,||<br />
					na vyasanaṃ āpanno,||<br />
					na yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave sota viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya tiṭṭhati,||<br />
					ayaṃ vuccati bhikkhave bhikkhu||<br />
					na gilitabaḷiso Mārassa,||<br />
					abhedī baḷisaṃ||<br />
					paribhedi baḷisam||<br />
					na anayaṃ āpanno,||<br />
					na vyasanaṃ āpanno,||<br />
					na yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave ghāna viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya tiṭṭhati,||<br />
					ayaṃ vuccati bhikkhave bhikkhu||<br />
					na gilitabaḷiso Mārassa,||<br />
					abhedī baḷisaṃ||<br />
					paribhedi baḷisam||<br />
					na anayaṃ āpanno,||<br />
					na vyasanaṃ āpanno,||<br />
					na yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave jivhā viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya tiṭṭhati,||<br />
					ayaṃ vuccati bhikkhave bhikkhu||<br />
					na gilitabaḷiso Mārassa,||<br />
					abhedī baḷisaṃ||<br />
					paribhedi baḷisam||<br />
					na anayaṃ āpanno,||<br />
					na vyasanaṃ āpanno,||<br />
					na yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave kāya viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya tiṭṭhati,||<br />
					ayaṃ vuccati bhikkhave bhikkhu||<br />
					na gilitabaḷiso Mārassa,||<br />
					abhedī baḷisaṃ||<br />
					paribhedi baḷisam||<br />
					na anayaṃ āpanno,||<br />
					na vyasanaṃ āpanno,||<br />
					na yathā-kāma-karaṇīyo Pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave mano viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya tiṭṭhati,||<br />
					ayaṃ vuccati bhikkhave bhikkhu||<br />
					na gilitabaḷiso Mārassa,||<br />
					abhedī baḷisaṃ||<br />
					paribhedi baḷisam||<br />
					na anayaṃ āpanno,||<br />
					na vyasanaṃ āpanno,||<br />
					na yathā-kāma-karaṇīyo Pāpimato.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> The PTS Pali and Woodward's translation both include the below in this sutta, but the internal reference is clearly to the ocean of <a href="sn04.35.188.pali.bd.htm">the previous sutta.</a></p>

					<p class="in4">Yassa rāgo ca||<br />
					doso ca||<br />
					avijjā ca||<br />
					virājitā so imaṃ samuddaṃ sagāhaṃ sarakkhasaṃ saūmibhayaṃ duttaraṃ accatari.|| ||</p>

					      <p class="in6">Saṇgātigo maccujaho nirūpadhi||<br />
							Pahāya dukkhaṃ apuna-b-bhavāya||<br />
							Atthaṇgato so na pamāṇam eti||<br />
							Amohayī maccurājanti brūmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>