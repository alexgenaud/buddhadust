<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 4. Using the figure of the maelstrom the Buddha describes the difference between the ordinary commoner and the arahant when experiencing the unpleasant." />
<title>SN 4 36 4: Patala Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					36: Vedanā Saɱyutta<br />
					1. Sagāthā Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p4">Sutta 4</a></h4>

					<h1>Pātāla Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg206"><span class="f2 g"><b>[206]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.004.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.004.nypo.ati.htm#p1">nypo</a>][<a href="../../../../dhamma-vinaya/ati/sn/04_salv/sn04.36.004.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.36.004.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Assutavā bhikkhave puthujjano evaɱ vācaɱ bhāsati:||<br />
					'atthi mahā-samudde pātālo' ti.|| ||</p>

					<p class="f4">Taɱ kho pan'etaɱ bhikkhave a-s-sutavā puthujjano asantaɱ avijjamānaɱ evaɱ vācaɱ bhāsati:||<br />
					'atthi mahā samudde pātālo'ti.|| ||</p>

					<p class="f4">Sārīrikānaɱ kho etaɱ bhikkhave dukkhānaɱ vedanānaɱ adhivacanaɱ yad idaɱ pātāloti.|| ||</p>

					<p class="f4">Assutavā bhikkhave puthujjano sārīrikāya dukkhāya vedanāya phuṭṭho samāno socati kilamati paridevati urattāḷiɱ kandati sammohaɱ āpajjati.|| ||</p>

					<p class="f4">Ayaɱ vuccati bhikkhave a-s-sutavā puthujjano pātāle na paccṭṭhāsi, gādhañca nājajhagā.|| ||</p>

					<p class="f4">Sutavā bhikkhave ariya-sāvako sārīrikāya dukkhāya vedanāya phuṭṭho samāno na sovati na kilamati na paridevati na urattāḷiɱ kandati na sammohaɱ āpajjati.|| ||</p>

					<p class="f4">Ayaɱ vuccati bhikkhave sutavā ariya-sāvako pātāle paccuṭṭhāsi, gādhañca ajjhagāti.|| ||</p>

					<p>&nbsp;</p>

					<p class="f4 ctr">Yo etā nādhi-vāseti||<br />
					uppannā vedanā dukhā.||<br />
					Sārīrikā pāṇaharā||<br />
					yāhi phuṭṭho pavedhati.|| ||</p>

					<p class="f4 ctr">Akkandati parodati||<br />
					dubbalo appathāmako||<br />
					Na so pātāle paccuṭṭhāsi atho gādhampi nājajhagā.|| ||</p>

					<p class="f4 ctr"><span class="f3 g"><i>[207]</i></span> Yo cetā adhivāseti||<br />
					uppannā vedanā dukhā.||<br />
					Sārīrikā pāṇaharā||<br />
					yāhi phuṭṭho na vedhati||<br />
					Sa ce pātāle paccuṭṭhāsi atho gādhampi ajjhagā ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>