<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 10. The Buddha points out that sensations rooted in contact are dependent on that contact and come to an end when that contact comes to an end." />
<title>SN 4 36 10: Phassa-Mūlaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					1. Sagāthā Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p10">Sutta 10</a></h4>

					<h1>Phassa-Mūlaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg215"><span class="f2 g"><b>[215]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.010.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.010.nypo.ati.htm#p1">nypo</a>][<a href="../../../../dhamma-vinaya/wp/sn/04_salv/sn04.36.010.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Tisso imā bhikkhave vedanā||<br />
					phassajā||<br />
					phassamūlakā||<br />
					phassa nidānā||<br />
					phassa-paccayā.|| ||</p>

					<p class="f4">Katamā tisso?|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Sukha-vedaniyaṃ bhikkhave phassaṃ paṭicca||<br />
					uppajjati sukhā vedanā.|| ||</p>

					<p class="f4">Tass'eva sukha-vedaniyassa phassassa nirodhā||<br />
					yaṃ tajjaṃ vedayitaṃ,||<br />
					sukha-vedaniyaṃ phassaṃ paṭicca||<br />
					uppannā sukhā vedanā||<br />
					sā nirujjhati,||<br />
					sā vūpasammati.|| ||</p>

					<p class="ctr c">&#9632;</p>

					<p class="f4">Dukkha-vedaniyaṃ bhikkhave phassaṃ paṭicca||<br />
					uppajjati dukkhā vedanā.|| ||</p>

					<p class="f4">Tass'eva dukkha-vedaniyassa phassassa nirodhā||<br />
					yaṃ tajjaṃ vedayitaṃ||<br />
					dukkha-vedaniyaṃ phassaṃ paṭicca||<br />
					uppannā dukkhā vedanā||<br />
					sā nirujajhati,||<br />
					sā vūpasammati.|| ||</p>

					<p class="f4">Adukkha-m-asukha-vedanīyaṃ bhikkhave phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="f4">Tass'eva adukkha-m-asukha-vedanīyassa phassassa nirodhā||<br />
					yaṃ tajjaṃ vedayitaṃ||<br />
					adukkha-m-asukha-vedanīyaṃ phassaṃ paṭicca||<br />
					uppannā adukkha-m-asukhā vedanā||<br />
					sā nirujajhati,||<br />
					sā vūpasammati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Seyyathā pi, bhikkhave, dvinnaṃ kaṭṭhānaṃ saṅgh'aṭṭhana-samodhānā usmā jāyati tejo abhinibbattati,||<br />
					tesaṃ yeva kaṭṭhānaṃ nānā bhāvā vinikkhepā yā tajjā usmā||<br />
					sā nirujajhati,||<br />
					sā vūpasammati.|| ||</p>

					<p class="f4">Evam eva kho bhikkhave imā tisso vedanā phassajā phassamūlakā phassanidānā phassa-paccayā tajjaṃ tajjaṃ phassaṃ paṭicca tajjā tajjā vedanā uppajjanti.|| ||</p>

					<p class="f4">Tajjassa tajjassa phassassa nirodhā||<br />
					tajjā tajjā vedanā nirujajhantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>