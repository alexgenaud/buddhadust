<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 5. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called the Realm of Endless Space." />
<title>SN 4 40 5: Ākāsanañ-c'Āyatana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					40. Moggallāna Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p5">Sutta 5</a></h4>

					<h1>Ākāsanañ-c'Āyatana Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg266"><span class="f2 g"><b>[266]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.005.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.005.olds.bd.htm">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Moggallāno Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuṃ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaṃ āvuso raho-gatassa paṭīsallīnassa<br />
					evaṃ cetaso parivitakko udapādi:|| ||</p>

					<p class="f4">'"Ākāsanañ-c'āyatanaṃ,||<br />
					Ākāsanañ-c'āyatanan" ti vuccati.|| ||</p>

					<p class="f4">Katamaṃ nu kho Ākāsanañ-c'āyatanan' ti?|| ||</p>

					<p class="f4">Tassa mayhaṃ āvuso etad ahosi:|| ||</p>

					<p class="f4">'Idha bhikkhu||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amana-sikārā||<br />
					"Ananto ākāso" ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Idaṃ vuccati "Ākāsanañ-c'āyatanan" ti' ti.|| ||</p>

					<p class="f4">So khv'āhaṃ āvuso||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amana-sikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharāmi||<br />
					tassa mayhaṃ āvuso||<br />
					iminā vihārena viharato||<br />
					rūpa-sahagatā saññā-mana-sikārā samud'ācaranti.|| ||</p>

					<p class="f4">Atha kho maṃ āvuso Bhagavā iddhiyā upasaṇkamitvā etad avoca:|| ||</p>

					<p class="f4">'Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa,||<br />
					Ākāsanañ-c'āyatanaṃ pamādo,||<br />
					ākāsānāñcāyatane cittaṃ saṇṭhapehi,||<br />
					ākāsānāñcāyatane cittaṃ ekodiṃ-karohi,||<br />
					ākāsānāñcāyatane cittaṃ samādahā' ti.|| ||</p>

					<p class="f4">So khv'āhaṃ āvuso||<br />
					aparena samayena||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amana-sikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja vihāsiṃ.|| ||</p>

					<p class="f4">Yaṃ hi taṃ āvuso sammā vadamāno vadeyya:|| ||</p>

					<p class="f4">'Satthārānuggahito sāvako mahābhiññataṃ patto' ti,|| ||</p>

					<p class="f4">mamantaṃ sammā vadamāno vadeyya,|| ||</p>

					<p class="f4">'Satthārānuggahito sāvako mahābhiññataṃ patto' ti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>