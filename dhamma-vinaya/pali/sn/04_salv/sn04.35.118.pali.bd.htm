<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 118. Sakka, king of the devas, asks the Buddha why it is that some people attain Nibbāna in this life while others do not. He is told that it is dependent on whether or not a person does those things which support sense-consciousness." />
<title>SN 4 35 118: Sakka-Panha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					2. Lokakāma-guṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p118">Sutta 118</a></h4>

					<h1>Sakka-Pañha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg101"><span class="f2 g"><b>[101]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.118.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.118.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Gijjhakūṭe pabbate.|| ||</p>

					<p class="f4">Atha kho Sakko devānam indo yena Bhagavā ten'upasaŋkami.|| ||</p>

					<p class="f4">Upasan-kamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sakko devānam indo Bhagavantaɱ etad avoca:|| ||</p>

					<p class="f4">"Ko nu kho bhante hetu||<br />
					ko paccayo||<br />
					<a id="pg102"><span class="f2 g"><b>[102]</b></span></a> yena-m-idh'ekacce sattā diṭṭhe'va dhamme no parinibbāyanti?|| ||</p>

					<p class="f4">Ko pana bhante hetu ko paccayo yena-m-idh'ekacce sattā diṭṭhe'va dhamme parinibbāyantī" ti?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Santi kho devānam inda,||<br />
					cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tannissitaɱ viññāṇaɱ hoti tadupādānaɱ.|| ||</p>

					<p class="f4">Saupādāno devānam inda,||<br />
					bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tannissitaɱ viññāṇaɱ hoti tadupādānaɱ.|| ||</p>

					<p class="f4">Saupādāno devānam inda,||<br />
					bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tannissitaɱ viññāṇaɱ hoti tadupādānaɱ.|| ||</p>

					<p class="f4">Saupādāno devānam inda,||<br />
					bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tannissitaɱ viññāṇaɱ hoti tadupādānaɱ.|| ||</p>

					<p class="f4">Saupādāno devānam inda,||<br />
					bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tannissitaɱ viññāṇaɱ hoti tadupādānaɱ.|| ||</p>

					<p class="f4">Saupādāno devānam inda,||<br />
					bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tannissitaɱ viññāṇaɱ hoti tadupādānaɱ.|| ||</p>

					<p class="f4">Saupādāno devānam inda,||<br />
					bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Ayaɱ kho devānam inda, hetu||<br />
					ayaɱ paccayo||<br />
					yena-m-idh'ekacce sattā diṭṭhe'va dhamme no parinibbāyanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Santi ca kho devānam inda, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tannissitaɱ viññāṇaɱ hoti na tadupādānaɱ.|| ||</p>

					<p class="f4">Anupādāno devānam inda,||<br />
					bhikkhu parinibbāyati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Santi ca kho devānam inda, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tannissitaɱ viññāṇaɱ hoti na tadupādānaɱ.|| ||</p>

					<p class="f4">Anupādāno devānam inda,||<br />
					bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tannissitaɱ viññāṇaɱ hoti na tadupādānaɱ.|| ||</p>

					<p class="f4">Anupādāno devānam inda,||<br />
					bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tannissitaɱ viññāṇaɱ hoti na tadupādānaɱ.|| ||</p>

					<p class="f4">Anupādāno devānam inda,||<br />
					bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tannissitaɱ viññāṇaɱ hoti na tadupādānaɱ.|| ||</p>

					<p class="f4">Anupādāno devānam inda,||<br />
					bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho devānam inda, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tannissitaɱ viññāṇaɱ hoti na tadupādānaɱ.|| ||</p>

					<p class="f4">Anupādāno devānam inda,||<br />
					bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Ayaɱ kho devānam inda, hetu||<br />
					ayaɱ paccayo||<br />
					yena-m-idh'ekacce sattā diṭṭhe'va dhamme no parinibbāyantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>