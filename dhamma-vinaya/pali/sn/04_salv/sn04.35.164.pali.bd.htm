<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 164. The Buddha teaches that the way to eliminate misguided view is to see sense-experiences as impermanent." />
<title>SN 4 35 164: Micchā-Diṭṭhi Pahāna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					1. Nandi-k-Khaya Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p164">Sutta 164</a></h4>

					<h1>Micchā-Diṭṭhi Pahāna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.164.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Jīvakambavane.|| ||</p>

					<p class="f4">Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṇkamitvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhū Bhagavantaṃ etad avoca:|| ||</p>

					<p class="f4">"Kathannu kho bhante jānato kathaṃ passato micchā-diṭṭhi pahīyatī" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Cakkhuṃ kho bhikkhū anattā jānato passato micchā-diṭṭhi pahīyati.|| ||</p>

					<p class="f4">Rūpe anattā jānato passato micchā-diṭṭhi pahīyati.|| ||</p>

					<p class="f4">Cakkhu-viññāṇaṃ anattā jānato passato micchā-diṭṭhi pahīyati.|| ||</p>

					<p class="f4">Cakkhu-samphassaṃ anattā jānato passato micchā-diṭṭhi pahīyati.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi anattā jānato passato micchā-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Sotaṃ anattā jānato passato micchā-diṭṭhi pahīyati.|| ||</p>

					<p class="f4">Sadde anattā jānato passato micchā-diṭṭhi pahīyati.|| ||</p>

					<p class="f4">Sota-viññāṇaṃ anattā jānato passato micchā-diṭṭhi pahīyati.|| ||</p>

					<p class="f4">Sota-samphassaṃ anattā jānato passato micchā-diṭṭhi pahīyati.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi anattā jānato passato micchā-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Ghānaṃ anattā jānato passato micchā-diṭṭhi pahīyati.|| ||</p>

					<p class="f4">Gandhe anattā jānato passato micchā-diṭṭhi pahīyati.|| ||</p>

					<p class="f4">Ghāna-viññāṇaṃ anattā jānato passato micchā-diṭṭhi pahīyati.|| ||</p>

					<p class="f4">Ghāna-samphassaṃ anattā jānato passato micchā-diṭṭhi pahīyati.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi anattā jānato passato micchā-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Jivhaṃ anattā jānato passato micchā-diṭṭhi pahīyati.|| ||</p>

					<p class="f4">Rase anattā jānato passato micchā-diṭṭhi pahīyati.|| ||</p>

					<p class="f4">Jivhā-viññāṇaṃ anattā jānato passato micchā-diṭṭhi pahīyati.|| ||</p>

					<p class="f4">Jivhā-samphassaṃ anattā jānato passato micchā-diṭṭhi pahīyati.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi anattā jānato passato micchā-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Kāyaṃ anattā jānato passato micchā-diṭṭhi pahīyati.|| ||</p>

					<p class="f4">Phoṭṭhabbe anattā jānato passato micchā-diṭṭhi pahīyati.|| ||</p>

					<p class="f4">Kāya-viññāṇaṃ anattā jānato passato micchā-diṭṭhi pahīyati.|| ||</p>

					<p class="f4">Kāya-samphassaṃ anattā jānato passato micchā-diṭṭhi pahīyati.|| ||</p>

					<p class="f4">Yam kāya-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi anattā jānato passato micchā-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Manaṃ anattā jānato passato micchā-diṭṭhi pahīyati.|| ||</p>

					<p class="f4">Dhamme anattā jānato passato micchā-diṭṭhi pahīyati.|| ||</p>

					<p class="f4">Mano-viññāṇaṃ anattā jānato passato micchā-diṭṭhi pahīyati.|| ||</p>

					<p class="f4">Mano-samphassaṃ anattā jānato passato micchā-diṭṭhi pahīyati.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi anattā jānato passato micchā-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Evaṃ kho bhikkhu jānato evaṃ passato micchā-diṭṭhi pahīyatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
