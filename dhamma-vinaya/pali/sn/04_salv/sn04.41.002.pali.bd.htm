<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 41, Sutta 2. The novice Isidatta answers Citta's question on the diversity of elements when the elder bhikkhus are unable to do so." />
<title>SN 4.41.2: Paṭhama Isidatta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					41. Citta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p2">Sutta 2</a></h4>

					<h1>Paṭhama Isidatta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg283"><span class="f2 g"><b>[283]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.002.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ sambahulā therā bhikkhu Macchikāsaṇḍe viharanti Ambāṭakavane.|| ||</p>

					<p class="f4">Atha kho Citto gahapati yena therā bhikkhu ten'upasaṇkami|| ||</p>

					<p class="f4">Upasaṇkamitvā there bhikkhu abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati||<br />
					there bhikkhū etad avoca:|| ||</p>

					<p class="f4">"Adhivāsentu me bhante therā svātanāya bhattan" ti.|| ||</p>

					<p class="f4">Adhivāsesuṃ ca kho therā bhikkhu tuṇhī-bhāvena.|| ||</p>

					<p class="f4"><a id="pg284"><span class="f2 g"><b>[284]</b></span></a> Atha kho Citto gahapati therānaṃ bhikkhūnaṃ adhivāsanaṃ viditvā uṭṭhāy āsanā there bhikkhū abhivādetvā padakkhiṇaṃ katvā pakkāmi.|| ||</p>

					<p class="f4">Atha kho therā bhikkhu tassā rattiyā accayena pubbanha-samayaṃ nivāsetvā patta-cīvaram ādāya yena Cittassa gahapatino nivesanaṃ ten'upasaṇkamiṃsu.|| ||</p>

					<p class="f4">Upasaṇkamitvā paññatte āsane nisīdiṃsu.|| ||</p>

					<p class="f4">Atha kho Citto gahapati yena therā bhakkhū ten'upasaṇkami.|| ||</p>

					<p class="f4">Upasaṇkamitvā there bhikkhū abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati āyasmantaṃ Theraṃ etad avoca:|| ||</p>

					<p class="f4">"'Dhātu-nānattaṃ dhātu-nānattan' ti||<br />
					bhante therā vuccati.|| ||</p>

					<p class="f4">Kittāvatā nu kho bhante dhātu-nānattaṃ vuttaṃ Bhagavatā" ti?|| ||</p>

					<p class="f4">Evaṃ vutte āyasmā thero tuṇhī ahosi.|| ||</p>

					<p class="ctr c">&#9632;|| ||</p>

					<p class="f4">Dutiyam pi Citto gahapati āyasmantaṃ Theraṃ etad avoca:|| ||</p>

					<p class="f4">"'Dhātu-nānattaṃ dhātu-nānattan' ti||<br />
					bhante therā vuccati.|| ||</p>

					<p class="f4">Kittāvatā nu kho bhante dhātu-nānattaṃ vuttaṃ Bhagavatā" ti?|| ||</p>

					<p class="f4">Dutiyam pi kho āyasmā thero tuṇhī ahosi.|| ||</p>

					<p class="ctr c">&#9632;</p>

					<p class="f4">Tatiyam pi Citto gahapati āyasmantaṃ Theraṃ etad avoca:|| ||</p>

					<p class="f4">"'Dhātu-nānattaṃ dhātu-nānattan' ti||<br />
					bhante therā vuccati.|| ||</p>

					<p class="f4">Kittāvatā nu kho bhante dhātu-nānattaṃ vuttaṃ Bhagavatā" ti?|| ||</p>

					<p class="f4">Tatiyam pi kho āyasmā thero tuṇhī ahosi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tena kho pana samayen'āyasmā Isidatto tasmiṃ bhikkhu saṇghe sabbanavako hoti.|| ||</p>

					<p class="f4">Atha kho āyasmā Isidatto āyasmantaṃ Theraṃ etad avoca:|| ||</p>

					<p class="f4">"Vyākarom'ahaṃ bhante Thera Cittassa gahapatino etaṃ pañhan" ti?|| ||</p>

					<p class="f4">"Vyākarohi tvaṃ āvuso Isidatta Cittassa gahapatino etaṃ pañhan" ti.|| ||</p>

					<p class="f4">"Evaṃ hi tvaṃ gahapati pucchasi:|| ||</p>

					<p class="f4">'Dhātu-nānattaṃ dhātu-nānattan' ti||<br />
					bhante Thera vuccati.|| ||</p>

					<p class="f4">Kittāvatā nu kho bhante dhātu-nānattaṃ vuttaṃ Bhagavatā' ti?"|| ||</p>

					<p class="f4"><a id="pg285"><span class="f2 g"><b>[285]</b></span></a> "Evaṃ bhante".|| ||</p>

					<p class="f4">"Idaṃ kho gahapati dhātu-nānattaṃ vuttaṃ Bhagavatā:|| ||</p>

					<p class="f4">Cakkhu-dhātu||<br />
					rūpa-dhātu cakkhu-viññāṇa-dhātu.|| ||</p>

					<p class="f4">Sota-dhātu sadda-dhātu sota-viññāṇa-dhātu.|| ||</p>

					<p class="f4">Ghānadhātu gandha-dhātu ghāna-viññāṇa-dhātu.|| ||</p>

					<p class="f4">Jivhā-dhātu rasa-dhātu jivhā-viññāṇa-dhātu.|| ||</p>

					<p class="f4">Kāya-dhātu phoṭṭhabba-dhātu kāya-viññāṇa-dhātu.|| ||</p>

					<p class="f4">Mano-dhātu dhamma-dhātu mano-viññāṇa-dhātu.|| ||</p>

					<p class="f4">Ettāvatā nu kho gahapati dhātu-nānattaṃ vuttaṃ Bhagavatā" ti.|| ||</p>

					<p class="f4">Atha kho Citto gahapati āyasmato Isidattassa bhāsitaṃ abhinan'ditvā||<br />
					anumo-ditvā there bhikkhū paṇītena khādanīyena bhojanīyena sahatthā santappesi,||<br />
					sampavāresi.|| ||</p>

					<p class="f4">Atha kho therā bhikkhū bhuttāvino onīta-patta-pāṇino uṭṭhāy āsanā pakkamiṃsu.|| ||</p>

					<p class="f4">Atha kho āyasmā thero āyasmantaṃ Isidattaṃ etad avoca:|| ||</p>

					<p class="f4">"Sādhu kho tvaṃ āvuso Isidatta eso pañho paṭibhāsi,||<br />
					n'eso pañho maṃ paṭibhāsi,||<br />
					tena h'āvuso Isidatta yadā aññadā pi||<br />
					eva-rūpo pañho āgaccheyya||<br />
					taṃyevettha paṭibhāseyyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>