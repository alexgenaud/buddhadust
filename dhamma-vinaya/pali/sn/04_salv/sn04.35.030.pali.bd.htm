<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 30. The Buddha presents the best method for the uprooting of thoughts about 'I am' and 'me.'" />
<title>SN 4 35 030: Saruppa-Paṭipada Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Mūlapaññāsa<br />
					3. Sabba Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p30">Sutta 30</a></h4>

					<h1>Sāruppa-Paṭipadā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.030.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.030.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">Sabba-maññi-tasa-mugghā-tasā-ruppaɱ vo bhikkhave <a id="pg22"><span class="f2 g"><b>[22]</b></span></a> paṭipadaɱ desissāmi.|| ||</p>

					<p class="f4">Taɱ suṇātha.|| ||</p>

					<p class="f4">Katamā ca sā bhikkhave sabba-maññi-tasa-mugghā-tasā-ruppa paṭipadā?|| ||</p>

					<p class="f4">Idha bhikkhave bhikkhu cakkhuɱ na maññati,||<br />
					cakkhusmiɱ na maññati,||<br />
					cakkhuto na maññati,||<br />
					cakkhuɱ 'Me' ti na maññati.|| ||</p>

					<p class="f4">Rūpe na maññati,||<br />
					rūpesu na maññati,||<br />
					rūpato na maññati,||<br />
					rūpā 'Me' ti na maññati.|| ||</p>

					<p class="f4">Cakkhu-viññāṇaɱ na maññati,||<br />
					cakkhu-viññāṇasmiɱ na maññati,||<br />
					cakkhu-viññāṇato na maññati,||<br />
					cakkhu-viññāṇaɱ 'Me' ti na maññati.|| ||</p>

					<p class="f4">Cakkhu-samphassaɱ na maññati,||<br />
					cakkhu-samphassasmiɱ na maññati,||<br />
					cakkhu-samphassato na maññati,||<br />
					cakkhu-samphasso 'Me' ti na maññati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ,||<br />
					sukhaɱ vā,||<br />
					dukkhaɱ vā,||<br />
					adukkha-m-asukhaɱ vā,||<br />
					tam pi na maññati,||<br />
					tasmim pi na maññati,||<br />
					tato pi na maññati,||<br />
					tam 'Me' ti na maññati.|| ||</p>

					<p class="ctr c">&#9632;</p>

					<p class="f4">Sotaɱ na maññati,||<br />
					sotasmiɱ na maññati,||<br />
					soto na maññati,||<br />
					sota 'Me' ti na maññati.|| ||</p>

					<p class="f4">Saddā na maññati,||<br />
					saddesu na maññati,||<br />
					saddato na maññati,||<br />
					sadda 'Me' ti na maññati.|| ||</p>

					<p class="f4">Sota-viññāṇaɱ na maññati,||<br />
					sota-viññāṇasmiɱ na maññati,||<br />
					sota-viññāṇato na maññati,||<br />
					sota-viññāṇaɱ 'Me' ti na maññati.|| ||</p>

					<p class="f4">Sota-samphassaɱ na maññati,||<br />
					sota-samphassasmiɱ na maññati,||<br />
					sota-samphassato na maññati,||<br />
					sota-samphasso 'Me' ti na maññati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ,||<br />
					sukhaɱ vā,||<br />
					dukkhaɱ vā,||<br />
					adukkha-m-asukhaɱ vā,||<br />
					tam pi na maññati,||<br />
					tasmim pi na maññati,||<br />
					tato pi na maññati,||<br />
					tam 'Me' ti na maññati.|| ||</p>

					<p class="ctr c">&#9632;</p>

					<p class="f4">Ghānaɱ na maññati,||<br />
					ghānasmiɱ na maññati,||<br />
					ghānato na maññati,||<br />
					ghāna 'Me' ti na maññati.|| ||</p>

					<p class="f4">Gandhā na maññati,||<br />
					gandesu na maññati,||<br />
					gandato na maññati,||<br />
					gandhā 'Me' ti na maññati.|| ||</p>

					<p class="f4">Ghāna-viññāṇaɱ na maññati,||<br />
					ghāna-viññāṇasmiɱ na maññati,||<br />
					ghāna-viññāṇato na maññati,||<br />
					ghāna-viññāṇaɱ 'Me' ti na maññati.|| ||</p>

					<p class="f4">Ghāna-samphassaɱ na maññati,||<br />
					ghāna-samphassasmiɱ na maññati,||<br />
					ghāna-samphassato na maññati,||<br />
					ghāna-samphasso 'Me' ti na maññati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ,||<br />
					sukhaɱ vā,||<br />
					dukkhaɱ vā,||<br />
					adukkha-m-asukhaɱ vā,||<br />
					tam pi na maññati,||<br />
					tasmim pi na maññati,||<br />
					tato pi na maññati,||<br />
					tam 'Me' ti na maññati.|| ||</p>

					<p class="ctr c">&#9632;</p>

					<p class="f4">Jivhā na maññati,||<br />
					jivhāya na maññati,||<br />
					jivhāto na maññati,||<br />
					jivhā 'Me' ti na maññati.|| ||</p>

					<p class="f4">Rase na maññati,||<br />
					rasesu na maññati,||<br />
					rasato na maññati,||<br />
					rasā 'Me' ti na maññati.|| ||</p>

					<p class="f4">Jivhā-viññāṇaɱ na maññati,||<br />
					jivhā-viññāṇasmiɱ na maññati,||<br />
					jivhā-viññāṇato na maññati,||<br />
					jivhā-viññāṇaɱ 'Me' ti na maññati.|| ||</p>

					<p class="f4">Jivhā-samphassaɱ na maññati,||<br />
					jivhā-samphassasmiɱ na maññati,||<br />
					jivhā-samphassato na maññati,||<br />
					jivhā-samphasso 'Me' ti na maññati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ,||<br />
					sukhaɱ vā,||<br />
					dukkhaɱ vā,||<br />
					adukkha-m-asukhaɱ vā,||<br />
					tam pi na maññati,||<br />
					tasmim pi na maññati,||<br />
					tato pi na maññati,||<br />
					tam 'Me' ti na maññati.|| ||</p>

					<p class="ctr c">&#9632;</p>

					<p class="f4">Kāyaɱ na maññati,||<br />
					kāyasmiɱ na maññati,||<br />
					kāyo na maññati,||<br />
					kāya 'Me' ti na maññati.|| ||</p>

					<p class="f4">Phoṭṭhabbāɱ na maññati,||<br />
					phoṭṭhabbāsmiɱ na maññati,||<br />
					phoṭṭhabbo na maññati,||<br />
					phoṭṭhabbā 'Me' ti na maññati.|| ||</p>

					<p class="f4">Kāya-viññāṇaɱ na maññati,||<br />
					kāya-viññāṇasmiɱ na maññati,||<br />
					kāya-viññāṇato na maññati,||<br />
					kāya-viññāṇaɱ 'Me' ti na maññati.|| ||</p>

					<p class="f4">Kāya-samphassaɱ na maññati,||<br />
					kāya-samphassasmiɱ na maññati,||<br />
					kāya-samphassato na maññati,||<br />
					kāya-samphasso 'Me' ti na maññati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ,||<br />
					sukhaɱ vā,||<br />
					dukkhaɱ vā,||<br />
					adukkha-m-asukhaɱ vā,||<br />
					tam pi na maññati,||<br />
					tasmim pi na maññati,||<br />
					tato pi na maññati,||<br />
					tam 'Me' ti na maññati.|| ||</p>

					<p class="ctr c">&#9632;</p>

					<p class="f4">Manaɱ na maññati,||<br />
					manasmiɱ na maññati,||<br />
					manato na maññati,||<br />
					mano 'Me' ti na maññati.|| ||</p>

					<p class="f4">Dhamme na maññati,||<br />
					dhammesu na maññati,||<br />
					dhammato na maññati,||<br />
					dhammā 'Me' ti na maññati.|| ||</p>

					<p class="f4">Mano-viññāṇaɱ na maññati,||<br />
					mano-viññāṇasmiɱ na maññati,||<br />
					mano-viññāṇato na maññati,||<br />
					mano-viññāṇaɱ 'Me' ti na maññati.|| ||</p>

					<p class="f4">Mano-samphassaɱ na maññati,||<br />
					mano-samphassasmiɱ na <a id="pg23"><span class="f2 g"><b>[23]</b></span></a> maññati,||<br />
					mano-samphassato na maññati,||<br />
					mano-samphasso 'Me' ti na maññati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ,||<br />
					sukhaɱ vā,||<br />
					dukkhaɱ vā,||<br />
					adukkha-m-asukhaɱ vā,||<br />
					tam pi na maññati,||<br />
					tasmim pi na maññati,||<br />
					tato pi na maññati,||<br />
					tam 'Me' ti na maññati.|| ||</p>

					<p class="ctr c">&#9632;</p>

					<p class="f4">Sabbaɱ na maññati,||<br />
					sabbasmiɱ na maññati,||<br />
					sabbato na maññati,||<br />
					sabbaɱ meti na maññati.</p>

					<p class="f4">So evaɱ amaññamāno na ca kiñci loke upādiyati,||<br />
					anupādiyaɱ na paritassati,||<br />
					aparitassaɱ paccattaññeva parinibbāyati:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānāti.|| ||</p>

					<p class="f4">Ayaɱ kho sā bhikkhave sabba-maññi-tasa-mugghā-tasā-ruppa paṭipadā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>