<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 103. The Buddha teaches the bhikkhus the requiements for stating that one is knowledgable, has mastered the word, and dug out the root of pain." />
<title>SN 4 35 103: Uddaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p103">Sutta 103</a></h4>

					<h1>Uddaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg83"><span class="f2 g"><b>[83]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.103.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.103.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Uddako sudaṃ bhikkhave Rāmaputto evaṃ vācaṃ bhāsati.|| ||</p>

					      <p class="f4 in2">'Idaṃ jātu-vedagu||<br />
							idaṃ jātu sabbajī||<br />
							Idaṃ jātu palikhataṃ gaṇda-mūlaṃ palikhaṇī' ti.|| ||</p>

					<p class="f4">Taṃ kho pan'etaṃ bhikkhave Uddako Rāmaputto||<br />
					a-vedagū yeva samāno:|| ||</p>

					<p class="f4">'Vedagūsmī' ti bhāsati;|| ||</p>

					<p class="f4">a-sabbajī yeva samāno:|| ||</p>

					<p class="f4">'Sabbajīsmī' ti bhāsati;|| ||</p>

					<p class="f4">a-palikhataṃ yeva gaṇda-mūlaṃ:|| ||</p>

					<p class="f4">'Palikhataṃ yeva gaṇda-mūlan' ti bhāsati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha kho taṃ bhikkhave bhikkhu sammā vadamāno vadeyya.|| ||</p>

					      <p class="f4 in2">'Idaṃ jātu vedagu||<br />
							idaṃ jātu sabbajī||<br />
							Idaṃ jātu palikhataṃ gaṇda-mūlaṃ palikhaṇī' ti.|| ||</p>

					<p class="f4">Kathañ ca bhikkhave bhikkhu vedagu hoti?|| ||</p>

					<p class="f4">Yato kho bhikkhave bhikkhu channaṃ phass'āyatanānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ pajānāti.|| ||</p>

					<p class="f4">Evaṃ kho bhikkhave bhikkhu vedagu hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu sabbajī hoti?|| ||</p>

					<p class="f4">Yato kho bhikkhave bhikkhu channaṃ phass'āyatanānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā anupādāya vimutto hoti.|| ||</p>

					<p class="f4">Evaṃ kho bhikkhave bhikkhu sabbajī hoti.|| ||</p>

					<p class="ctr c">&#9632;</p>

					<p class="f4">Kathañ ca bhikkhave bhikkhu no apalikhataṃ gaṇda-mūlaṃ palikhataṃ hoti?|| ||</p>

					<p class="f4">'Gaṇḍo' ti kho bhikkhave imassetaṃ cātu-m-mahā-bhutikassa||<br />
					kāyassa adhivacanaṃ||<br />
					mātā-pettika-sambhavassa||<br />
					odana-kummās-ūpacayassa||<br />
					anicc'ucchādana||<br />
					parimaddana-||<br />
					bhedana-||<br />
					viddhaṃ-sana-dhammassa.|| ||</p>

					<p class="f4">'Gaṇda-mūlan' ti kho bhikkhave taṇhāyetaṃ adhivacanaṃ.|| ||</p>

					<p class="f4">Yato kho bhikkhave, bhikkhuno taṇhā pahīnā hoti||<br />
					ucchinna-mūlā <a id="pg84"><span class="f2 g"><b>[84]</b></span></a> tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Evaṃ kho bhikkhave bhikkhuno apalikhataṃ gaṇda-mūlaṃ palikhataṃ hoti.|| ||</p>

					<p class="f4">Uddako sudaṃ bhikkhave, Rāmaputto evaṃ vācaṃ bhāsati:|| ||</p>

					      <p class="f4 in2">'Idaṃ jātu vedagu||<br />
							idaṃ jātu sabbajī||<br />
							Idaṃ jātu palikhataṃ gaṇda-mūlaṃ palikhaṇī' ti.|| ||</p>

					<p class="f4">Taṃ kho pan'etaṃ bhikkhave, Uddako Rāmaputto avedagū yeva samāno|| ||</p>

					<p class="f4">'Vedagūsmī' ti bhāsati;|| ||</p>

					<p class="f4">asabbajiyeva samāno|| ||</p>

					<p class="f4">'Sabbajīsmī' ti bhāsati;|| ||</p>

					<p class="f4">apalikhataṃ yeva gaṇda-mūlaṃ palikhataṃ yeva|| ||</p>

					<p class="f4">'gaṇda-mūlan' ti bhāsati.|| ||</p>

					<p class="f4">Idha kho taṃ bhikkhave,||<br />
					bhikkhu sammā vadamāno vadeyya:|| ||</p>

					      <p class="f4 in2">'Idaṃ jātu vedagu||<br />
							idaṃ jātu sabbajī||<br />
							Idaṃ jātu palikhataṃ gaṇda-mūlaṃ palikhaṇī' ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>