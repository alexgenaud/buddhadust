<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 88. Punna, after being given an instruction 'in brief' by the Buddha, is questioned as to how he will deal with the fierce people of Sunaparanta where he intends to dwell. He gives a series of answers which shows he has the patience to deal with them even to the point of death." />
<title>SN 4 35 088: Puṇṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					4. Channa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p88">Sutta 88</a></h4>

					<h1>Puṇṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg60"><span class="f2 g"><b>[60]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.088.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.088.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.088.bodh.wp.htm">bodh</a>]</span></p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.</p>

					<p class="f4">Atha kho āyasmā Puṇṇo yena Bhagavā, ten'upasaṇkami.</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.</p>

					<p class="f4">Eka-m-antaṃ nisinno kho āyasmā Puṇṇo Bhagavantaṃ etad avoca:|| ||</p>

					<p class="f4">"Sādhu maṃ bhante, Bhagavā saṇkhittena ovādena ovadatu,||<br />
					yam ahaṃ Bhagavato dhammaṃ sutvā||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto||<br />
					viharyen" ti.|| ||</p>

					<p class="f4">"Tena hi, Puṇṇa, suṇohi,||<br />
					sādhukaṃ manasi karohi,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho āyasmā Puṇṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Santi kho Puṇṇa, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taṃ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Santi kho Puṇṇa, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taṃ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taṃ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taṃ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taṃ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taṃ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Tañ ce <a id="pg61"><span class="f2 g"><b>[61]</b></span></a> bhikkhu n'ābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taṃ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Iminā ca tvaṃ Puṇṇa,||<br />
					mayā saṇkhittena ovādena ovadito katarasmiṃ jana-pade viharissasī" ti?|| ||</p>

					<p class="f4">"Atthi bhante, Suṇāparanto nāma janapado,||<br />
					tatth'āhaṃ viharissāmi" ti.|| ||</p>

					<p class="f4">"Caṇḍā kho Puṇṇa,||<br />
					Suṇāparantakā manussā.|| ||</p>

					<p class="f4">Pharusā kho Puṇṇa,||<br />
					Suṇāparantakā manussā.|| ||</p>

					<p class="f4">Sace taṃ Puṇṇa, Suṇāparantakā manussā||<br />
					akkosissanti||<br />
					paribhāsissanti,||<br />
					tatra te, Puṇṇa, kinti bhavissatī" ti?|| ||</p>

					<p class="f4">"Sace maṃ bhante, Suṇāparantakā manussā||<br />
					akkosissanti,||<br />
					paribhāsissanti,||<br />
					tatra me evaṃ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaṃ maṃ na yime pāṇinā pahāraṃ dentī' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā||<br />
					pāṇinā pahāraṃ dassanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">"Sace me bhante, Suṇāparantakā manussā||<br />
					pāṇinā pahāraṃ dassanti||<br />
					tatra me evaṃ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaṃ maṃ na yime leḍḍunā pahāraṃ dentī' ti|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā||<br />
					leḍḍunā pahāraṃ dassanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">"Sace me bhante, Suṇāparantakā manussā||<br />
					leḍḍunā pahāraṃ dassanti,||<br />
					tatra me evaṃ bhavissat:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaṃ maṃ na yime daṇḍena pahāraṃ <a id="pg62"><span class="f2 g"><b>[62]</b></span></a> dentī' ti|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā||<br />
					daṇḍena pahāraṃ dassanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">"Sace me bhante, Suṇāparantakā manussā||<br />
					daṇḍena pahāraṃ dassanti||<br />
					tatra me evaṃ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaṃ maṃ na yime satthena pahāraṃ dentī' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā satthena pahāraṃ dassanti,||<br />
					tatra pana te Puṇṇa kinti bhavissatī" ti?|| ||</p>

					<p class="f4">"Sace me bhante, Suṇāparantakā manussā||<br />
					satthena pahāraṃ dassanti||<br />
					tatra me evaṃ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaṃ maṃ na yime tiṇhena satthena jīvitā voropenti' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana taṃ Puṇṇa, Suṇāparantakā manussā||<br />
					tiṇhena satthena jīvitā voropessanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">"Sace mam bhante, Suṇāparantakā manussā||<br />
					tiṇhena satthena jīvitā voropessanti||<br />
					tatra me evaṃ bhavissati:|| ||</p>

					<p class="f4">'Santi kho Bhagavato sāvakā kāyena ca jīvitena ca aṭṭiyamānā harāya-mānā jiguccha-mānā satthahārakaṃ pariyesanti.|| ||</p>

					<p class="f4">Taṃ me idaṃ apariyiṭṭhaṃ yeva satthahārakaṃ laddhan' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sādhu sādhu Puṇṇa.|| ||</p>

					<p class="f4">Sakkhissasi kho tvaṃ,||<br />
					iminā damūpasamena samannāgato Suṇāparantasmiṃ jana-pade vatthuṃ.|| ||</p>

					<p class="f4">Yassa dāni tvaṃ Puṇṇa,||<br />
					kālaṃ maññasī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho āyasmā Puṇṇo Bhagavato vacanam abhinan'ditvā anumo-ditvā uṭṭhāy'āsanā Bhagavantaṃ abhivāde <a id="pg63"><span class="f2 g"><b>[63]</b></span></a> tvā padakkhiṇaṃ katvā sen'āsanaṃ saṃsāmetvā patta-cīvaraṃ ādāya yena Suṇāparanto janapado,||<br />
					tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Suṇāparanto janapado,||<br />
					tad avasari.|| ||</p>

					<p class="f4">Tatra sudaṃ āyasmā Puṇṇo Suṇāparantasmiṃ jana-pade viharati.|| ||</p>

					<p class="f4">Atha kho āyasmā Puṇṇo ten eva antaravassena pañca-mattāni upāsakatāni paṭipādesi.|| ||</p>

					<p class="f4">Ten eva antara vassena pañca-mattāni upāsikāsatāni paṭipādesi.|| ||</p>

					<p class="f4">Ten eva antaravassena tisso vijjā sacchākāsi.|| ||</p>

					<p class="f4">Ten eva antaravassena parinibbāyi.|| ||</p>

					<p class="f4">Atha kho sambahulā bhikkhū yena Bhagavā, ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Yo so bhante, Puṇṇo nāma kula-putto Bhagavatā saṇkhittena ovādena ovadito,||<br />
					so kālaṇ kato.|| ||</p>

					<p class="f4">Tassa kā gati,||<br />
					ko abhisamparāyo" ti?|| ||</p>

					<p class="f4">"Paṇḍito bhikkhave, Puṇṇo kula-putto.|| ||</p>

					<p class="f4">Paccapādī Dhammass-ā-nu-dhammaṃ,||<br />
					na ca maṃ Dhamm-ā-dhikaraṇaṃ viheṭhesi.|| ||</p>

					<p class="f4">Parinibbuto bhikkhave,||<br />
					Puṇṇo kula-putto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>