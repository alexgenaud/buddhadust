<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 88. Punna, after being given an instruction 'in brief' by the Buddha, is questioned as to how he will deal with the fierce people of Sunaparanta where he intends to dwell. He gives a series of answers which shows he has the patience to deal with them even to the point of death." />
<title>SN 4 35 088: Punna Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					4. Channa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p88">Sutta 88</a></h4>

					<h1>Puṇṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg60"><span class="f2 g"><b>[60]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.088.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.088.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.088.bodh.wp.htm">bodh</a>]</span></p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.</p>

					<p class="f4">Atha kho āyasmā Puṇṇo yena Bhagavā, ten'upasankami.</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.</p>

					<p class="f4">Eka-m-antaɱ nisinno kho āyasmā Puṇṇo Bhagavantaɱ etad avoca:|| ||</p>

					<p class="f4">"Sādhu maɱ bhante, Bhagavā saŋkhittena ovādena ovadatu,||<br />
					yam ahaɱ Bhagavato dhammaɱ sutvā||<br />
					eko||<br />
					vūpakaṭṭho||<br />
					appamatto||<br />
					ātāpī||<br />
					pahit'atto||<br />
					viharyen" ti.|| ||</p>

					<p class="f4">"Tena hi, Puṇṇa, suṇohi, sādhukaɱ manasi karohi, bhāsissāmī" ti.|| ||</p>

					<p class="f4">"Evaɱ bhante" ti kho āyasmā Puṇṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Santi kho Puṇṇa, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati,||<br />
					abhivadati,||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					uppajjati nandi.|| ||</p>

					<p class="f4">Nandi-samudayā dukkha-samudayo Puṇṇā ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Santi kho Puṇṇa, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu nābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taɱ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu nābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taɱ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu nābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taɱ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu nābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taɱ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu nābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taɱ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Santi kho Puṇṇa, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce <a id="pg61"><span class="f2 g"><b>[61]</b></span></a> bhikkhu nābhinandati,||<br />
					Nābhivadati,||<br />
					nājjhosāya,||<br />
					tiṭṭhati,||<br />
					Tassa taɱ anabhinandato,||<br />
					anabhivadato,||<br />
					anajjhosāya,||<br />
					tiṭṭhato,||<br />
					nandi-nirujjhati.|| ||</p>

					<p class="f4">Nandi-nirodhā dukkha-nirodho Puṇṇā ti vadāmi.|| ||</p>

					<p class="ctr c">&#9632;</p>

					<p class="f4">Iminā ca tvaɱ Puṇṇa,||<br />
					mayā saŋkhittena ovādena ovadito katarasmiɱ jana-pade viharissasī" ti?|| ||</p>

					<p class="f4">"Atthi bhante, Suṇāparanto nāma janapado,||<br />
					tatth'āhaɱ viharissāmi.|| ||</p>

					<p class="f4">Caṇḍā kho Puṇṇa,||<br />
					Suṇāparantakā manussā.|| ||</p>

					<p class="f4">Pharusā kho Puṇṇa,||<br />
					Suṇāparantakā manussā.|| ||</p>

					<p class="f4">Sace taɱ Puṇṇa, Suṇāparantakā manussā||<br />
					akkosissanti||<br />
					paribhāsissanti,||<br />
					tatra te, Puṇṇa, kinti bhavissatī" ti?|| ||</p>

					<p class="f4">Sace maɱ bhante, Suṇāparantakā manussā||<br />
					akkosissanti,||<br />
					paribhāsissanti,||<br />
					tatra me evaɱ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaɱ maɱ na yime pāṇinā pahāraɱ dentī' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā||<br />
					pāṇinā pahāraɱ dassanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">Sace me bhante, Suṇāparantakā manussā||<br />
					pāṇinā pahāraɱ dassanti||<br />
					tatra me evaɱ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaɱ maɱ na yime leḍḍunā pahāraɱ dentī' ti|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā||<br />
					leḍḍunā pahāraɱ dassanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">Sace me bhante, Suṇāparantakā manussā||<br />
					leḍḍunā pahāraɱ dassanti,||<br />
					tatra me evaɱ bhavissat:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaɱ maɱ na yime daṇḍena pahāraɱ <a id="pg62"><span class="f2 g"><b>[62]</b></span></a> dentī' ti|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā||<br />
					daṇḍena pahāraɱ dassanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">Sace me bhante, Suṇāparantakā manussā||<br />
					daṇḍena pahāraɱ dassanti||<br />
					tatra me evaɱ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaɱ maɱ na yime satthena pahāraɱ dentī' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana te Puṇṇa, Suṇāparantakā manussā satthena pahāraɱ dassanti,||<br />
					tatra pana te Puṇṇa kinti bhavissatī" ti?|| ||</p>

					<p class="f4">Sace me bhante, Suṇāparantakā manussā||<br />
					satthena pahāraɱ dassanti||<br />
					tatra me evaɱ bhavissati:|| ||</p>

					<p class="f4">'Bhaddakā vat'ime Suṇāparantakā manussā,||<br />
					subhaddakā vat'ime Suṇāparantakā manussā,||<br />
					yaɱ maɱ na yime tiṇhena satthena jīvitā voropenti' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sace pana taɱ Puṇṇa, Suṇāparantakā manussā||<br />
					tiṇhena satthena jīvitā voropessanti,||<br />
					tatra pana te Puṇṇa, kinti bhavissatī" ti?|| ||</p>

					<p class="f4">Sace mam bhante, Suṇāparantakā manussā||<br />
					tiṇhena satthena jīvitā voropessanti||<br />
					tatra me evaɱ bhavissati:|| ||</p>

					<p class="f4">'Santi kho Bhagavato sāvakā kāyena ca jīvitena ca aṭṭiyamānā harāya-mānā jiguccha-mānā satthahārakaɱ pariyesanti.|| ||</p>

					<p class="f4">Taɱ me idaɱ apariyiṭṭhaɱ yeva satthahārakaɱ laddhan' ti.|| ||</p>

					<p class="f4">Evam ettha Bhagavā, bhavissati.|| ||</p>

					<p class="f4">Evam ettha Sugata, bhavissatī" ti.|| ||</p>

					<p class="ctr c">&#9632;</p>

					<p class="f4">"Sādhu sādhu Puṇṇa.|| ||</p>

					<p class="f4">Sakkhissasi kho tvaɱ,||<br />
					iminā damūpasamena samannāgato Suṇāparantasmiɱ jana-pade vatthuɱ.|| ||</p>

					<p class="f4">Yassa dāni tvaɱ Puṇṇa,||<br />
					kālaɱ maññasī" ti.|| ||</p>

					<p class="f4">Atha kho āyasmā Puṇṇo Bhagavato vacanam abhinan'ditvā anumo-ditvā uṭṭhāy'āsanā Bhagavantaɱ abhivāde <a id="pg63"><span class="f2 g"><b>[63]</b></span></a> tvā padakkhiṇaɱ katvā sen'āsanaɱ saɱsāmetvā patta-cīvaraɱ ādāya yena Suṇāparanto janapado,||<br />
					tena cārikaɱ pakkāmi.|| ||</p>

					<p class="f4">Anupubbena cārikaɱ cara-māno yena Suṇāparanto janapado,||<br />
					tad avasari.|| ||</p>

					<p class="f4">Tatra sudaɱ āyasmā Puṇṇo Suṇāparantasmiɱ jana-pade viharati.|| ||</p>

					<p class="f4">Atha kho āyasmā Puṇṇo ten eva antaravassena pañca-mattāni upāsakatāni paṭipādesi.|| ||</p>

					<p class="f4">Ten eva antara vassena pañca-mattāni upāsikāsatāni paṭipādesi.|| ||</p>

					<p class="f4">Ten eva antaravassena tisso vijjā sacchākāsi.|| ||</p>

					<p class="f4">Ten eva antaravassena parinibbāyi.|| ||</p>

					<p class="f4">Atha kho sambahulā bhikkhū yena Bhagavā, ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ:|| ||</p>

					<p class="f4">"Yo so bhante, Puṇṇo nāma kula-putto Bhagavatā saŋkhittena ovādena ovadito,||<br />
					so kālaŋ kato.|| ||</p>

					<p class="f4">Tassa kā gati,||<br />
					ko abhisamparāyo" ti?|| ||</p>

					<p class="f4">"Paṇḍito bhikkhave, Puṇṇo kula-putto.|| ||</p>

					<p class="f4">Paccapādī Dhammass-ā-nu-dhammaɱ,||<br />
					na ca maɱ Dhamm-ā-dhikaraṇaɱ viheṭhesi.|| ||</p>

					<p class="f4">Parinibbuto bhikkhave,||<br />
					Puṇṇo kula-putto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>