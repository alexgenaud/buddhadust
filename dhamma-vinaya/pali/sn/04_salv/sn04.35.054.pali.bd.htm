<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 54. The Buddha teaches a bhikkhu what it is that results in letting go of the yokes to rebirth." />
<title>SN 4 35 054: Saṇyojana-Pahāna Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					1. Avijjā Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p54">Sutta 54</a></h4>

					<h1>Saṇyojana-Pahāna Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg31"><span class="f2 g"><b>[31]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.054.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.053-062.bodh.wp.htm#s54">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho aññataro bhikkhu yena Bhagavā ten'upasaṇkami.|| ||</p>

					<p class="f4">Upasan-kamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:</p>

					<p class="f4">"Kathan nu kho bhante jānato||<br />
					kathaṃ passato<br />
					saṃyojanā pahīyantī" ti?|| ||</p>

					<p class="f4">"Cakkhuṃ kho bhikkhu aniccato jānato passato||<br />
					saṃyojanā pahīyanti.|| ||</p>

					<p class="f4">Rūpe aniccato jānato passato||<br />
					saṃyojanā pahīyanti.|| ||</p>

					<p class="f4">Cakkhu-viññāṇaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Cakkhu-sampassaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato||<br />
					saṃyojanā pahīyanti.|| ||</p>

					<p class="ctr c">&#9632;</p>

					<p class="f4">Sotaṃ kho bhikkhu aniccato jānato passato||<br />
					saṃyojanā pahīyanti.|| ||</p>

					<p class="f4">Sadde aniccato jānato passato||<br />
					saṃyojanā pahīyanti.|| ||</p>

					<p class="f4">Sota-viññāṇaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Sota-sampassaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato||<br />
					saṃyojanā pahīyanti.|| ||</p>

					<p class="ctr c">&#9632;</p>

					<p class="f4">Ghānaṃ kho bhikkhu aniccato jānato passato||<br />
					saṃyojanā pahīyanti.|| ||</p>

					<p class="f4">Gandhe aniccato jānato passato||<br />
					saṃyojanā pahīyanti.|| ||</p>

					<p class="f4">Ghāna-viññāṇaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Ghāna-sampassaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato||<br />
					saṃyojanā pahīyanti.|| ||</p>

					<p class="ctr c">&#9632;</p>

					<p class="f4">Jivhā kho bhikkhu aniccato jānato passato||<br />
					saṃyojanā pahīyanti.|| ||</p>

					<p class="f4">Rase aniccato jānato passato||<br />
					saṃyojanā pahīyanti.|| ||</p>

					<p class="f4">Jivhā-viññāṇaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Jivhā-sampassaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato||<br />
					saṃyojanā pahīyanti.|| ||</p>

					<p class="ctr c">&#9632;</p>

					<p class="f4">Kāyaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Phoṭṭhabbe aniccato jānato passato||<br />
					saṃyojanā pahīyanti.|| ||</p>

					<p class="f4">Kāya-viññāṇaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Kāya-samphassaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato||<br />
					saṃyojanā pahīyanti.|| ||</p>

					<p class="ctr c">&#9632;</p>

					<p class="f4">Manaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Dhamme aniccato jānato passato||<br />
					saṃyojanā pahīyanti.|| ||</p>

					<p class="f4">Mano-viññāṇaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Mano-samphassaṃ aniccato jānato passato||<br />
					saṃyojanā pahīyanti.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aniccato jānato passato||<br />
					saṃyojanā pahīyanti.|| ||</p>

					<p class="f4">Evaṃ kho bhikkhu jānato||<br />
					evaṃ passato||<br />
					saṃyojanā pahīyantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>