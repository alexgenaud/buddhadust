<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 138. The Buddha urges the bhikkhus to let go of the objects of the senses. He compares their nature as not belonging to the self to the nature of the twigs and branches of the Jeta Grove." />
<title>SN 4 35 138: Dutiya Palāsinā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					4. Devadaha Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p138">Sutta 138</a></h4>

					<h1>Dutiya Palāsinā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg120"><span class="f2 g"><b>[120]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.138.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yaṃ bhikkhave na tumhākaṃ||<br />
					taṃ pajahatha,||<br />
					taṃ vo pahīnaṃ hitāya sukhāya bhavissati.|| ||</p>

					<p class="f4">Kiñ ca bhikkhave na tumhākaṃ?|| ||</p>

					<p class="f4">Rūpā bhikkhave  na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Saddā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Gandhā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Rasā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Phoṭṭhabbā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Dhammā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Seyyathā pi, bhikkhave, yaṃ imasmiṃ Jetavane tiṇa-kaṭṭha-sākhāpalāsaṃ,||<br />
					taṃ jano hareyya vā||<br />
					ḍaheyya vā||<br />
					yathāppaccayaṃ vā kareyya,||<br />
					api nu tumhākaṃ evam assa:|| ||</p>

					<p class="f4">'Amhe jano harati||<br />
					vā ḍahati||<br />
					vā yathāppaccayaṃ vā||<br />
					karotī'" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Na hi no h'etaṃ bhante attā vā attaniyaṃ vā" ti.|| ||</p>

					<p class="f4">"Evam eva kho bhikkhave rūpā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Saddā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Gandhā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Rasā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti.|| ||</p>

					<p class="ctr c">&#9632;</p>

					<p class="f4">Phoṭṭhabbā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissati.|| ||</p>

					<p class="ctr c">&#9632;</p>

					<p class="f4">Dhammā na tumhākaṃ.|| ||</p>

					<p class="f4">Te pajahatha.|| ||</p>

					<p class="f4">Te vo pahīnā hitāya sukhāya bhavissanti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>