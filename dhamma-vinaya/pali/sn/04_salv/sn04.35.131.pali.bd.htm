<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 131. Nakulapita asks the Buddha why it is that some people attain Nibbāna in this life while others do not. He is told that it is dependent on whether or not a person does those things which support sense-consciousness." />
<title>SN 4 35 131: Nakula-Pitā Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; III: Paññāsaka Tatiya<br />
					3. Gahapati Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p131">Sutta 131</a></h4>

					<h1>Nakula-Pitā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg116"><span class="f2 g"><b>[116]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.131.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhaggesu viharati Suɱsumāragire Bhesakalāvane Migadāye.|| ||</p>

					<p class="f4">Atha kho Nakulapitā gahapati yena Bhagavā ten'upasaɱkami.|| ||</p>

					<p class="f4">Upasan-kamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Nakulapitā gahapati Bhagavantaɱ etad avoca:|| ||</p>

					<p class="f4">"Ko nu kho bhante hetu||<br />
					ko paccayo||<br />
					yena-m-idh'ekacce sattā diṭṭhe'va dhamme||<br />
					no parinibbāyanti?|| ||</p>

					<p class="f4">Ko pana bhante hetu||<br />
					ko paccayo||<br />
					yena-m-idh'ekacce sattā diṭṭhe'va dhamme||<br />
					parinibbāyantī" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Santi kho gahapati, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaɱ viññāṇaɱ hoti||<br />
					tad upādānaɱ.|| ||</p>

					<p class="f4">Sa-upādāno gahapati, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaɱ viññāṇaɱ hoti||<br />
					tad upādānaɱ.|| ||</p>

					<p class="f4">Sa-upādāno gahapati, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaɱ viññāṇaɱ hoti||<br />
					tad upādānaɱ.|| ||</p>

					<p class="f4">Sa-upādāno gahapati, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaɱ viññāṇaɱ hoti||<br />
					tad upādānaɱ.|| ||</p>

					<p class="f4">Sa-upādāno gahapati, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaɱ viññāṇaɱ hoti||<br />
					tad upādānaɱ.|| ||</p>

					<p class="f4">Sa-upādāno gahapati, bhikkhu no parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					tassa taɱ abhinandato||<br />
					abhivadato||<br />
					ajjhosāya||<br />
					tiṭṭhato||<br />
					tan nissitaɱ viññāṇaɱ hoti||<br />
					tad upādānaɱ.|| ||</p>

					<p class="f4">Sa-upādāno gahapati, bhikkhu no parinibbāyati.|| ||</p>

					<p class="f4">Ayaɱ kho gahapati, hetu||<br />
					ayaɱ paccayo||<br />
					yena-m-idh'ekacce sattā diṭṭhe'va dhamme||<br />
					no parinibbāyanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Santi ca kho gahapati, cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaɱ viññāṇaɱ hoti||<br />
					na tad upādānaɱ.|| ||</p>

					<p class="f4">Anupādāno gahapati, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi ca kho gahapati, sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaɱ viññāṇaɱ hoti||<br />
					na tad upādānaɱ.|| ||</p>

					<p class="f4">Anupādāno gahapati, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaɱ viññāṇaɱ hoti||<br />
					na tad upādānaɱ.|| ||</p>

					<p class="f4">Anupādāno gahapati, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaɱ viññāṇaɱ hoti||<br />
					na tad upādānaɱ.|| ||</p>

					<p class="f4">Anupādāno gahapati, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaɱ viññāṇaɱ hoti||<br />
					na tad upādānaɱ.|| ||</p>

					<p class="f4">Anupādāno gahapati, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Santi kho gahapati, mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Tañ ce bhikkhu n'ābhinandati||<br />
					n'ābhivadati||<br />
					nājjhosāya||<br />
					tiṭṭhati,||<br />
					tassa taɱ anabhinandato||<br />
					anabhivadato||<br />
					anajjhosāya||<br />
					tiṭṭhato||<br />
					na tan nissitaɱ viññāṇaɱ hoti||<br />
					na tad upādānaɱ.|| ||</p>

					<p class="f4">Anupādāno gahapati, bhikkhu parinibbāyati.|| ||</p>

					<p class="ctr c">&#9632;</p>

					<p class="f4">Ayaɱ kho gahapati, hetu||<br />
					ayaɱ paccayo||<br />
					yena-m-idh'ekacce sattā diṭṭhe'va dhamme||<br />
					parinibbāyantī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
