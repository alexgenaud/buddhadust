<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 105. The Buddha teaches the bhikkhus that it is the senses that support personal pain and pleasure, and that seeing that the senses are impermanent and that impermanence is painful and letting go of taking delight in sense-experience leads to freedom and the end of rebirth." />
<title>SN 4 35 105: Upādāya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					1. Yoga-k-Khemi Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p105">Sutta 105</a></h4>

					<h1>Upādāya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg85"><span class="f2 g"><b>[85]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.105.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.105.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Kismin nu kho bhikkhave sati||<br />
					kiṃ upādāya||<br />
					uppajjati ajjhattaṃ sukha dukkhan" ti?|| ||</p>

					<p class="f4">"Bhagavam-mūlakā no bhante dhammā,||<br />
					Bhagavaṃ-ntettikā||<br />
					Bhagavam-paṭisaraṇā,||<br />
					sādhu vata bhante,||<br />
					Bhagavantaṃ yeva paṭibhātu etassa bhāsitassa attho,||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi karotha,||<br />
					bhāsissāmī" ti.</p>

					<p class="f4">"Evam bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Cakkhusmiṃ kho bhikkhave sati||<br />
					cakkhuṃ upādāya||<br />
					uppajjati ajjhattaṃ sukha-dukkhaṃ;|| ||</p>

					<p class="f4">sotasmiṃ sati||<br />
					sotaṃ upādāya||<br />
					uppajjati ajjhattaṃ sukha-dukkhaṃ;|| ||</p>

					<p class="f4">ghānasmiṃ sati||<br />
					ghānaṃ upādāya||<br />
					uppajjati ajjhattaṃ sukha-dukkhaṃ;|| ||</p>

					<p class="f4">jivhāya sati||<br />
					jivhaṃ upādāya||<br />
					uppajjati ajjhattaṃ sukha-dukkhaṃ;|| ||</p>

					<p class="f4">kāyasmiṃ sati||<br />
					kāyaṃ upādāya||<br />
					uppajjati ajjhattaṃ sukha-dukkhaṃ;|| ||</p>

					<p class="f4">manasmiṃ sati||<br />
					manaṃ upādāya||<br />
					uppajjati ajjhattaṃ sukha-dukkhaṃ.| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Taṃ kim maññatha bhikkhave?|| ||</p>

					<p class="f4">Cakkhuṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yam panāniccaṃ dukkhaṃ||<br />
					vipariṇāma-dhammaṃ api nu taṃ anupādāya||<br />
					uppajjeyya ajjhattaṃ sukha-dukkha" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Sotaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yam panāniccaṃ dukkhaṃ||<br />
					vipariṇāma-dhammaṃ api nu taṃ anupādāya||<br />
					uppajjeyya ajjhattaṃ sukha-dukkha" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Ghānaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yam panāniccaṃ dukkhaṃ||<br />
					vipariṇāma-dhammaṃ api nu taṃ anupādāya||<br />
					uppajjeyya ajjhattaṃ sukha-dukkha" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4"><a id="pg86"><span class="f2 g"><b>[86]</b></span></a> "Jivhā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yam panāniccaṃ dukkhaṃ||<br />
					vipariṇāma-dhammaṃ api nu taṃ anupādāya||<br />
					uppajjeyya ajjhattaṃ sukha-dukkha" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Kāyo niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yam panāniccaṃ dukkhaṃ||<br />
					vipariṇāma-dhammaṃ api nu taṃ anupādāya||<br />
					uppajjeyya ajjhattaṃ sukha-dukkha" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Mano niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yam panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yam panāniccaṃ dukkhaṃ||<br />
					vipariṇāma-dhammaṃ api nu taṃ anupādāya||<br />
					uppajjeyya ajjhattaṃ sukha-dukkha" ti?|| ||</p>

					<p class="f4">"No h'etaṃ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam passaṃ bhikkhave, sutavā ariya-sāvako||<br />
					cakkhusmim pi nibbindati,||<br />
					sotasmim pi nibbindati,||<br />
					ghānasmim pi nibbindati,||<br />
					jivhāya pi nibbindati,||<br />
					kāyasmim pi nibbindati,||<br />
					manasmim pi nibbindati,||<br />
					nibbindaṃ virajjati,||<br />
					virāgā vimuccati,||<br />
					vimuttasmiṃ vimuttam iti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>