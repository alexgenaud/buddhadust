<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 6. The Venerable Sāriputta explains to the Venerable Kotthika other reasons that the Buddhas has not made asertions concerning the existence of one who has attained the goal is that these questions do not arise for one who has abandoned delight in body, sense-experience, own-making and consciousness; or for one who has abandoned delight in becoming; or for one who has abandoned delight in thirst. He then aserts that there is no reason more encompassing for not making such asertions than that such do not occur for one who has abandoned thirst." />
<title>SN 4 44 6: Catuttha Sāriputta-Koṭṭhika (or Ārāma) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p6">Sutta 6</a></h4>

					<h1>Catuttha Sāriputta-Koṭṭhika (or Ārāma) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg388"><span class="f2 g"><b>[388]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.006.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.006.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.006.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto āyasmā ca Mahā Koṭṭhiko Bārāṇasiyaṃ viharanti Isipatane Migadāye.|| ||</p>

					<p class="f4">Atha kho āyasmā Sāriputto Mahā Koṭṭhiko sāyaṇha-samayaṃ paṭisallāṇā vuṭṭhito yen'āyasmā Mahā Koṭṭhiko ten'upasaṇkami.|| ||</p>

					<p class="f4">Upasaṇkamitvā āyasmatā Mahā Koṭṭhikena saddhiṃ sammodi|| ||</p>

					<p class="f4">Sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi|| ||</p>

					<p class="f4">Eka-m-antaṃ nisinno kho āyasmā Sāriputto āyasmantaṃ Mahā Koṭṭhikaṃ etad avoca:|| ||</p>

					<p class="f4">"Kin nu kho āvuso Sāriputta:|| ||</p>

					<p class="f4">Hoti, Tathāgato param maraṇā" ti?|| ||</p>

					<p class="f4">"Avyākataṃ kho etaṃ āvuso, Bhagavatā:|| ||</p>

					<p class="f4">'hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso:|| ||</p>

					<p class="f4">Na hoti Tathāgato param maraṇā" ti?|| ||</p>

					<p class="f4"><span class="f3 g"><i>[385]</i></span> "Etam pi kho āvuso, avyākataṃ Bhagavatā:|| ||</p>

					<p class="f4">'Na hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso:|| ||</p>

					<p class="f4">Hoti ca na ca hoti Tathāgato param maraṇā" ti?|| ||</p>

					<p class="f4">"Etam pi kho āvuso, avyākataṃ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso:|| ||</p>

					<p class="f4">N'eva hoti na na hoti Tathāgato param maraṇā" ti"?|| ||</p>

					<p class="f4">"Etam pi kho āvuso, avyākataṃ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā'" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Kin nu kho āvuso:|| ||</p>

					<p class="f4">'Hoti Tathāgato param maraṇā' ti,|| ||</p>

					<p class="f4">iti puṭṭho samāno avyākataṃ kho āvuso, etaṃ Bhagavatā:|| ||</p>

					<p class="f4">'Hoti Tathāgato param maraṇā' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'Na hoti Tathāgato param maraṇā' ti?|| ||</p>

					<p class="f4">iti puṭṭho samāno avyākataṃ kho āvuso etaṃ, Bhagavatā:|| ||</p>

					<p class="f4">'Na hoti Tathāgato param maraṇā' ti vadesi.|| ||</p>

					<p class="f4">Kin nu kho āvuso:|| ||</p>

					<p class="f4">'Hoti ca na ca hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataṃ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā' ti vadesi,|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'N'eva hoti na na hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataṃ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā' ti vadesi.'|| ||</p>

					<p class="ctr c">&#9632;</p>

					<p class="f4">Kin nu kho āvuso hetu||<br />
					ko paccayo||<br />
					yena taṃ avyākataṃ Bhagavatā" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Rūp'ārāmassa kho āvuso,||<br />
					rūpa-ratassa||<br />
					rūpa-sammuditassa||<br />
					rūpa nirodhaṃ ajānato apassato yathā-bhūtaṃ:||<br />
					'hoti <a id="pg389"><span class="f2 g"><b>[389]</b></span></a> Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="ctr c">&#9632;</p>

					<p class="f4">Vedan-ā-rāmassa kho āvuso,||<br />
					vedanā-ratassa||<br />
					vedanā-sammuditassa||<br />
					vedanā nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="ctr c">&#9632;</p>

					<p class="f4">Saññ-ā-rāmassa kho āvuso,||<br />
					saññā-ratassa||<br />
					saññā-sammuditassa||<br />
					saññā nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="ctr c">&#9632;</p>

					<p class="f4">Saṇkhār-ā-rāmassa kho āvuso,||<br />
					saṇkhārā-ratassa||<br />
					saṇkhārā-sammuditassa||<br />
					saṇkhārā nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="ctr c">&#9632;</p>

					<p class="f4">Viññāṇ'ārāmassa kho āvuso,||<br />
					viññāṇa-ratassa||<br />
					viññāṇa-sammuditassa||<br />
					viññāṇa nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Na rūp'ārāmassa kho āvuso,||<br />
					na rūpa-ratassa||<br />
					na rūpa-sammuditassa||<br />
					rūpa nirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="ctr c">&#9632;</p>

					<p class="f4">Na vedan-ā-rāmassa kho āvuso,||<br />
					na vedanā-ratassa||<br />
					na vedanā-sammuditassa||<br />
					vedanā nirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="ctr c">&#9632;</p>

					<p class="f4">Na saññ-ā-rāmassa kho āvuso,||<br />
					na saññā-ratassa||<br />
					na saññā-sammuditassa||<br />
					saññā nirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.|| ||</p>

					<p class="ctr c">&#9632;</p>

					<p class="f4">Na saṇkhār-ā-rāmassa kho āvuso,||<br />
					na saṇkhārā-ratassa||<br />
					na saṇkhārā-sammuditassa||<br />
					saṇkhāra-nirodhaṃ jānato passato yathā-bhūtaṃ:||<br />
					hoti Tathāgato param maraṇā ti pissa na hoti,||<br />
					na hoti Tathāgato param maraṇā ti pissa na hoti,||<br />
					n'eva hoti na hoti Tathāgato param maraṇā ti pissa na hoti,||<br />
					n'eva hoti na na hoti Tathāgato param maraṇā ti pissa na hoti.</p>

					<p class="ctr c">&#9632;</p>

					<p class="f4">Na viññāṇ'ārāmassa kho āvuso,||<br />
					na viññāṇa-ratassa||<br />
					na viññāṇa-sammuditassa||<br />
					viññāṇa-nirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.</p>

					<p class="f4">Ayaṃ kho āvuso, hetu||<br />
					ayaṃ paccayo yena taṃ avyākataṃ Bhagavatā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Siyā pan'āvuso, añño pi pariyāyo||<br />
					yena taṃ avyākataṃ Bhagavatā" ti?|| ||</p>

					<p class="f4">"Siyā āvuso.|| ||</p>

					<p class="f4">Bhav-ā-rāmassa kho āvuso,||<br />
					bhava-ratassa||<br />
					bhava-sammuditassa||<br />
					bhava-nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="f4"><a id="pg390"><span class="f2 g"><b>[390]</b></span></a> Na bhav-ā-rāmassa kho āvuso,||<br />
					na bhava-ratassa||<br />
					na bhava-sammuditassa||<br />
					bhava-nirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.</p>

					<p class="f4">Ayam pi kho āvuso, pariyāyo yena taṃ avyākataṃ Bhagavatā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Siyā pan'āvuso, añño pi pariyāyo||<br />
					yena taṃ avyākataṃ Bhagavatā" ti?|| ||</p>

					<p class="f4">"Siyā āvuso.|| ||</p>

					<p class="f4">Upādān'ārāmassa kho āvuso,||<br />
					upādāna-ratassa||<br />
					upādāna-sammuditassa||<br />
					upādāna-nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="f4">Na upādān'ārāmassa kho āvuso,||<br />
					na upādāna-ratassa||<br />
					na upādāna-sammuditassa||<br />
					upādhānanirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					'n'eva hoti na na hoti Tathāgato param maraṇā' ti pissa na hoti.</p>

					<p class="f4">Ayam pi kho āvuso, pariyāyo yena taṃ avyākataṃ Bhagavatā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Siyā pan'āvuso, añño pi pariyāyo||<br />
					yena taṃ avyākataṃ Bhagavatā" ti?|| ||</p>

					<p class="f4">"Siyā āvuso.|| ||</p>

					<p class="f4">Taṇh-ā-rāmassa kho āvuso,||<br />
					taṇhā-ratassa||<br />
					taṇhā-sammuditassa||<br />
					taṇhā-nirodhaṃ ajānato apassato yathā-bhūtaṃ:||<br />
					'hoti Tathāgato param maraṇā' ti pissa hoti,||<br />
					'na hoti Tathāgato param maraṇā' ti pissa hoti,||<br />
					'hoti ca na ca hoti Tathāgato param maraṇā' ti pissa hoti,||<br />
					'n'eva hoti na na hoti Tathāgato param maraṇā' ti pissa hoti.|| ||</p>

					<p class="f4">Na taṇh-ā-rāmassa kho āvuso,||<br />
					na taṇhā-ratassa||<br />
					na taṇhā-sammuditassa||<br />
					taṇhā-nirodhaṃ jānato passato yathā-bhūtaṃ:||<br />
					'hoti Tathāgato param maraṇā' ti pissa na hoti,||<br />
					'na hoti Tathāgato param maraṇā' ti pissa na hoti,||<br />
					'n'eva hoti na hoti Tathāgato param maraṇā' ti pissa na hoti,||<br />
					<a id="pg391"><span class="f2 g"><b>[391]</b></span></a> 'n'eva hoti na na hoti Tathāgato param maraṇā' ti pissa na hoti.|| ||</p>

					<p class="f4">Ayam pi kho āvuso, pariyāyo yena taṃ avyākataṃ Bhagavatā" ti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Siyā pan'āvuso, añño pi pariyāyo||<br />
					yena taṃ avyākataṃ Bhagavatā" ti?|| ||</p>

					<p class="f4">"Ettha dāni āvuso, Sāriputta,||<br />
					ito uttariṃ kiṃ icchasi?|| ||</p>

					<p class="f4">Taṇhā-saṇkhaya-vimuttassa āvuso, Sāriputta, bhikkhuno vaṭṭaṃ n'atthi paññā-panāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>