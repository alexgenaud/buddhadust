<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 11. The Buddha teaches the bhikkhus that visible objects, sounds, scents, savours, touches, and things were painful in the past, will be painful in the future and are painful now and that seeing that one should strive to be repelled by them, become dispassionate towards them, and look for their ending." />
<title>SN 4 35 011: Dutiya Bahira Dukkha Suttaɱ (Dukkham 4; Bahiram) Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Mūlapaññāsa<br />
					1. Anicca Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p11">Sutta 11</a></h4>

					<h1>Dutiya Bāhira Dukkha Suttaɱ (Dukkham 4; Bāhiram)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.011.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">Rūpā bhikkhave dukkhā atīt-ā-nāgataɱ,||<br />
					ko pana vādo paccuppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītesu rūpesu anapekho hoti,||<br />
					anāgataɱ rūpe nābhinandati,||<br />
					paccuppannānaɱ rūpānaɱ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="f4">Saddā dukkhā atīt-ā-nāgataɱ,||<br />
					ko pana vādo paccuppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītesu saddesu anapekho hoti,||<br />
					anāgate sadde nābhinandati,||<br />
					paccuppannānaɱ saddānaɱ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="f4">Gandhā dukkhā atīt-ā-nāgataɱ,||<br />
					ko pana vādo paccuppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītesu gandhesu anapekho hoti,||<br />
					anāgate gandhe nābhinandati,||<br />
					paccuppannānaɱ gandhānaɱ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="f4">Rasā dukkhā atītānāgatā,||<br />
					ko pana vādo paccuppannāya.|| ||</p>

					<p class="f4">Evaɱ passaɱ bhikkhave sutavā ariya-sāvako atītesu rasesu anapekho hoti,||<br />
					anāgate rase nābhinandati,||<br />
					paccuppannānaɱ rasānaɱ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="f4">Phoṭṭhabbā dukkhā atītānāgato,||<br />
					ko pana vādo paccuppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītesu phoṭṭhabbesu anapekho hoti,||<br />
					anāgate phoṭṭhabbe nābhinandati,||<br />
					paccuppannānaɱ phoṭṭhabbānaɱ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="f4">Dhammā dukkhā atītānāgato,||<br />
					ko pana vādo paccuppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītesu dhammesu anapekho hoti,||<br />
					anāgate dhamme nābhinandati,||<br />
					paccuppannānaɱ dhammānaɱ||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>