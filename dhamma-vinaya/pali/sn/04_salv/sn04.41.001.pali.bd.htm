<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 41, Sutta 1. Citta the housefather resolves the doubts of some senior bhikkhus who were perplexed as to whether the yoke to rebirth was or was not the same thing as the thing giving rise to the yoke." />
<title>SN 4.41.1: Sanyojana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					41: Citta Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p1">Sutta 1</a></h4>

					<h1>Saŋyojana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.001.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ sambahulā therā bhikkhu Macchikāsaṇḍe viharanti Ambāṭakavane.|| ||</p>

					<p class="f4">Tena kho pana samayena sambahulānaɱ therānaɱ bhikkhūnaɱ pacchā-bhattaɱ piṇḍa-pāta-paṭikkantānaɱ maṇḍala-māle sanni-sinnānaɱ sanni-patitānaɱ ayam antarā kathā udapādi:|| ||</p>

					<p class="f4">"'Saŋyojanan' ti vā āvuso||<br />
					'saŋyojaniyā dhammā' ti vā||<br />
					ime dhammā nānatthā nānā-vyañjanā,||<br />
					udāhu ekatthā vyañjanam eva nānan" ti?|| ||</p>

					<p class="f4">Tatr'ekaccehi therehi bhikkhūhi evaɱ vyākataɱ hoti:|| ||</p>

					<p class="f4">"'Saŋyojanan' ti vā āvuso||<br />
					'saŋyojaniyā dhammā' ti vā||<br />
					ime dhammā nānatthā||<br />
					c'eva nānā-vyañjanā vā" ti.|| ||</p>

					<p class="f4">Ekaccehi therehi bhikkhūhi evaɱ vyākataɱ hoti:|| ||</p>

					<p class="f4">"'Saŋyojanan' ti vā āvuso||<br />
					'saŋyojaniyā dhammā' ti vā||<br />
					ime dhammā ekatthā vyañjanam eva nānan" ti.|| ||</p>

					<p class="f4">Atha kho Citto gahapati yena therā bhikkhū ten'upasankami.|| ||</p>

					<p class="f4">Upasaŋkamitvā there bhikkhū abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Citto gahapati there bhikkhū etad avoca:|| ||</p>

					<p class="f4">"Sutaɱ metaɱ bhante sambahulānaɱ kira therānaɱ bhikkhūnaɱ pacchā-bhattaɱ piṇḍa-pāta-paṭikkantānaɱ maṇḍala-māle sanni-sinnānaɱ sanni-patitānaɱ ayam antarā kathā udapādi:|| ||</p>

					<p class="f4">"'Saŋyojanan' ti vā āvuso||<br />
					'saŋyojaniyā dhammā' ti vā||<br />
					ime dhammā nānatthā nānā-vyañjanā,||<br />
					udāhu ekatthā vyañjanam eva nānan" ti?|| ||</p>

					<p class="f4">Tatr'ekaccehi therehi bhikkhūhi evaɱ vyākataɱ hoti:|| ||</p>

					<p class="f4">"'Saŋyojanan' ti vā āvuso||<br />
					'saŋyojaniyā dhammā' ti vā||<br />
					ime dhammā nānatthā||<br />
					c'eva nānā-vyañjanā vā" ti.|| ||</p>

					<p class="f4">Ekaccehi therehi bhikkhūhi evaɱ vyākataɱ hoti:|| ||</p>

					<p class="f4">"'Saŋyojanan' ti vā āvuso||<br />
					'saŋyojaniyā dhammā' ti vā||<br />
					ime dhammā ekatthā vyañjanam eva nānan" ti.|| ||</p>

					<p class="f4">"Evaɱ gahapatī" ti.|| ||</p>

					<p class="f4">'Saŋyojanan' ti vā bhante||<br />
					'saññe-janiyā dhammā' ti vā||<br />
					ime dhammā nā natthā c'eva||<br />
					nānā vyañjanā ca.|| ||</p>

					<p class="f4">Tenahi bhante upamaɱ vo karissāmi.|| ||</p>

					<p class="f4">Upamāyapidh'ekacce viññū purisā bhāsitassa atthaɱ ājānanti.|| ||</p>

					<p class="f4">Seyyathā pi bhante kāḷo ca balivaddo||<br />
					odāto ca balivaddo||<br />
					ekena dāmena vā||<br />
					yottena vā ||<br />
					ññuttā asasu,||<br />
					yo nu kho evaɱ vadeyya:|| ||</p>

					<p class="f4">'Kāḷo balivaddo odātassa balivaddassa <a id="pg283"><span class="f2 g"><b>[283]</b></span></a> saŋyojanaɱ,||<br />
					odāto ca balivaddo kāḷassa balivaddassa saŋyojanan' ti||<br />
					sammā nu kho vada-māno vadeyyā" ti?|| ||</p>

					<p class="f4">"No h'etaɱ gahapati."|| ||</p>

					<p class="f4">Na kho gahapati kāḷo balivaddo odātassa balivaddassa saŋyojanaɱ,||<br />
					na pi odāto balivaddo kāḷassa balivaddassa saŋyojanaɱ,||<br />
					yena ca kho te ekena dāmena vā yottena vā saññuttā taɱ tattha saŋyojanan" ti.|| ||</p>

					<p class="f4">Evam eva kho bhante,||<br />
					na cakkhu rūpānaɱ saŋyojanaɱ,||<br />
					na rūpā cakkhussa saŋyojanaɱ,||<br />
					yañ ca tattha tadubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na sotaɱ saddānaɱ saŋyojanaɱ,||<br />
					na saddā sotassa saŋyojanaɱ,||<br />
					yañ ca tattha tadubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na ghānaɱ gandhānaɱ saŋyojanaɱ,||<br />
					na gandhā ghānassa saŋyojanaɱ,||<br />
					yañ ca tattha tadubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na jivhā rasānaɱ saŋyojanaɱ,||<br />
					na rasā jivhāya saŋyojanaɱ,||<br />
					yañ ca tattha tadubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na kāyo phoṭṭhabbānaɱ saŋyojanaɱ,||<br />
					na phoṭṭhabbā kāyassa saŋyojanaɱ,||<br />
					yañ ca tattha tadubhayaɱ paṭicca uppajjati chanda-rāgo||<br />
					taɱ tattha saŋyojanaɱ.|| ||</p>

					<p class="f4">Na mano dhammānaɱ saŋyojanaɱ,||<br />
					na dhammā manassa saŋyojanaɱ,||<br />
					yañ ca tattha tadubhayaɱ paṭicca uppajjati chanda-rāgo||<br />
					taɱ tattha saŋyojanan" ti.|| ||</p>

					<p class="f4">"Lābhā te gahapati||<br />
					su-laddhaɱ te gahapati,||<br />
					yassa te gambhīre buddhavacane paññā-cakkhu kamatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>