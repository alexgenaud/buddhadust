<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 41, Sutta 1. Citta the housefather resolves the doubts of some senior bhikkhus who were perplexed as to whether the yoke to rebirth was or was not the same thing as the thing giving rise to the yoke." />
<title>SN 4.41.1: Saṇyojana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					41. Citta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p1">Sutta 1</a></h4>

					<h1>Saṇyojana Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg281"><span class="f2 g"><b>[281]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.001.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ sambahulā therā bhikkhu Macchikāsaṇḍe viharanti Ambāṭakavane.|| ||</p>

					<p class="f4">Tena kho pana samayena sambahulānaṃ therānaṃ bhikkhūnaṃ pacchā-bhattaṃ piṇḍa-pāta-paṭikkantānaṃ maṇḍala-māle sanni-sinnānaṃ sanni-patitānaṃ ayam antarā kathā udapādi:|| ||</p>

					<p class="f4">"'Saṇyojanan' ti vā āvuso||<br />
					'saṃyojaniyā dhammā' ti vā||<br />
					ime dhammā nānatthā nānā-vyañjanā,||<br />
					udāhu ekatthā vyañjanam eva nānan" ti?|| ||</p>

					<p class="f4">Tatr'ekaccehi therehi bhikkhūhi evaṃ vyākataṃ hoti:|| ||</p>

					<p class="f4">"'Saṇyojanan' ti vā āvuso||<br />
					'saṃyojaniyā dhammā' ti vā||<br />
					ime dhammā nānatthā||<br />
					c'eva nānā-vyañjanā vā" ti.|| ||</p>

					<p class="f4">Ekaccehi therehi bhikkhūhi evaṃ vyākataṃ hoti:|| ||</p>

					<p class="f4">"'Saṇyojanan' ti vā āvuso||<br />
					'saṃyojaniyā dhammā' ti vā||<br />
					ime dhammā ekatthā vyañjanam eva nānan" ti.|| ||</p>

					<p class="f4">Atha kho Citto gahapati yena therā bhikkhū ten'upasaṅkami.|| ||</p>

					<p class="f4">Upasaṅkamitvā there bhikkhū abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati there bhikkhū etad avoca:|| ||</p>

					<p class="f4">"Sutaṃ metaṃ bhante sambahulānaṃ kira therānaṃ bhikkhūnaṃ pacchā-bhattaṃ piṇḍa-pāta-paṭikkantānaṃ maṇḍala-māle sanni-sinnānaṃ sanni-patitānaṃ ayam antarā kathā udapādi:|| ||</p>

					<p class="f4">'"Saṇyojanan" ti vā āvuso||<br />
					"saṃyojaniyā dhammā" ti vā||<br />
					ime dhammā nānatthā nānā-vyañjanā,||<br />
					udāhu ekatthā vyañjanam eva nānan' ti?|| ||</p>

					<p class="f4">Tatr'ekaccehi therehi bhikkhūhi evaṃ vyākataṃ hoti:|| ||</p>

					<p class="f4">'"Saṇyojanan" ti vā āvuso||<br />
					"saṃyojaniyā dhammā" ti vā||<br />
					ime dhammā nānatthā||<br />
					c'eva nānā-vyañjanā vā' ti.|| ||</p>

					<p class="f4">Ekaccehi therehi bhikkhūhi evaṃ vyākataṃ hoti:|| ||</p>

					<p class="f4">'"Saṇyojanan" ti vā āvuso||<br />
					"saṃyojaniyā dhammā" ti vā||<br />
					ime dhammā ekatthā vyañjanam eva nānan' ti.|| ||</p>

					<p class="f4">"Evaṃ gahapatī" ti.|| ||</p>

					<p class="f4">"'Saṇyojanan' ti vā bhante||<br />
					'saññe-janiyā dhammā' ti vā||<br />
					ime dhammā nā natthā c'eva||<br />
					nānā-vyañjanā ca.|| ||</p>

					<p class="f4">Tena hi bhante upamaṃ vo karissāmi.|| ||</p>

					<p class="f4">Upamāya pidh'ekacce viññū purisā bhāsitassa atthaṃ ājānanti.|| ||</p>

					<p class="f4">Seyyathā pi bhante kāḷo ca balivaddo||<br />
					odāto ca balivaddo||<br />
					ekena dāmena vā||<br />
					yottena vā ||<br />
					ññuttā asasu,||<br />
					yo nu kho evaṃ vadeyya:|| ||</p>

					<p class="f4">'Kāḷo balivaddo odātassa balivaddassa <a id="pg283"><span class="f2 g"><b>[283]</b></span></a> saṃyojanaṃ,||<br />
					odāto ca balivaddo kāḷassa balivaddassa saṃyojanan' ti||<br />
					sammā nu kho vadamāno vadeyyā" ti?|| ||</p>

					<p class="f4">"No h'etaṃ gahapati.|| ||</p>

					<p class="f4">Na kho gahapati kāḷo balivaddo odātassa balivaddassa saṃyojanaṃ,||<br />
					na pi odāto balivaddo kāḷassa balivaddassa saṃyojanaṃ,||<br />
					yena ca kho te ekena dāmena vā yottena vā saññuttā taṃ tattha saṃyojanan" ti.|| ||</p>

					<p class="f4">"Evam eva kho bhante,||<br />
					na cakkhu rūpānaṃ saṃyojanaṃ,||<br />
					na rūpā cakkhussa saṃyojanaṃ,||<br />
					yañ ca tattha tadubhayaṃ paṭicca uppajjati chanda-rāgo||<br />
					taṃ tattha saṃyojanaṃ.|| ||</p>

					<p class="f4">Na sotaṃ saddānaṃ saṃyojanaṃ,||<br />
					na saddā sotassa saṃyojanaṃ,||<br />
					yañ ca tattha tadubhayaṃ paṭicca uppajjati chanda-rāgo||<br />
					taṃ tattha saṃyojanaṃ.|| ||</p>

					<p class="f4">Na ghānaṃ gandhānaṃ saṃyojanaṃ,||<br />
					na gandhā ghānassa saṃyojanaṃ,||<br />
					yañ ca tattha tadubhayaṃ paṭicca uppajjati chanda-rāgo||<br />
					taṃ tattha saṃyojanaṃ.|| ||</p>

					<p class="f4">Na jivhā rasānaṃ saṃyojanaṃ,||<br />
					na rasā jivhāya saṃyojanaṃ,||<br />
					yañ ca tattha tadubhayaṃ paṭicca uppajjati chanda-rāgo||<br />
					taṃ tattha saṃyojanaṃ.|| ||</p>

					<p class="f4">Na kāyo phoṭṭhabbānaṃ saṃyojanaṃ,||<br />
					na phoṭṭhabbā kāyassa saṃyojanaṃ,||<br />
					yañ ca tattha tadubhayaṃ paṭicca uppajjati chanda-rāgo||<br />
					taṃ tattha saṃyojanaṃ.|| ||</p>

					<p class="f4">Na mano dhammānaṃ saṃyojanaṃ,||<br />
					na dhammā manassa saṃyojanaṃ,||<br />
					yañ ca tattha tadubhayaṃ paṭicca uppajjati chanda-rāgo||<br />
					taṃ tattha saṃyojanan" ti.|| ||</p>

					<p class="f4">"Lābhā te gahapati||<br />
					su-laddhaṃ te gahapati,||<br />
					yassa te gambhīre Buddha-vacane paññā-cakkhu kamatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>