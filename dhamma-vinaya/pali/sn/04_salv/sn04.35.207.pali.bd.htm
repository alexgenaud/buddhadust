<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 207. The Buddha likens sense experience to a shief of wheat being beaten by six farmers, then he likens the desire for rebirth to that same shief of wheat being beaten again by a seventh farmer. He then instructs the bhikkhus that any notion of things being the self or belonging to the self, any theories concerning such are vain, prideful assumptions with shaky unstable foundations." />
<title>SN 4 35 207: Yavakalapi Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsa Catutthaɱ<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p207">Sutta 207</a></h4>

					<h1>Yavakalāpī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg201"><span class="f2 g"><b>[201]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.207.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.207.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.248.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">Seyyathā pi bhikkhave yavakalāpī cātu-m-mahā-pathe nikkhittā assa,||<br />
					atha cha purisā āgaccheyyuɱ vyābhaŋgihatthā,||<br />
					ne taɱ yavakalāpiɱ chahi vyābhaŋgīhi haneyyuɱ,||<br />
					evaɱ hi sā bhikkhave yavakalāpī suhatā assa chahi vyābhaŋgīhi bhaññamānā.|| ||</p>

					<p class="f4">Atha sattamo puriso āgaccyeyya vyābhaŋgihattho,||<br />
					so taɱ yavakalāpiɱ sattamāya vyabhaŋgiyā haneyya,||<br />
					evaɱ hi sā bhikkhave yavakalāpi suhatatarā assa sattamāya vyābhaŋgiyā bhaññamānā.|| ||</p>

					<p class="f4">Evam eva kho bhikkhave a-s-sutavā puthujjano cakkhusmiɱ haññati manāpāmanāpehi rūpehi,||<br />
					sotasmiɱ haññati manāpāmanāpehi saddehi,||<br />
					ghānasmiɱ haññati manāpāmanāpehi gandhehi,||<br />
					jivhāya haññati manāpāmanāpehi rasehi,||<br />
					kāyasmiɱ haññati manāpāmanāpehi phoṭṭhabbehi,||<br />
					manasmiɱ haññati manāpāmanāpehi dhammehi.|| ||</p>

					<p class="f4">Sace so bhikkhave a-s-sutavā puthujjano āyatiɱ puna-b-bhavāya ceteti||<br />
					evaɱ hi so bhikkhave mogha-puriso suhatataro hoti,||<br />
					seyyathā pi bhikkhave sā yavakalāpī sattamāya vyābhaŋgiyā haññamānā.|| ||</p>

					<p class="f4">Bhutapubbaɱ bhikkhave, dev-ā-sura-saŋgāmo samūp'abbuḷho ahosi.|| ||</p>

					<p class="f4">Atha kho bhikkhave Vepacitti asurindo asure āmantesi:|| ||</p>

					<p class="f4">'Sace mārisā, dev-ā-sura-saŋgāme samūpabbūḷhe,||<br />
					Asurā jineyyuɱ||<br />
					devā parājineyyuɱ,||<br />
					yena naɱ Sakkaɱ devānam indaɱ kaṇṭhe pañcamehi bandhanehi bandhitvā mama santike āneyyātha Asurapuran' ti.|| ||</p>

					<p class="f4">Sakko pi kho bhikkhave devānaɱ indo deve Tāvatiɱse āmantesi:|| ||</p>

					<p class="f4">'Sace mārisā dev-ā-sura-saŋgāme samūp'abbuḷhe,||<br />
					devā jineyyuɱ,||<br />
					Asurā parājineyyuɱ||<br />
					yena naɱ Vepacittiɱ asur indaɱ kaṇṭe pañcamehi bandhanehi bandhitvā mama santike āneyyātha Sudhamma devasabhan' ti.|| ||</p>

					<p class="f4">Tasmiɱ kho pana bhikkhave saŋgāme devā jiniɱsu||<br />
					Asurā parāji- <a id="pg202"><span class="f2 g"><b>[202]</b></span></a> niɱsu.|| ||</p>

					<p class="f4">Atha kho bhikkhave devā Tāvatiɱsā Vepacittiɱ asurindaɱ kaṇṭhe pañcamehi bandhanehi bandhitvā Sakkassa devānam indassa santike ānesuɱ Sudhammaɱ devasabhaɱ.|| ||</p>

					<p class="f4">Tatra sudaɱ bhikkhave Vepacitti asurindo kaṇṭhe pañcamehi bandhanehi baddho hoti.|| ||</p>

					<p class="f4">Yadā ca kho bhikkhave Vepacittissa asurindassa evaɱ hoti:|| ||</p>

					<p class="f4">'Dhammikā kho devā,||<br />
					adhammikā Asurā,||<br />
					idh'eva dān'āhaɱ||<br />
					devapuraɱ gacchāmī' ti.|| ||</p>

					<p class="f4">Atha kaṇṭhe pañcamehi bandhanehi muttaɱ attānaɱ samanupassati.|| ||</p>

					<p class="f4">Dibbehi ca pañcahi kāma-guṇehi samappito samaŋgībhuto paricāreti.|| ||</p>

					<p class="f4">Yadā ca kho bhikkhave Vepacittissa asurindassa evaɱ hoti:|| ||</p>

					<p class="f4">'Dhammikā kho Asurā,||<br />
					adhammikā devā,||<br />
					tatth'eva dān'āhaɱ Asurapuraɱ gamissāmī' ti.|| ||</p>

					<p class="f4">Atha kaṇṭhe pañcamehi bandhanehi baddhaɱ||<br />
					attānaɱ samanupassati.|| ||</p>

					<p class="f4">Dibbehi ca pañcahi kāma-guṇehi parihāyati.|| ||</p>

					<p class="f4">Evaɱ sukhumaɱ kho bhikkhave Vepacitti-bandhanaɱ,||<br />
					tato sukhumataraɱ Māra-bandhanaɱ,||<br />
					maññamāno kho bhikkhave baddho Mārassa,||<br />
					amaññamāno mutto pāpimato.|| ||</p>

					<p class="f4">'Asmī' ti bhikkhave maññitame taɱ||<br />
					'ayamahamasmī' ti maññitame taɱ,||<br />
					'bhavissan' ti maññitame taɱ,||<br />
					'na bhavissan' ti maññitame taɱ,||<br />
					'rūpi bhavissan' ti maññitame taɱ,||<br />
					'arūpī bhavissan' ti maññitame taɱ,||<br />
					'saññībhavissan' ti maññitame taɱ,||<br />
					'asaññī bhavissan' ti maññitame taɱ,||<br />
					'n'evasaññināsaññi bhavissan' ti maññitame taɱ;||<br />
					maññitaɱ bhikkhave rogo,||<br />
					maññitaɱ gaṇḍo,||<br />
					maññitaɱ sallaɱ.|| ||</p>

					<p class="f4">Tasmā ti ha bhikkhave||<br />
					'Amaññamānena cetasā viharissāmā' ti,||<br />
					evaɱ hi vo bhikkhave sikkhitabbaɱ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave iñjitame taɱ||<br />
					'ayamahamasmī' ti iñjitame taɱ,||<br />
					'bhavissan' ti iñjitame taɱ,||<br />
					'na bhavissan' ti iñjitame taɱ,||<br />
					'rūpi bhavissan' ti iñjitame taɱ,||<br />
					'arūpī bhavissan' ti iñjitame taɱ,||<br />
					'saññībhavissan' ti iñjitame taɱ,||<br />
					'asaññī bhavissan' ti iñjitame taɱ,||<br />
					'n'evasaññināsaññi bhavissan' ti iñjitame taɱ;||<br />
					iñjitaɱ <a id="pg203"><span class="f2 g"><b>[203]</b></span></a> bhikkhave rogo,||<br />
					iñjitaɱ gaṇḍo,||<br />
					iñjitaɱ sallaɱ.|| ||</p>

					<p class="f4">Tasmā ti ha bhikkhave||<br />
					'Aniñjamānena cetasā viharissāmā' ti,||<br />
					evaɱ hi vo bhikkhave sikkhitabbaɱ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave phanditame taɱ||<br />
					'ayamahamasmī' ti phanditame taɱ,||<br />
					'bhavissan' ti phanditame taɱ,||<br />
					'na bhavissan' ti phanditame taɱ,||<br />
					'rūpi bhavissan' ti phanditame taɱ,||<br />
					'arūpī bhavissan' ti phanditame taɱ,||<br />
					'saññībhavissan' ti phanditame taɱ,||<br />
					'asaññī bhavissan' ti phanditame taɱ,||<br />
					'n'evasaññināsaññi bhavissan' ti phanditame taɱ;||<br />
					phanditaɱ bhikkhave rogo,||<br />
					phanditaɱ gaṇḍo,||<br />
					phanditaɱ sallaɱ.|| ||</p>

					<p class="f4">Tasmā ti ha bhikkhave||<br />
					'Aphandamānena cetasā viharissāmā' ti,||<br />
					evaɱ hi vo bhikkhave sikkhitabbaɱ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave papañcitame taɱ||<br />
					'ayamahamasmī' ti papañcitame taɱ,||<br />
					'bhavissan' ti papañcitame taɱ,||<br />
					'na bhavissan' ti papañcitame taɱ,||<br />
					'rūpi bhavissan' ti papañcitame taɱ,||<br />
					'arūpī bhavissan' ti papañcitame taɱ,||<br />
					'saññībhavissan' ti papañcitame taɱ,||<br />
					'asaññī bhavissan' ti papañcitame taɱ,||<br />
					'n'evasaññināsaññi bhavissan' ti papañcitame taɱ;||<br />
					papañcitaɱ bhikkhave rogo,||<br />
					papañcitaɱ gaṇḍo,||<br />
					papañcitaɱ sallaɱ.|| ||</p>

					<p class="f4">Tasmā ti ha bhikkhave||<br />
					'Nippapañc'ārāmena cetasā viharissāmā' ti,||<br />
					evaɱ hi vo bhikkhave sikkhitabbaɱ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave mānagatame taɱ||<br />
					'ayamahamasmī' ti mānagatame taɱ,||<br />
					'bhavissan' ti mānagatame taɱ,||<br />
					'na bhavissan' ti mānagatame taɱ,||<br />
					'rūpi bhavissan' ti mānagatame taɱ,||<br />
					'arūpī bhavissan' ti mānagatame taɱ,||<br />
					'saññībhavissan' ti mānagatame taɱ,||<br />
					'asaññī bhavissan' ti mānagatame taɱ,||<br />
					'n'evasaññināsaññi bhavissan' ti mānagatame taɱ;||<br />
					mānagatame taɱ bhikkhave rogo,||<br />
					mānagatame taɱ gaṇḍo,||<br />
					mānagatame taɱ sallaɱ.|| ||</p>

					<p class="f4">Tasmā ti ha bhikkhave||<br />
					'Nihatmānena cetasā viharissāmā' ti,||<br />
					evaɱ hi vo bhikkhave sikkhitabbaɱ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>