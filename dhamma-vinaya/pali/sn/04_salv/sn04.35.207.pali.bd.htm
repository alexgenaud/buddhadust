<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 207. The Buddha likens sense experience to a shief of wheat being beaten by six farmers, then he likens the desire for rebirth to that same shief of wheat being beaten again by a seventh farmer. He then instructs the bhikkhus that any notion of things being the self or belonging to the self, any theories concerning such are vain, prideful assumptions with shaky unstable foundations." />
<title>SN 4 35 207: Yava-Kalāpī Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p207">Sutta 207</a></h4>

					<h1>Yava-Kalāpī Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg201"><span class="f2 g"><b>[201]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.207.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.207.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.248.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Seyyathā pi bhikkhave yava-kalāpī cātu-m-mahā-pathe nikkhittā assa,||<br />
					atha cha purisā āgaccheyyuṃ vyābhaṅgi-hatthā,||<br />
					ne taṃ yava-kalāpiṃ chahi vyābhaṅgīhi haneyyuṃ,||<br />
					evaṃ hi sā bhikkhave yava-kalāpī suhatā assa chahi vyābhaṅgīhi bhaññamānā.|| ||</p>

					<p class="f4">Atha sattamo puriso āgaccyeyya vyābhaṅgi-hattho,||<br />
					so taṃ yava-kalāpiṃ sattamāya vyabhaṅgiyā haneyya,||<br />
					evaṃ hi sā bhikkhave yava-kalāpi suhatatarā assa sattamāya vyābhaṅgiyā bhaññamānā.|| ||</p>

					<p class="f4">Evam eva kho bhikkhave a-s-sutavā puthujjano cakkhusmiṃ haññati manāpāmanāpehi rūpehi,||<br />
					sotasmiṃ haññati manāpāmanāpehi saddehi,||<br />
					ghānasmiṃ haññati manāpāmanāpehi gandhehi,||<br />
					jivhāya haññati manāpāmanāpehi rasehi,||<br />
					kāyasmiṃ haññati manāpāmanāpehi phoṭṭhabbehi,||<br />
					manasmiṃ haññati manāpāmanāpehi dhammehi.|| ||</p>

					<p class="f4">Sace so bhikkhave a-s-sutavā puthujjano āyatiṃ puna-b-bhavāya ceteti||<br />
					evaṃ hi so bhikkhave mogha-puriso suhatataro hoti,||<br />
					seyyathā pi bhikkhave sā yava-kalāpī sattamāya vyābhaṅgiyā haññamānā.|| ||</p>

					<p class="f4">Bhuta-pubbaṃ bhikkhave, dev-ā-sura-saṅgāmo samūp'abbuḷho ahosi.|| ||</p>

					<p class="f4">Atha kho bhikkhave Vepacitti asurindo asure āmantesi:|| ||</p>

					<p class="f4">'Sace mārisā, dev-ā-sura-saṅgāme samūpabbūḷhe,||<br />
					Asurā jineyyuṃ||<br />
					devā parājineyyuṃ,||<br />
					yena naṃ Sakkaṃ devānam indaṃ kaṇṭhe pañcamehi bandhanehi bandhitvā mama santike āneyyātha Asurapuran' ti.|| ||</p>

					<p class="f4">Sakko pi kho bhikkhave devānaṃ Indo deve Tāvatiṃse āmantesi:|| ||</p>

					<p class="f4">'Sace mārisā dev-ā-sura-saṅgāme samūp'abbuḷhe,||<br />
					devā jineyyuṃ,||<br />
					Asurā parājineyyuṃ||<br />
					yena naṃ Vepacittiṃ asur indaṃ kaṇṭe pañcamehi bandhanehi bandhitvā mama santike āneyyātha Sudhamma devasabhan' ti.|| ||</p>

					<p class="f4">Tasmiṃ kho pana bhikkhave saṅgāme devā jiniṃsu||<br />
					Asurā parāji- <a id="pg202"><span class="f2 g"><b>[202]</b></span></a> niṃsu.|| ||</p>

					<p class="f4">Atha kho bhikkhave devā Tāvatiṃsā Vepacittiṃ asurindaṃ kaṇṭhe pañcamehi bandhanehi bandhitvā Sakkassa devānam indassa santike ānesuṃ Sudhammaṃ devasabhaṃ.|| ||</p>

					<p class="f4">Tatra sudaṃ bhikkhave Vepacitti asurindo kaṇṭhe pañcamehi bandhanehi baddho hoti.|| ||</p>

					<p class="f4">Yadā ca kho bhikkhave Vepacittissa asurindassa evaṃ hoti:|| ||</p>

					<p class="f4">'Dhammikā kho devā,||<br />
					adhammikā Asurā,||<br />
					idh'eva dānāhaṃ||<br />
					devapuraṃ gacchāmī' ti.|| ||</p>

					<p class="f4">Atha kaṇṭhe pañcamehi bandhanehi muttaṃ attāṇaṃ samanupassati.|| ||</p>

					<p class="f4">Dibbehi ca pañcahi kāma-guṇehi samappito samaṅgībhuto paricāreti.|| ||</p>

					<p class="f4">Yadā ca kho bhikkhave Vepacittissa asurindassa evaṃ hoti:|| ||</p>

					<p class="f4">'Dhammikā kho Asurā,||<br />
					adhammikā devā,||<br />
					tatth'eva dānāhaṃ Asurapuraṃ gamissāmī' ti.|| ||</p>

					<p class="f4">Atha kaṇṭhe pañcamehi bandhanehi baddhaṃ||<br />
					attāṇaṃ samanupassati.|| ||</p>

					<p class="f4">Dibbehi ca pañcahi kāma-guṇehi parihāyati.|| ||</p>

					<p class="f4">Evaṃ sukhumaṃ kho bhikkhave Vepacitti-bandhanaṃ,||<br />
					tato sukhumataraṃ Māra-bandhanaṃ,||<br />
					mañña-māno kho bhikkhave baddho Mārassa,||<br />
					amañña-māno mutto pāpimato.|| ||</p>

					<p class="f4">'Asmī' ti bhikkhave maññitame taṃ||<br />
					'ayamahamasmī' ti maññitame taṃ,||<br />
					'bhavissan' ti maññitame taṃ,||<br />
					'na bhavissan' ti maññitame taṃ,||<br />
					'rūpi bhavissan' ti maññitame taṃ,||<br />
					'arūpī bhavissan' ti maññitame taṃ,||<br />
					'saññī bhavissan' ti maññitame taṃ,||<br />
					'asaññī bhavissan' ti maññitame taṃ,||<br />
					'n'eva-saññi-n-ā-saññi bhavissan' ti maññitame taṃ;||<br />
					maññitaṃ bhikkhave rogo,||<br />
					maññitaṃ gaṇḍo,||<br />
					maññitaṃ sallaṃ.|| ||</p>

					<p class="f4">Tasmātiha bhikkhave||<br />
					'Amañña-mānena cetasā viharissāmā' ti,||<br />
					evaṃ hi vo bhikkhave sikkhitabbaṃ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave iñjitame taṃ||<br />
					'ayamahamasmī' ti iñjitame taṃ,||<br />
					'bhavissan' ti iñjitame taṃ,||<br />
					'na bhavissan' ti iñjitame taṃ,||<br />
					'rūpi bhavissan' ti iñjitame taṃ,||<br />
					'arūpī bhavissan' ti iñjitame taṃ,||<br />
					'saññī bhavissan' ti iñjitame taṃ,||<br />
					'asaññī bhavissan' ti iñjitame taṃ,||<br />
					'n'eva-saññi-n-ā-saññi bhavissan' ti iñjitame taṃ;||<br />
					iñjitaṃ <a id="pg203"><span class="f2 g"><b>[203]</b></span></a> bhikkhave rogo,||<br />
					iñjitaṃ gaṇḍo,||<br />
					iñjitaṃ sallaṃ.|| ||</p>

					<p class="f4">Tasmātiha bhikkhave||<br />
					'Aniñjamānena cetasā viharissāmā' ti,||<br />
					evaṃ hi vo bhikkhave sikkhitabbaṃ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave phanditame taṃ||<br />
					'ayamahamasmī' ti phanditame taṃ,||<br />
					'bhavissan' ti phanditame taṃ,||<br />
					'na bhavissan' ti phanditame taṃ,||<br />
					'rūpi bhavissan' ti phanditame taṃ,||<br />
					'arūpī bhavissan' ti phanditame taṃ,||<br />
					'saññī bhavissan' ti phanditame taṃ,||<br />
					'asaññī bhavissan' ti phanditame taṃ,||<br />
					'n'eva-saññi-n-ā-saññi bhavissan' ti phanditame taṃ;||<br />
					phanditaṃ bhikkhave rogo,||<br />
					phanditaṃ gaṇḍo,||<br />
					phanditaṃ sallaṃ.|| ||</p>

					<p class="f4">Tasmātiha bhikkhave||<br />
					'Aphandamānena cetasā viharissāmā' ti,||<br />
					evaṃ hi vo bhikkhave sikkhitabbaṃ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave papañcitame taṃ||<br />
					'ayamahamasmī' ti papañcitame taṃ,||<br />
					'bhavissan' ti papañcitame taṃ,||<br />
					'na bhavissan' ti papañcitame taṃ,||<br />
					'rūpi bhavissan' ti papañcitame taṃ,||<br />
					'arūpī bhavissan' ti papañcitame taṃ,||<br />
					'saññī bhavissan' ti papañcitame taṃ,||<br />
					'asaññī bhavissan' ti papañcitame taṃ,||<br />
					'n'eva-saññi-n-ā-saññi bhavissan' ti papañcitame taṃ;||<br />
					papañcitaṃ bhikkhave rogo,||<br />
					papañcitaṃ gaṇḍo,||<br />
					papañcitaṃ sallaṃ.|| ||</p>

					<p class="f4">Tasmātiha bhikkhave||<br />
					'Nippapañc'ārāmena cetasā viharissāmā' ti,||<br />
					evaṃ hi vo bhikkhave sikkhitabbaṃ.|| ||</p>

					<p class="ctr c">&#9632;</p>

					<p class="f4">'Asmī' ti bhikkhave mānagatame taṃ||<br />
					'ayamahamasmī' ti mānagatame taṃ,||<br />
					'bhavissan' ti mānagatame taṃ,||<br />
					'na bhavissan' ti mānagatame taṃ,||<br />
					'rūpi bhavissan' ti mānagatame taṃ,||<br />
					'arūpī bhavissan' ti mānagatame taṃ,||<br />
					'saññī bhavissan' ti mānagatame taṃ,||<br />
					'asaññī bhavissan' ti mānagatame taṃ,||<br />
					'n'eva-saññi-n-ā-saññi bhavissan' ti mānagatame taṃ;||<br />
					mānagatame taṃ bhikkhave rogo,||<br />
					mānagatame taṃ gaṇḍo,||<br />
					mānagatame taṃ sallaṃ.|| ||</p>

					<p class="f4">Tasmātiha bhikkhave||<br />
					'Nihatmānena cetasā viharissāmā' ti,||<br />
					evaṃ hi vo bhikkhave sikkhitabbaṃ.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>