<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, Salayatana Vagga, Moggallāna-Samyuttam, Sutta 4. Moggallāna The Great, one of the two most powerful of the Buddha's followers, and the one whose strong point was magic power, describes his first attempts to master the the level of meditation practice called the Fourth Jhana." />
<title>SN 4 40 4: Upekha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					40. Moggallāna Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_40_moggallanasamyutta.htm#p4">Sutta 4</a></h4>

					<h1>Upekhā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.40.004.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.40.004.olds.bd.htm">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Moggallāno Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso bhikkhavo" ti.|| ||</p>

					<p class="f4">"Āvuso" ti kho te bhikkhū āyasmato Mahā Moggallānassa paccassosuɱ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Idha mayhaɱ āvuso raho-gatassa paṭīsallīnassa<br />
					evaɱ cetaso parivitakko udapādi:|| ||</p>

					<p class="f4">'"Tatiyaɱ jhānaɱ,||<br />
					tatiyaɱ jhānan" ti vuccati.|| ||</p>

					<p class="f4">Katamaɱ nu kho tatiyaɱ jhānan' ti?|| ||</p>

					<p class="f4">Tassa mayhaɱ āvuso etad ahosi:|| ||</p>

					<p class="f4">Idha bhikkhu sukhassa ca pahānā||<br />
					dukkhassa ca pahānā||<br />
					pubb'eva somanassa domanassānaɱ attha-gamā||<br />
					adukkhaɱ||<br />
					asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharati.|| ||</p>

					<p class="f4">Idaɱ vuccati catutthaɱ jhānanti.|| ||</p>

					<p class="f4">So khvāhaɱ āvuso||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaɱ attha-gamā||<br />
					adukkhaɱ||<br />
					asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja viharāmi||<br />
					tassa mayhaɱ āvuso||<br />
					iminā vihārena viharato||<br />
					sukha-sahagatā saññā-mana-sikārā samud'ācaranti.|| ||</p>

					<p class="f4">Atha kho maɱ āvuso Bhagavā iddhiyā upasankamitvā etad avoca:|| ||</p>

					<p class="f4">"Moggallāna!|| ||</p>

					<p class="f4">Moggallāna!|| ||</p>

					<p class="f4">Mā brāhmaṇa,||<br />
					catutthaɱ jhānaɱ pamādo,||<br />
					catutthe jhāne cittaɱ saṇṭhapehi,||<br />
					catutthe jhāne cittaɱ ekodiɱ-karohi,||<br />
					catutthe jhāne cittaɱ samādahā" ti.|| ||</p>

					<p class="f4">So khvāhaɱ āvuso||<br />
					aparena samayena||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-doma- <a id="pg266"><span class="f2 g"><b>[266]</b></span></a> nassānaɱattha-gamā||<br />
					adukkhaɱ||<br />
					asukhaɱ||<br />
					upekkhā-sati-pārisuddhiɱ||<br />
					catutthaɱ jhānaɱ upasampajja vihāsiɱ.|| ||</p>

					<p class="f4">Yaɱ hi taɱ āvuso sammā vadamāno vadeyya:|| ||</p>

					<p class="f4">"Satthārānuggahito sāvako mahābhiññataɱ patto" ti,|| ||</p>

					<p class="f4">mamantaɱ sammā vadamāno vadeyya,|| ||</p>

					<p class="f4">"Satthārānuggahito sāvako mahābhiññataɱ patto" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>