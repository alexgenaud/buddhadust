<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 6. Both the common person and the Arahant experience painful sensations, pleasant sensations and sensations that are not painful but not pleasant. The Buddha explains that the difference between the two is that the Arahant does not add to his pain by an emotional or 'follow-on' component." />
<title>SN 4 36 6: Sallattena Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					1. Sagāthā Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p6">Sutta 6</a></h4>

					<h1>Sallattena Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg207"><span class="f2 g"><b>[207]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.006.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.006.nypo.ati.htm#p1">nypo</a>][<a href="../../../../dhamma-vinaya/ati/sn/04_salv/sn04.36.006.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.36.006.bodh.wp.htm#p1">bodh</a>][<a href="../../../../dhamma-vinaya/bd/sn/04_salv/sn04.36.006.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"A-s-sutavā bhikkhave puthujjano||<br />
					sukham pi vedanāṃ vediyati,||<br />
					dukkham pi vedanaṃ vediyati,||<br />
					adukkha-m-asukham pi vedanaṃ vediyati.|| ||</p>

					<p class="f4">4. Sutavā bhikkhave ariya-sāvako||<br />
					sukham pi vedanaṃ <a id="pg208"><span class="f2 g"><b>[208]</b></span></a> vediyati,||<br />
					dukkham pi vedanaṃ vediyati,||<br />
					adukkha-m-asukham pi vedanaṃ vediyati|| ||</p>

					<p class="f4">5. Tatra bhikkhave ko viseso,||<br />
					ko adhippāyo,||<br />
					kiṃ nānā-karaṇaṃ sutavato ariya-sāvakassa||<br />
					a-s-sutavatā puthujjanenā" ti?|| ||</p>

					<p class="f4">6. "Bhagavam-mūlakā no bhante dhammā||<br />
					Bhagavaṃ-ntettikā||<br />
					Bhagavam-paṭisaraṇā,||<br />
					sādhu vata bhante Bhagavattaṃ yeva paṭibhātu etassa bhāsitassa||<br />
					attho Bhagavato sutvā bhikkhu dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">7. "A-s-sutavā bhikkhave puthujjano dukkhāya vedanāya||<br />
					phuṭṭho samāno socati kilamati||<br />
					paridevati urattāḷī-kandati||<br />
					sammohaṃ āpajjati,||<br />
					so dve vedanā vediyati:||<br />
					kāyikañ ca||<br />
					ceta-sikañ ca.|| ||</p>

					<p class="f4">8. Seyyathā pi bhikkhave purisaṃ sallena||<br />
					vijjheyyuṃ,||<br />
					tam enam dutiyena sallena vijjheyyuṃ||<br />
					evaṃ hi so bhikkhave puriso dve salle vedanā vediyati.|| ||</p>

					<p class="f4">Evam eva kho bhikkhave a-s-sutavā puthujjano dukkhāya vedanāya||<br />
					phuṭṭho samāno socati kilamati,||<br />
					paridevati urattāḷī-kandati,||<br />
					sammohaṃ āpajjati,||<br />
					so dve vedanā vediyati:||<br />
					kāyikañ ca||<br />
					ceta-sikañ ca.|| ||</p>

					<p class="f4">Tassā-y-eva kho pana dukkhāya vedanāya||<br />
					phuṭṭho samāno paṭighavā hoti||<br />
					tam enaṃ dukkhāya vedanāya paṭighavantaṃ||<br />
					yo dukkhāya vedanāya paṭigh-ā-nusayo so anuseti.|| ||</p>

					<p class="f4">So dukkhāya vedanāya phuṭṭho samāno kāma-sukhaṃ abhinandati.|| ||</p>

					<p class="f4">Taṃ kissa hetu?|| ||</p>

					<p class="f4">Na hi bhikkhave pajānāti a-s-sutavā puthujjano aññatra kāma-sukhā dukkhāya vedanāya nissaraṇaṃ,||<br />
					tassa kāma-sukhaṃ abhinandato.|| ||</p>

					<p class="f4">Yo sukhāya vedanāya rāg-ā-nusayo so anuseti||<br />
					so tāsaṃ vedanānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ na-p-pajānāti||<br />
					tassa tāsaṃ vedanānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ appajānato||<br />
					yo adukkha-m-asukhāya vedanāya avijj-ā-nusayo so anuseti.|| ||</p>

					<p class="f4">So sukhaṃ ce vedanaṃ vediyati saṃyutto naṃ vediyati,||<br />
					dukkhaṃ ce vedanaṃ vediyati saṃyutto naṃ vediyati,||<br />
					aduk- <a id="pg209"><span class="f2 g"><b>[209]</b></span></a>  kha-m-asukhaṃ ce vedanaṃ vediyati saṃyutto naṃ vediyati.|| ||</p>

					<p class="f4">Ayaṃ vuccati bhikkhave<br />
					'A-s-sutavā puthujjano saṃyutto jātiyā<br />
					jarāya<br />
					maraṇena<br />
					sokehi<br />
					paridevehi<br />
					dukkhehi<br />
					domanassehi<br />
					upāyāsehi<br />
					saṃyutto dukkhasmā'<br />
					ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">9. Sutavā ca kho bhikkhave ariya-sāvako dukkhāya vedanāya phuṭṭho samāno na socati||<br />
					na kilamati||<br />
					na paridevati||<br />
					na urattāḷī-kandati||<br />
					na sammohaṃ āpajjati:||<br />
					so ekaṃ vedanaṃ vediyati:||<br />
					kāyikaṃ,||<br />
					na cetasikaṃ.|| ||</p>

					<p class="f4">10. Seyyathā pi, bhikkhave, purisaṃ sallena vijjheyyuṃ,||<br />
					na tam enam dutiyena sallena anuvijjheyyuṃ.|| ||</p>

					<p class="f4">Evaṃ hi so bhikkhave puriso ekaṃ sallena vedanaṃ vediyati.|| ||</p>

					<p class="f4">Evam eva kho bhikkhave sutavā ariya-sāvako dukkhāya vedanāya phuṭṭho samāno na socati||<br />
					na kilamati||<br />
					na paridevati,||<br />
					na urattāḷī-kandati,||<br />
					na sammohaṃ āpajjati;||<br />
					so ekaṃ vedanaṃ vediyati:||<br />
					kāyikaṃ,||<br />
					na cetasikaṃ.|| ||</p>

					<p class="f4">Tassā-y-eva kho pana dukkhāya vedanāya paṭighavā na hoti,||<br />
					tam enaṃ dukkhāya vedanāya apaṭighavantaṃ||<br />
					yo dukkhāya vedanāya paṭigh-ā-nusayo so nānuseti.|| ||</p>

					<p class="f4">So dukkhāya vedanāya phuṭṭho samāno kāma-sukhaṃ n'ābhinandati.|| ||</p>

					<p class="f4">Taṃ kissa hetu?|| ||</p>

					<p class="f4">Pajānāti bhikkhave sutavā ariya-sāvako aññatra kāma-sukhā dukkhāya vedanāya nissaraṇaṃ||<br />
					tassa kāma-sukhaṃ nabhinandato||<br />
					yo sukhāya vedanāya rāg-ā-nusayo so nānuseti.|| ||</p>

					<p class="f4">So tāsaṃ vedanānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ pajānāti,||<br />
					tassa tāsaṃ vedanānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ pajānato||<br />
					yo adukkha-m-asukhāya vedanāya avijj-ā-nusayo so nānuseti.|| ||</p>

					<p class="f4">So sukhañ ce vedanaṃ vediyati visaṃyutto naṃ vediyati,||<br />
					dukkhañ ce vedanaṃ <a id="pg210"><span class="f2 g"><b>[210]</b></span></a> vediyati visaññūtto naṃ vediyati,||<br />
					adukkha-m-asukhañce vedanaṃ vediyati visaṃyutto naṃ vediyati.|| ||</p>

					<p class="f4">Ayaṃ vuccati bhikkhave 'sutavā ariya-sāvako visaṃyutto jātiyā jarāya maraṇena sokehi paridevehi dukkhehi domanassehi upāyāsehi,||<br />
					visaṃyutto dukkhasmā' ti vadāmi.|| ||</p>

					<p class="f4">11. Ayaṃ kho bhikkhave viseso,||<br />
					ayaṃ adhippāyo,||<br />
					idaṃ nānā-karaṇaṃ sutavato ariya-sāvakassa||<br />
					a-s-sutavatā puthujjanno" ti.|| ||</p>

					<p>&nbsp;</p>

					<p class="f4 ctr">"Na vedanaṃ vediyati sapañño.||<br />
					Sukham pi dukkham pi bahu-s-suto pi||<br />
					Ayañ ca dhīrassa puthujjanena||<br />
					Mahā viseso kusalassa hoti.|| ||</p>

					<p class="f4 ctr">Saṅkhāta Dhammassa bahu-s-sutassa||<br />
					Sampassato lokam imaṃ parañca||<br />
					Iṭṭhassa dhammā na mathenti cittaṃ||<br />
					Aniṭṭhato no paṭighātam eti.|| ||</p>

					<p class="f4 ctr">Tassānurodhā atha vā virodhā||<br />
					Vidhūpitā atthagatā na santi||<br />
					Padañ ca ñatvā virajaṃ asokaṃ||<br />
					Sammā pajānāti bhavassa pāragu" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>