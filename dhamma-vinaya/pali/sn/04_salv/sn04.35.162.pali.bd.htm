<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 162. Kotthika asks for a teaching in brief and the Buddha tells him to put away desire for the painful which he defines as the six sense realms." />
<title>SN 4 35 162: Kotthita Dukkha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaɱ Catutthaɱ<br />
					1. Nandi-k-khaya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p162">Sutta 162</a></h4>

					<h1>Koṭṭhita Dukkha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.162.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Jīvakambavane.|| ||</p>

					<p class="f4">Atha kho āyasmā Mahā Koṭṭhito yena Bhagavā ten'upasankami, upasankamitvā Bhagavantaɱ abhivādetvā eka-m-antaɱ nisīdi.</p>

					<p class="f4">Eka-m-antaɱ nisinno kho āyasmā Mahā Koṭṭhito Bhagavantaɱ etad avoca:|| ||</p>

					<p class="f4">"Sādhu me bhante, Bhagavā saŋkhittena dhammaɱ desetu||<br />
					yamahaɱ Bhagavato dhammaɱ sutvā||<br />
					eko||<br />
					vūpakaṭṭho||<br />
					appamatto||<br />
					ātāpi||<br />
					pahit'atto vihareyyan"ti.|| ||</p>

					<p class="f4">"Yaɱ kho Koṭṭhika dukkhaɱ,||<br />
					tatra te chando pahātabbo|| ||</p>

					<p class="f4">Kiñ ca Koṭṭhika dukkhaɱ?|| ||</p>

					<p class="f4">Cakkhuɱ kho Koṭṭhika dukkhaɱ, tatra te chando pahātabbo.|| ||</p>

					<p class="f4">Rūpā dukkhā, tatra te chando pahātabbo.|| ||</p>

					<p class="f4">Cakkhu-viññāṇaɱ dukkhaɱ tatra te chando pahātabbo.|| ||</p>

					<p class="f4">Cakkhu-samphasso dukkho, tatra te chando pahātabbo.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi dukkhaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Sotaɱ kho Koṭṭhika dukkhaɱ, tatra te chando pahātabbo.|| ||</p>

					<p class="f4">Saddā dukkhā, tatra te chando pahātabbo.|| ||</p>

					<p class="f4">Sota-viññāṇaɱ dukkhaɱ tatra te chando pahātabbo.|| ||</p>

					<p class="f4">Sotasamphasso dukkho, tatra te chando pahātabbo.|| ||</p>

					<p class="f4">Yam p'idaɱ sota-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi dukkhaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Ghānaɱ kho Koṭṭhika dukkhaɱ, tatra te chando pahātabbo.|| ||</p>

					<p class="f4">Gandhā dukkhā, tatra te chando pahātabbo.|| ||</p>

					<p class="f4">Ghāna-viññāṇaɱ dukkhaɱ tatra te chando pahātabbo.|| ||</p>

					<p class="f4">Ghāna samphasso dukkho, tatra te chando pahātabbo.|| ||</p>

					<p class="f4">Yam p'idaɱ ghāna-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi dukkhaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Jivhā kho Koṭṭhika dukkhā, tatra te chando pahātabbo.|| ||</p>

					<p class="f4">Rasā dukkhā, tatra te chando pahātabbo.|| ||</p>

					<p class="f4">Jivhā-viññāṇaɱ dukkhaɱ tatra te chando pahātabbo.|| ||</p>

					<p class="f4">Jivhāsamphasso dukkho, tatra te chando pahātabbo.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi dukkhaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Kāyo kho Koṭṭhika dukkho, tatra te chando pahātabbo.|| ||</p>

					<p class="f4">Phoṭṭhabbā dukkhā, tatra te chando pahātabbo.|| ||</p>

					<p class="f4">Kāya-viññāṇaɱ dukkhaɱ tatra te chando pahātabbo.|| ||</p>

					<p class="f4">Kāyasamphasso dukkho, tatra te chando pahātabbo.|| ||</p>

					<p class="f4">Yam pidaɱ kāyas-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi dukkhaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Mano kho Koṭṭhika dukkho, tatra te chando pahātabbo.|| ||</p>

					<p class="f4">Dhammā dukkhā, tatra te chando pahātabbo.|| ||</p>

					<p class="f4">Manoviññāṇaɱ dukkhaɱ tatra te chando pahātabbo.|| ||</p>

					<p class="f4">Manosamphasso dukkho, tatra te chando pahātabbo.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi dukkhaɱ,||<br />
					tatra te chando pahātabbo.|| ||</p>

					<p class="f4">Yaɱ kho Koṭṭhika, dukkhaɱ, tatra te chando pahātabboti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
