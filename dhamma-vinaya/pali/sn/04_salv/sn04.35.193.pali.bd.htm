<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 193." />
<title>SN 4 35 193: Udayisuttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsa Catutthaɱ<br />
					3. Samudda Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p193">Sutta 193</a></h4>

					<h1>Udāyī</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p><a id="pg166"><span class="f2 g"><b>[166]</b></span></a></p>

					<hr />

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.233.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā ca Ānando āyasmā ca Udāyī Kosambīyaɱ viharanti Ghositārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p2">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p2">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p2">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p2">olds</a>]</span> Atha kho āyasmā Udāyī sāyaṇha-samayaɱ paṭisallāṇā vuṭṭhito yen'āyasmā Ānando ten'upasankami.||<br />
					Upasaŋkamitvā [āyasmatā Ānandena saddhiɱ sammodi.||<br />
					Sammodanīyaɱ kathaɱ sārāṇīyaɱ] vīti-sāretvā eka-m-antaɱ nisīdi.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p3">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p3">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p3">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p3">olds</a>]</span> Eka-m-antaɱ nisinno kho āyasmā Udāyī āyasmantaɱ Ānandaɱ etad avoca:|| ||</p>

					<p class="f4">Yatheva nu kho āvuso Ānanda ayaɱ kāyo Bhagavatā aneka-pariyāyena akkhāto vivaṭo pakāsito:||<br />
					'Iti pi ayaɱ kāyo anattā' ti.|| ||</p>

					<p class="f4">Sakkā evam evaɱ viññāṇam pi ācikkhituɱ desetuɱ paññāpetuɱ paṭṭhapetuɱ vivarituɱ vibhajituɱ uttānīkātuɱ:||<br />
					'Iti pidaɱ viññāṇaɱ anattā' ti.|| ||</p>

					<p class="f4">Yatheva kho āvuso Udāyī ayaɱ kāyo Bhagavatā aneka-pariyāyena akkhāto vivaṭo pakāsito:||<br />
					'Iti pāyaɱ kāyo anattā' ti.|| ||</p>

					<p class="f4">Sakkā evam evaɱ viññāṇam pi ācikkhituɱ desetuɱ paññāpetuɱ paṭṭhapetuɱ vivarituɱ vibhajituɱ uttānīkātuɱ:||<br />
					'Iti pidaɱ viññāṇaɱ anattā' ti.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p4">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p4">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p4">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p4">olds</a>]</span> Cakkhuñc'āvuso paṭicca rūpe ca uppajjati cakkhu-viññāṇanti.|| ||</p>

					<p class="f4"><a id="pg167"><span class="f2 g"><b>[167]</b></span></a> Evam āvuso ti.|| ||</p>

					<p class="f4">Yo cāvuso hetu yo ca paccayo cakkhu-viññāṇassa uppādāya so ca hetu so ca paccayo sabbena sabbaɱ sabbathā sabbaɱ aparisesā nirujjheyya, api nū kho cakkhu-viññāṇaɱ paññāyethāti.|| ||</p>

					<p class="f4">No h'etaɱ āvuso.|| ||</p>

					<p class="f4">Iminā pi kho etaɱ āvuso pariyāyena Bhagavatā akkhātaɱ vivaṭaɱ pakāsitaɱ: iti pidaɱ viññāṇaɱ anattā ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p5">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p5">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p5">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p5">olds</a>]</span> Sotañc'āvuso paṭicca sadde ca uppajjati sota-viññāṇanti.|| ||</p>

					<p class="f4">Evam āvuso ti.|| ||</p>

					<p class="f4">Yo cāvuso hetu yo ca paccayo sota-viññāṇassa uppādāya so ca hetu so ca paccayo sabbena sabbaɱ sabbathā sabbaɱ aparisesā nirujjheyya, api nū kho sota-viññāṇaɱ paññāyethāti.|| ||</p>

					<p class="f4">No h'etaɱ āvuso.|| ||</p>

					<p class="f4">Iminā pi kho etaɱ āvuso pariyāyena Bhagavatā akkhātaɱ vivaṭaɱ pakāsitaɱ: iti pidaɱ viññāṇaɱ anattā ti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p6">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p6">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p6">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p6">olds</a>]</span> Ghānañc'āvuso paṭicca gandhe ca uppajjati ghāna-viññāṇanti.|| ||</p>

					<p class="f4">Evam āvuso ti.|| ||</p>

					<p class="f4">Yo cāvuso hetu yo ca paccayo ghāna-viññāṇassa uppādāya so ca hetu so ca paccayo sabbena sabbaɱ sabbathā sabbaɱ aparisesā nirujjheyya, api nu kho ghāna-viññāṇaɱ paññāyethāti.|| ||</p>

					<p class="f4">No h'etaɱ āvuso.|| ||</p>

					<p class="f4">Iminā pi kho etaɱ āvuso pariyāyena Bhagavatā akkhātaɱ vivaṭaɱ pakāsitaɱ: iti pidaɱ viññāṇaɱ anattā ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p7">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p7">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p7">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p7">olds</a>]</span> Jivhañc'āvuso paṭicca rase ca uppajjati jivhā-viññāṇanti.|| ||</p>

					<p class="f4">Evam āvuso ti.|| ||</p>

					<p class="f4">Yo cāvuso hetu yo ca paccayo jivhā-viññāṇassa uppādāya so ca hetu so ca paccayo sabbena sabbaɱ sabbathā sabbaɱ aparisesā nirujjheyya, api nū kho jivhā-viññāṇaɱ paññāyethāti.|| ||</p>

					<p class="f4">No h'etaɱ āvuso.|| ||</p>

					<p class="f4">Iminā pi kho etaɱ āvuso pariyāyena Bhagavatā akkhātaɱ vivaṭaɱ pakāsitaɱ: iti pidaɱ viññāṇaɱ anattā ti.|| ||</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p8">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p8">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p8">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p8">olds</a>]</span> Kāyañc'āvuso paṭicca phoṭṭhabbe ca uppajjati kāya-viññāṇanti.|| ||</p>

					<p class="f4">Evam āvuso ti.|| ||</p>

					<p class="f4">Yo cāvuso hetu yo ca paccayo kāya-viññāṇassa uppādāya so ca hetu so ca paccayo sabbena sabbaɱ sabbathā sabbaɱ aparisesā nirujjheyya, api nū kho kāya-viññāṇaɱ paññāyethāti.|| ||</p>

					<p class="f4">No h'etaɱ āvuso.|| ||</p>

					<p class="f4">Iminā pi kho etaɱ āvuso pariyāyena Bhagavatā akkhātaɱ vivaṭaɱ pakāsitaɱ: iti pidaɱ viññāṇaɱ anattā ti.|| ||</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p9">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p9">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p9">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p9">olds</a>]</span> Manañc'āvuso paṭicca dhamme ca uppajjati mano-viññāṇanti.|| ||</p>

					<p class="f4">Evam āvuso ti.|| ||</p>

					<p class="f4">Yo cāvuso hetu yo ca paccayo mano-viññāṇassa uppādāya so ca hetu so ca paccayo sabbena sabbaɱ sabbathā sabbaɱ aparisesā nirujjheyya, api nū kho mano-viññāṇaɱ paññāyethāti.|| ||</p>

					<p class="f4">No h'etaɱ āvuso.|| ||</p>

					<p class="f4">Iminā pi kho etaɱ āvuso pariyāyena Bhagavatā akkhātaɱ vivaṭaɱ pakāsitaɱ: iti pidaɱ viññāṇaɱ anattāti.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p10">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p10">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p10">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p10">olds</a>]</span> seyyathā pi āvuso puriso sāratthiko sāragavesī sārapariyesanaɱ cara-māno tiṇhaɱ kuṭhāriɱ ādāya vanaɱ paviseyya,||<br />
					so tattha passeyya mahantaɱ kadali-k-khandhaɱ ujuɱ navakaɱ akukkukajātaɱ.||<br />
					Tam enaɱ mūle <a id="pg168"><span class="f2 g"><b>[168]</b></span></a> chindeyya||<br />
					mūle chetvā agge chindeyya||<br />
					agge chetvā pattavaṭṭiɱ vinibbhujjeyye.|| ||</p>

					<p class="f4">So tattha pheggum nādhigaccheyya. Kuto sāraɱ.|| ||</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p11">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p11">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p11">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p11">olds</a>]</span> Evam eva kho āvuso bhikkhu chasu phassāyatanesu n'evaattānaɱ na ataniyaɱ samanupassati,||<br />
					so evaɱ asamanupassanto na kiñci loke upādiyati,||<br />
					anupādiyaɱ na paritassati,||<br />
					aparitassaɱ paccattaɱ n'eva parinibkhāyati.||<br />
					Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ||<br />
					itthattāyāti pajānātī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>