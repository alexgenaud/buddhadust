<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 193." />
<title>SN 4 35 193: Udāyī Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					3. Samudda Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p193">Sutta 193</a></h4>

					<h1>Udāyī Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p><a id="pg166"><span class="f2 g"><b>[166]</b></span></a></p>

					<hr />

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.233.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā ca Ānando āyasmā ca Udāyī Kosambīyaṃ viharanti Ghosit'ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p2">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p2">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p2">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p2">olds</a>]</span> Atha kho āyasmā Udāyī sāyaṇha-samayaṃ paṭisallāṇā vuṭṭhito yen'āyasmā Ānando ten'upasaṅkami.|| ||</p>

					<p class="f4">Upasaṅkamitvā [āyasmatā Ānandena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ] vīti-sāretvā eka-m-antaṃ nisīdi.|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p3">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p3">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p3">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p3">olds</a>]</span> Eka-m-antaṃ nisinno kho āyasmā Udāyī āyasmantaṃ Ānandaṃ etad avoca:|| ||</p>

					<p class="f4">"Yatheva nu kho āvuso Ānanda ayaṃ kāyo Bhagavatā aneka-pariyāyena akkhāto vivaṭo pakāsito:|| ||</p>

					<p class="f4">'Iti pi ayaṃ kāyo anattā' ti.|| ||</p>

					<p class="f4">Sakkā evam evaṃ viññāṇam pi ācikkhituṃ desetuṃ paññāpetuṃ paṭṭhapetuṃ vivarituṃ vibhajituṃ uttānīkātuṃ:|| ||</p>

					<p class="f4">'Iti pidaṃ viññāṇaṃ anattā' ti" ti?|| ||</p>

					<p class="f4">"Yatheva kho āvuso Udāyī ayaṃ kāyo Bhagavatā aneka-pariyāyena akkhāto vivaṭo pakāsito:|| ||</p>

					<p class="f4">'Iti pāyaṃ kāyo anattā' ti.|| ||</p>

					<p class="f4">Sakkā evam evaṃ viññāṇam pi ācikkhituṃ desetuṃ paññāpetuṃ paṭṭhapetuṃ vivarituṃ vibhajituṃ uttānīkātuṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p4">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p4">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p4">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p4">olds</a>]</span> Cakkhuñ c'āvuso paṭicca rūpe ca uppajjati cakkhu-viññāṇan" ti?|| ||</p>

					<p class="f4"><a id="pg167"><span class="f2 g"><b>[167]</b></span></a> "Evam āvuso" ti.|| ||</p>

					<p class="f4">Yo cāvuso hetu||<br />
					yo ca paccayo||<br />
					cakkhu-viññāṇassa uppādāya||<br />
					so ca hetu||<br />
					so ca paccayo||<br />
					sabbena sabbaṃ sabbathā sabbaṃ aparisesā nirujjheyya,||<br />
					api nū kho cakkhu-viññāṇaṃ paññāyethā" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Iminā pi kho etaṃ āvuso pariyāyena Bhagavatā akkhātaṃ vivaṭaṃ pakāsitaṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p5">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p5">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p5">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p5">olds</a>]</span> Sotañ c'āvuso paṭicca sadde ca uppajjati sota-viññāṇan" ti?|| ||</p>

					<p class="f4">"Evam āvuso" ti.|| ||</p>

					<p class="f4">Yo cāvuso hetu||<br />
					yo ca paccayo||<br />
					sota-viññāṇassa uppādāya so ca hetu so ca paccayo sabbena sabbaṃ sabbathā sabbaṃ aparisesā nirujjheyya, api nū kho sota-viññāṇaṃ paññāyethā" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Iminā pi kho etaṃ āvuso pariyāyena Bhagavatā akkhātaṃ vivaṭaṃ pakāsitaṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p6">6</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p6">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p6">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p6">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p6">olds</a>]</span> Ghānañ c'āvuso paṭicca gandhe ca uppajjati ghāna-viññāṇan" ti?|| ||</p>

					<p class="f4">"Evam āvuso" ti.|| ||</p>

					<p class="f4">Yo cāvuso hetu||<br />
					yo ca paccayo||<br />
					ghāna-viññāṇassa uppādāya so ca hetu so ca paccayo sabbena sabbaṃ sabbathā sabbaṃ aparisesā nirujjheyya, api nu kho ghāna-viññāṇaṃ paññāyethā" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Iminā pi kho etaṃ āvuso pariyāyena Bhagavatā akkhātaṃ vivaṭaṃ pakāsitaṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p7">7</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p7">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p7">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p7">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p7">olds</a>]</span> Jivhañ c'āvuso paṭicca rase ca uppajjati jivhā-viññāṇan" ti?|| ||</p>

					<p class="f4">"Evam āvuso" ti.|| ||</p>

					<p class="f4">Yo cāvuso hetu||<br />
					yo ca paccayo||<br />
					jivhā-viññāṇassa uppādāya so ca hetu so ca paccayo sabbena sabbaṃ sabbathā sabbaṃ aparisesā nirujjheyya, api nū kho jivhā-viññāṇaṃ paññāyethā" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Iminā pi kho etaṃ āvuso pariyāyena Bhagavatā akkhātaṃ vivaṭaṃ pakāsitaṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p8">8</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p8">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p8">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p8">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p8">olds</a>]</span> Kāyañ c'āvuso paṭicca phoṭṭhabbe ca uppajjati kāya-viññāṇan" ti?|| ||</p>

					<p class="f4">"Evam āvuso" ti.|| ||</p>

					<p class="f4">Yo cāvuso hetu||<br />
					yo ca paccayo||<br />
					kāya-viññāṇassa uppādāya so ca hetu so ca paccayo sabbena sabbaṃ sabbathā sabbaṃ aparisesā nirujjheyya, api nū kho kāya-viññāṇaṃ paññāyethā" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Iminā pi kho etaṃ āvuso pariyāyena Bhagavatā akkhātaṃ vivaṭaṃ pakāsitaṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p9">9</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p9">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p9">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p9">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p9">olds</a>]</span> Manañ c'āvuso paṭicca dhamme ca uppajjati mano-viññāṇan" ti?|| ||</p>

					<p class="f4">"Evam āvuso" ti.|| ||</p>

					<p class="f4">Yo cāvuso hetu||<br />
					yo ca paccayo||<br />
					mano-viññāṇassa uppādāya so ca hetu so ca paccayo sabbena sabbaṃ sabbathā sabbaṃ aparisesā nirujjheyya, api nū kho mano-viññāṇaṃ paññāyethā" ti?|| ||</p>

					<p class="f4">"No h'etaṃ āvuso" ti.|| ||</p>

					<p class="f4">"Iminā pi kho etaṃ āvuso pariyāyena Bhagavatā akkhātaṃ vivaṭaṃ pakāsitaṃ:|| ||</p>

					<p class="f4">'Iti pidaṃ viññāṇaṃ anattā' ti" ti.|| ||</p>

					<p class="f4"><span class="f3">[<a id="p10">10</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p10">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p10">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p10">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p10">olds</a>]</span> Seyyathā pi āvuso puriso sāratthiko sāragavesī sārapariyesanaṃ caramāno tiṇhaṃ kuṭhāriṃ ādāya vanaṃ paviseyya,||<br />
					so tattha passeyya mahantaṃ kadali-k-khandhaṃ ujuṃ navakaṃ akukkukajātaṃ.|| ||</p>

					<p class="f4">Tam enaṃ mūle <a id="pg168"><span class="f2 g"><b>[168]</b></span></a> chindeyya||<br />
					mūle chetvā agge chindeyya||<br />
					agge chetvā pattavaṭṭiṃ vinibbhujjeyye.|| ||</p>

					<p class="f4">So tattha pheggum nādhigaccheyya.|| ||</p>

					<p class="f4">Kuto sāraṃ.|| ||</p>

					<p class="f4"><span class="f3">[<a id="p11">11</a>][<a href="../../../../dhamma-vinaya/pts/sn/04_salv/sn04.35.193.wood.pts.htm#p11">pts</a>][<a href="../../../../dhamma-vinaya/wp/sn/04_salv/sn04.35.234.bodh.wp.htm#p11">bodh</a>][<a href="../../../../dhamma-vinaya/ati/sn/04_salv/sn04.35.193.than.ati.htm#p11">than</a>][<a href="../../../../dhamma-vinaya/bd/sn/04_salv/sn04.35.193.olds.bd.htm#p11">olds</a>]</span> Evam eva kho āvuso bhikkhu chasu phass'āyatanesu n'evaattāṇaṃ na ataniyaṃ samanupassati,||<br />
					so evaṃ asamanupassanto na kiñci loke upādiyati,||<br />
					anupādiyaṃ na paritassati,||<br />
					aparitassaṃ paccattaṃ n'eva parinibkhāyati:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ||<br />
					itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>