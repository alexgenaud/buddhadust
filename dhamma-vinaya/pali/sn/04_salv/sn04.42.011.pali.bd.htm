<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 11." />
<title>SN 4 42 11: Bhadraka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. saḷāyatana Vagga:<br />
					42: Gamani Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p11">Sutta 11</a></h4>

					<h1>Bhadraka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.011.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.011.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā mallesu viharati Uruvelakappaɱ nāma mallānaɱ nigamo. Atha kho bhadrako gāmaṇī yena Bhagavā ten'upasankami. Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho bhadrako gāmaṇī Bhagavantaɱ etad avoca:||<br />
					Sādhu me bhante Bhagavā dukkhassa samudayañ ca attha-gamañ ca desetuti.|| ||</p>

					<p class="f4">Ahañce te gāmaṇi atītaɱ addhānaɱ ārabbha dukkhassa samudayañ ca attha-gamañ ca deseyyaɱ: "evaɱ ahosi atītam addhānan" ti.|| ||</p>

					<p class="f4">Tatra te siyā kaŋkhā siyā vimati.|| ||</p>

					<p class="f4">Ahañce te gāmaṇi anāgatam addhānaɱ ārabbha dukkhassa samudayañ ca attha-gamañ ca deseyyaɱ.|| ||</p>

					<p class="f4">"Evaɱ bhavissati anāgatam addhānan" ti. Tatrā pi te siyā kaŋkhā siyā vimati.|| ||</p>

					<p class="f4">Api c'āhaɱ gāmaṇi idh'eva nisinno ettha ca te nisinnassa dukkhassa samudayañ ca attha-gamañ ca desissāmi. Taɱ suṇohi, sādhukaɱ manasi karohi, bhāsissāmīti.|| ||</p>

					<p class="f4">"Evaɱ bhante" ti kho bhadrako gāmaṇi Bhagavato paccassosi Bhagavā etad avoca:|| ||</p>

					<p class="f4">Taɱ kim maññasi gāmaṇi atthi te Uruvelakappe manussā yesante <span class="f3 g"><i>[328]</i></span> vadhena vā bandhena vā jāniyā vā garahāya vā uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Atthi me bhante Uruvelakappe manussā yesaɱ me vadhena vā bandhena vā jāniyā vā garahāya vā uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Atthi pana te gāmaṇi Uruvelakappe manussā yesante vadhena vā bandhena vā garahāya vā nūppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Atthi me bhante Uruvelakappe manussā yesaɱ me vadhena vā bandhena vā jāniyā vā garahāya vā nūppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Konu kho gāmaṇi hetu kho paccayo yena te eka-c-cānaɱ Uruvelakappiyānaɱ manussānaɱ vadhena vā bandhena vā jāniyā vā garahāya vā uppajjeyyuɱ soka-parideva-dukkha-domanass'upāyāsā?|| ||</p>

					<p class="f4">Ko pana gāmaṇi hetu ko paccayo yena te eka-c-cānaɱ Uruvelakappiyānaɱ manussānaɱ vadhena vā bandhena vā jāniyā vā garahāya vā nūppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Yesaɱ me bhante Uruvelakappiyānaɱ manussānaɱ vadhena vā bandhena vā jāniyā vā garahāya vā uppajjeyyuɱ soka-parideva-dukkha-domanass'upāyāsā atthi me tesu chanda-rāgo.|| ||</p>

					<p class="f4">Yesaɱ pana me bhante Uruvelakappiyānaɱ manussānaɱ vadhena vā bandhena vā jāniyā vā garahāya vā nūppajjeyyuɱ soka-parideva-dukkha-domanass'upāyāsā n'atthi me tesu chanda-rāgoti.|| ||</p>

					<p class="f4">Iminā tvaɱ gāmaṇi dhammena diṭṭhena viditena akālikena pattena pariyogā'hena atītānāgate nayaɱ nehi, yaɱ kho kiñci atītam addhānaɱ dukkhaɱ uppajjamānaɱ uppajjati. Sabbantaɱ chandamūlakaɱ chanda-nidānaɱ, chando hi mūlaɱ dukkhassa yaɱ hi kiñci anāgatam addhānaɱ dukkhaɱ uppajjamānaɱ uppajjissati, sabbantaɱ chandamūlakaɱ chanda-nidānaɱ chando hi mūlaɱ dukkhassāti.|| ||</p>

					<p class="f4">Acchariyaɱ bhante abbhutaɱ bhante yāva su-bhāsitamidaɱ bhante Bhagavatā "yaɱ kiñci -1 atītam addhānaɱ dukkhaɱ uppajjamānaɱ <span class="f3 g"><i>[329]</i></span> uppajjati sabbantaɱ chandamūlakaɱ chanda-nidānaɱ, chando hi mūlaɱ dukkhassa.|| ||</p>

					<p class="f4">Yaɱ kiñci anāgatam addhānaɱ dukkhaɱ uppajjamānaɱ uppajjissati sabbantaɱ chandamūlakaɱ chanda-nidānaɱ, chando hi mūlaɱ dukkhassāti.|| ||</p>

					<p class="f4">Atthi me bhante ciravāsī. Nāma kumāro, bahi āvasathe. Paṭivasati, so khvāhaɱ bhante kālasseva vuṭṭhāya purisaɱ uyyojemi: "gaccha bhaṇe ciravāsiɱ kumāraɱ jānāhīti. Yāvakīvañca bhante so puriso nāga-c-chati tassa me hoteva aññathattaɱ; mā heva ciravāsissa kumārassa kiñci ābādhayitthāti.|| ||</p>

					<p class="f4">Taɱ kim maññasi gāmaṇi, ciravāsissa te kumārassa vadhena vā bandhena vā jāniyā vā garahāya vā uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Ciravāsissa me bhante kumārassa vadhena vā bandhena vā jāniyā vā garahāya vā jīvitassapi siyā aññathattaɱ, kimpana me nūppajjissanti soka-parideva-dukkhe-domanass-upāyāsāti.|| ||</p>

					<p class="f4">Iminā pi kho etaɱ gāmaṇi pariyāyena veditabbaɱ "yaɱ kiñci dukkhaɱ uppajjamānaɱ uppajjati, sabbantaɱ chandamūlakaɱ chanda-nidānaɱ chando hi mūlaɱ dukkhassā" ti.|| ||</p>

					<p class="f4">Taɱ kim maññasi gāmaṇi yadā te ciravāsissa mātā adiṭṭhā āsi assutā, ahosi ciravāsissa mātuyā chando vā rāgo vā pemaɱ vāti.|| ||</p>

					<p class="f4">No h'etaɱ bhante.|| ||</p>

					<p class="f4">Dassanaɱ vā te gāmaṇi āgamma savanaɱ vā te gāmaṇi āgamma evante ahosi: ciravāsissa mātuyā chando vā rāgo vā pemaɱ vāti. Evaɱ bhante. Taɱ kim maññasi gāmaṇi. Ciravāsissa mātuyā te vadhena vā bandhena vā jāniyā vā garahāya vā uppajjeyyuɱ soka-parideva-dukkha-domanass'upāyāsāti. <span class="f3 g"><i>[330]</i></span> ciravāsissa mātuyā me bhante vadhena vā bandhena vā jāniyā vā garahāya vā jīvitassapi siyā aññathattaɱ, kmpana me nūppajjiyasnti soka-parideva-dukkha-domanass'upāyāsāti.|| ||</p>

					<p class="f4">Iminā pi kho etaɱ gāmaṇi pariyāyena veditabbaɱ yaɱ kiñci dukkhaɱ uppajjamānaɱ uppajjati sabbantaɱ chandamūlakaɱ chanda-nidānaɱ, chandohi mūlaɱ dukkhassāti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>