<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 11." />
<title>SN 4 42 11: Bhadraka (Gandhabhaka) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					42. Gāmani Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p11">Sutta 11</a></h4>

					<h1>Bhadraka (Gandhabhaka) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg327"><span class="f2 g"><b>[327]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.011.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.011.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā mallesu viharati Uruvelakappaɱ nāma mallānaɱ nigamo.|| ||</p>

					<p class="f4">Atha kho bhadrako gāmaṇī yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho bhadrako gāmaṇī Bhagavantaɱ etad avoca:|| ||</p>

					<p class="f4">"Sādhu me bhante Bhagavā dukkhassa||<br />
					samudayañ ca||<br />
					attha-gamañ ca desetu" ti.|| ||</p>

					<p class="f4">"Ahañ ce te gāmaṇi atītaɱ addhānaɱ ārabbha dukkhassa||<br />
					samudayañ ca||<br />
					attha-gamañ ca deseyyaɱ:|| ||</p>

					<p class="f4">'Evaɱ ahosi atītam addhānan' ti.|| ||</p>

					<p class="f4">Tatra te siyā kaŋkhā siyā vimati.|| ||</p>

					<p class="f4">Ahañ ce te gāmaṇi anāgatam addhānaɱ ārabbha dukkhassa||<br />
					samudayañ ca||<br />
					attha-gamañ ca deseyyaɱ:|| ||</p>

					<p class="f4">'Evaɱ bhavissati anāgatam addhānan' ti.|| ||</p>

					<p class="f4">Tatrā pi te siyā kaŋkhā siyā vimati.|| ||</p>

					<p class="f4">Api c'āhaɱ gāmaṇi idh'eva nisinno ettha ca te nisinnassa dukkhassa||<br />
					samudayañ ca||<br />
					attha-gamañ ca desissāmi.|| ||</p>

					<p class="f4">Taɱ suṇohi,||<br />
					sādhukaɱ manasi karohi,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho bhadrako gāmaṇi Bhagavato paccassosi||<br />
					Bhagavā etad avoca:|| ||</p>

					<p class="f4">"Taɱ kim maññasi gāmaṇi?|| ||</p>

					<p class="f4">Atthi te Uruvelakappe manussā yesan <a id="pg328"><span class="f2 g"><b>[328]</b></span></a> te||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					uppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4">"Atthi me bhante Uruvelakappe manussā yesaɱ me||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					uppajjeyyuɱ soka-parideva-dukkha-domanass'upāyāsā" ti.|| ||</p>

					<p class="f4">"Atthi pana te gāmaṇi Uruvelakappe manussā yesan te||<br />
					vadhena vā||<br />
					bandhena vā||<br />
					garahāya vā||<br />
					nūppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4">"Atthi me bhante Uruvelakappe manussā yesaɱ me||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					nūppajjeyyuɱ soka-parideva-dukkha-domanass'upāyāsā" ti.|| ||</p>

					<p class="f4">Konu kho gāmaṇi hetu||<br />
					kho paccayo||<br />
					yena te eka-c-cānaɱ Uruvelakappiyānaɱ manussānaɱ||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					uppajjeyyuɱ soka-parideva-dukkha-domanass'upāyāsā?|| ||</p>

					<p class="f4">Ko pana gāmaṇi hetu||<br />
					ko paccayo||<br />
					yena te eka-c-cānaɱ Uruvelakappiyānaɱ manussānaɱ||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					nūppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4">"Yesaɱ me bhante Uruvelakappiyānaɱ manussānaɱ||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					uppajjeyyuɱ soka-parideva-dukkha-domanass'upāyāsā||<br />
					atthi me tesu chanda-rāgo.|| ||</p>

					<p class="f4">Yesaɱ pana me bhante Uruvelakappiyānaɱ manussānaɱ||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					nūppajjeyyuɱ soka-parideva-dukkha-domanass'upāyāsā||<br />
					n'atthi me tesu chanda-rāgo" ti.|| ||</p>

					<p class="ctr c">&#9632;</p>

					<p class="f4">"Iminā tvaɱ gāmaṇi dhammena||<br />
					diṭṭhena viditena||<br />
					akālikena pattena pariyogā'hena atīt-ā-nāgate nayaɱ nehi,||<br />
					yaɱ kho kiñci atītam addhānaɱ dukkhaɱ uppajjamānaɱ uppajjati.|| ||</p>

					<p class="f4">Sabbantaɱ chanda-mūlakaɱ||<br />
					chanda-nidānaɱ,||<br />
					chando hi mūlaɱ dukkhassa||<br />
					yaɱ hi kiñci anāgatam addhānaɱ dukkhaɱ uppajjamānaɱ||<br />
					uppajjissati,||<br />
					sabbantaɱ chanda-mūlakaɱ||<br />
					chanda-nidānaɱ||<br />
					chando hi mūlaɱ dukkhassā" ti.|| ||</p>

					<p class="f4">Acchariyaɱ bhante!|| ||</p>

					<p class="f4">Abbhutaɱ bhante!|| ||</p>

					<p class="f4">Yāva su-bhāsitam idaɱ bhante Bhagavatā|| ||</p>

					<p class="f4">'Yaɱ kiñci atītam addhānaɱ dukkhaɱ||<br />
					uppajjamānaɱ||<br />
					<a id="pg329"><span class="f2 g"><b>[329]</b></span></a> uppajjati||<br />
					sabbantaɱ chanda-mūlakaɱ||<br />
					chanda-nidānaɱ,||<br />
					chando hi mūlaɱ dukkhassa.|| ||</p>

					<p class="f4">Yaɱ kiñci anāgatam addhānaɱ dukkhaɱ||<br />
					uppajjamānaɱ||<br />
					uppajjissati||<br />
					sabbantaɱ chanda-mūlakaɱ||<br />
					chanda-nidānaɱ,||<br />
					chando hi mūlaɱ dukkhassā' ti.|| ||</p>

					<p class="f4">Atthi me bhante Ciravāsī nāma kumāro||<br />
					bahi āvasathe,||<br />
					paṭivasati.|| ||</p>

					<p class="f4">So khvāhaɱ bhante kālasseva vuṭṭhāya purisaɱ uyyojemi:|| ||</p>

					<p class="f4">'Gaccha bhaṇe Ciravāsiɱ kumāraɱ jānāhī' ti.|| ||</p>

					<p class="f4">Yāva kīvañ ca bhante so puriso nāga-c-chati tassa me hoteva aññathattaɱ;||<br />
					mā heva Ciravāsissa kumārassa kiñci ābādhayitthā" ti.|| ||</p>

					<p class="f4">"Taɱ kim maññasi gāmaṇi?|| ||</p>

					<p class="f4">Ciravāsissa te kumārassa||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					uppajjeyyuɱ soka-parideva-dukkha-domanass'upāyāsā" ti?|| ||</p>

					<p class="f4">"Ciravāsissa me bhante kumārassa||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					jīvitassa pi siyā aññathattaɱ,||<br />
					kimpana me nūppajjissanti soka-parideva-dukkhe-domanass-upāyāsā" ti?|| ||</p>

					<p class="f4">"Iminā pi kho etaɱ gāmaṇi pariyāyena veditabbaɱ|| ||</p>

					<p class="f4">'Yaɱ kiñci dukkhaɱ uppajjamānaɱ uppajjati,||<br />
					sabbantaɱ chanda-mūlakaɱ||<br />
					chanda-nidānaɱ||<br />
					chando hi mūlaɱ dukkhassā' ti.|| ||</p>

					<p class="f4">Taɱ kim maññasi gāmaṇi?|| ||</p>

					<p class="f4">Yadā te Ciravāsissa mātā||<br />
					adiṭṭhā āsi assutā,||<br />
					ahosi Ciravāsissa mātuyā||<br />
					chando vā||<br />
					rāgo vā pemaɱ vā" ti?|| ||</p>

					<p class="f4">"No h'etaɱ bhante".|| ||</p>

					<p class="f4">"Dassanaɱ vā te gāmaṇi āgamma savanaɱ vā te gāmaṇi āgamma evante ahosi:|| ||</p>

					<p class="f4">Ciravāsissa mātuyā||<br />
					chando vā||<br />
					rāgo vā pemaɱ vā" ti?|| ||</p>

					<p class="f4">"Evaɱ bhante".|| ||</p>

					<p class="f4">"Taɱ kim maññasi gāmaṇi?|| ||</p>

					<p class="f4">Ciravāsissa mātuyā te||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					uppajjeyyuɱ soka-parideva-dukkha-domanass'upāyāsā" ti?</p>

					<p class="f4"><a id="pg330"><span class="f2 g"><b>[330]</b></span></a> Ciravāsissa mātuyā me bhante||<br />
					vadhena vā||<br />
					bandhena vā||<br />
					jāniyā vā||<br />
					garahāya vā||<br />
					jīvitassa pi siyā aññathattaɱ,||<br />
					kmpana me nūppajjiyasnti soka-parideva-dukkha-domanass'upāyāsā" ti.|| ||</p>

					<p class="f4">"Iminā pi kho etaɱ gāmaṇi pariyāyena veditabbaɱ||<br />
					yaɱ kiñci dukkhaɱ uppajjamānaɱ||<br />
					uppajjati||<br />
					sabbantaɱ chanda-mūlakaɱ||<br />
					chanda-nidānaɱ,||<br />
					chandohi mūlaɱ dukkhassā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>