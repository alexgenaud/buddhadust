<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 12. Accused of condemning all forms of asceticism, the Buddha explains how he distinguishes profitable ascetic practices from unprofitable ones." />
<title>SN 4 42 12: Rāsiya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p12">Sutta 12</a></h4>

					<h1>Rāsiya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg330"><span class="f2 g"><b>[330]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.012.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Atha kho Rāsiyo gāmaṇi yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Rāsiyo gāmaṇi Bhagavantaṃ etad avoca:|| ||</p>

					<p class="f4">"Sutaṃ me taṃ bhante:|| ||</p>

					<p class="f4">'Samaṇo Gotamo sabbaṃ tapaṃ garahati,||<br />
					sabbaṃ tapassiṃ lūkh-ā-jīviṃ ekaṃ-sena upavadati upakkosatī' ti.|| ||</p>

					<p class="f4">Ye te bhante evam āhaṃsu:|| ||</p>

					<p class="f4">'Samaṇo Gotamo sabbaṃ tapaṃ garahati,||<br />
					sabbaṃ tapassiṃ lukhajīviṃ ekaṃ-sena upavadati upakkosatī' ti,||<br />
					kacci te bhante Bhagavato vutta-vādino||<br />
					na ca Bhagavantaṃ abhūtena abbh'ācikkhanti,||<br />
					Dhamm-ā-nu-Dhammaṃ vyākaronti,||<br />
					na ca koci saha-dhammiko vādānupāto gārayhaṃ ṭhānaṃ āga-c-chatī" ti?|| ||</p>

					<p class="f4">"Ye te gāmaṇi evam āhaṃsu:|| ||</p>

					<p class="f4">'Samaṇo Gotamo sabbaṃ tapaṃ garahati,||<br />
					sabbaṃ tapassiṃ lukhajīviṃ ekaṃ-sena upavadati upakkosatī' ti,||<br />
					na me te vutta-vādino,||<br />
					abbh'ācikkhanti ca pana maṃ te asatā abhūtena.|| ||</p>

					<h4 class="ctr">1.</h4>

					<p class="f4">Dve me gāmaṇi antā pabba-jitena na sevitabbā:|| ||</p>

					<p class="f4">Yo c'āyaṃ kāmesu kāma-sukhallikānuyogo||<br />
					hīno||<br />
					gammo||<br />
					pothujjaniko||<br />
					anariyo||<br />
					anattha-saṃhito,|| ||</p>

					<p class="f4">Yo c'āyaṃ attakilamathānuyogo||<br />
					dukkho||<br />
					anariyo||<br />
					anattha-saṃhito,||<br />
					ete te gāmaṇi ubho ante anupagamma majjhimā paṭipadā Tathāgatena abhi- <a id="pg331"><span class="f2 g"><b>[331]</b></span></a> sambuddhā cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati.|| ||</p>

					<p class="f4">Katamā ca sā gāmaṇi majjhimā paṭipadā Tathāgatena abhisambuddhā cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati,||<br />
					ayam eva Ariyo Aṭṭh'aṇgiko Maggo,||<br />
					seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Ayaṃ kho sā gāmaṇi majjhimā paṭipadā Tathāgatena abhisambuddhā cakkhu-karaṇī||<br />
					ñāṇa-karaṇī||<br />
					upasamāya||<br />
					abhiññāya||<br />
					sambodhāya||<br />
					Nibbānāya saṃvaṭṭati.|| ||</p>

					<h4 class="ctr">2.</h4>

					<p class="f4">Tayo kho me gāmaṇi kāma-bhogino santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4 ctr">(i)</p>

					<p class="f4">Idha gāmaṇi ekacco kāma-bhogī||<br />
					adhammena bhoge pariyesati sāhasena||<br />
					adhammena bhoge pariyesitvā sāhasena||<br />
					na attāṇaṃ sukheti pīṇeti||<br />
					na saṃvibhajati||<br />
					na puññāni karoti.|| ||</p>

					<p class="f4 ctr">(ii)</p>

					<p class="f4">Idha gāmaṇi ekacco kāma-bhogī||<br />
					adhammena bhoge pariyesati sāhasena||<br />
					adhammena bhoge pariyesitvā sāhasena||<br />
					attāṇaṃ sukheti pīṇeti||<br />
					na saṃvibhajati||<br />
					na puññāni karoti.|| ||</p>

					<p class="f4 ctr">(iii)</p>

					<p class="f4">Idha gāmaṇi ekacco kāma-bhogī||<br />
					adhammena bhoge pariyesati sāhasena||<br />
					adhammena bhoge pariyesitvā sāhasena||<br />
					attāṇaṃ sukheti pīṇeti||<br />
					saṃvibhajati||<br />
					puññāni ca karoti.|| ||</p>

					<p class="f4 ctr">(iv)</p>

					<p class="f4">Idha pana gāmaṇi ekacco kāma-bhogī||<br />
					dhamm-ā-dhammena bhoge pariyesati sāhasena pi asāhasena pi,||<br />
					dhamm-ā-dhammena bhoge pariyesitvā sāhasena pi asāhasena pi||<br />
					<a id="pg332"><span class="f2 g"><b>[332]</b></span></a> na attāṇaṃ sukheti pīṇeti,||<br />
					na saṃvibhajati,||<br />
					na puññāni karoti.|| ||</p>

					<p class="f4 ctr">(v)</p>

					<p class="f4">Idha pana gāmaṇi ekacco kāma-bhogī||<br />
					dhamm-ā-dhammena bhoge pariyesati sāhasena pi asāhasena pi,||<br />
					dhamm-ā-dhammena bhoge pariyesitvā sāhasena pi asāhasena pi||<br />
					attāṇaṃ sukheti pīṇeti||<br />
					na saṃvibhajati||<br />
					na puññāni karoti.|| ||</p>

					<p class="f4 ctr">(vi)</p>

					<p class="f4">Idha pana gāmaṇi ekacco kāma-bhogī||<br />
					dhamm-ā-dhammena bhoge pariyesati sāhasena pi asāhasena pi,||<br />
					dhamm-ā-dhammena bhoge pariyesitvā sāhasena pi asāhasena pi||<br />
					attāṇaṃ sukheti pīṇeti||<br />
					saṃvibhajati||<br />
					puññāni ca karoti.|| ||</p>

					<p class="f4 ctr">(vii)</p>

					<p class="f4">Idha pana gāmaṇi ekacco kāma-bhogī||<br />
					dhammena bhoge pariyesati asahasena,||<br />
					dhammena bhoge pariyesitvā asāhasena||<br />
					na attāṇaṃ sukheti pīṇeti||<br />
					na saṃvibhajati na puññāni karoti.|| ||</p>

					<p class="f4 ctr">(viii)</p>

					<p class="f4">Idha pana gāmaṇi ekacco kāma-bhogī||<br />
					dhammena bhoge pariyesati asahasena,||<br />
					dhammena bhoge pariyesitvā asāhasena||<br />
					attāṇaṃ sukheti pīṇeti||<br />
					na saṃvibhajati||<br />
					na puññāni karoti.|| ||</p>

					<p class="f4 ctr">(ix)</p>

					<p class="f4">Idha pana gāmaṇi ekacco kāma-bhogī||<br />
					dhammena bhoge pariyesati asahasena,||<br />
					dhammena bhoge pariyesitvā asāhasena||<br />
					attāṇaṃ sukheti pīṇeti||<br />
					saṃvibhajati||<br />
					puññāni ca karoti.|| ||</p>

					<p class="f4">Te ca bhoge gathito,||<br />
					mucchito ajjhāpanno anādīnava-dassāvī||<br />
					anissaraṇa-pañño paribhuñjati.|| ||</p>

					<p class="f4 ctr">(x)</p>

					<p class="f4">Idha pana gāmaṇi ekacco kāma-bhogī||<br />
					dhammena bhoge pariyesati asahasena,||<br />
					dhammena bhoge pariyesitvā asāhasena||<br />
					<a id="pg333"><span class="f2 g"><b>[333]</b></span></a>attāṇaṃ sukheti pīṇeti||<br />
					saṃvibhajati||<br />
					puññāni ca karoti.|| ||</p>

					<p class="f4">Te ca bhoge agathito||<br />
					amucchito anajjhāpanno ādīnava-dassāvī||<br />
					nissaraṇa-paññe paribhuñjati.|| ||</p>

					<h4 class="ctr">3.</h4>

					<p class="f4 ctr">(i)</p>

					<p class="f4">Tatra gāmaṇi yvāyaṃ kāma-bhogī||<br />
					adhammena bhoge pariyesati sāhasena,||<br />
					adhammena bhoge pariyesitvā sāhasena||<br />
					na attāṇaṃ sukheti pīṇeti||<br />
					na saṃvibhajati||<br />
					na puññāni karoti,||<br />
					ayaṃ gāmaṇi kāma-bhogī||<br />
					tīhi ṭhānehi gārayho.|| ||</p>

					<p class="f4">Katamehi tīhi gārayho?|| ||</p>

					<p class="f4">Adhammena bhoge pariyesati sāhasenāti||<br />
					iminā paṭhamena ṭhānena gārayho.|| ||</p>

					<p class="f4">Na attāṇaṃ sukheti pīṇetīti||<br />
					iminā dutiyena ṭhānena gārayho.|| ||</p>

					<p class="f4">Na saṃvibhajati||<br />
					na puññāni karotīti||<br />
					iminā tatiyena ṭhānena gārayho.|| ||</p>

					<p class="f4">Ayaṃ gāmiṇī kāma-bhogī||<br />
					imehi tīhi ṭhānehi gārayho.|| ||</p>

					<p class="f4 ctr">(ii)</p>

					<p class="f4">Tatra gāmaṇi yvāyaṃ kāma-bhogī||<br />
					adhammena bhoge pariyesati sāhasena,||<br />
					adhammena bhoge pariyesitvā sāhasena||<br />
					attāṇaṃ sukheti pīṇeti||<br />
					na saṃvibhajati||<br />
					na puññāni karoti,||<br />
					ayaṃ gāmaṇi kāma-bhogī||<br />
					dvīhi ṭhānehi gārayho||<br />
					ekena ṭhānena pāsaṃso.|| ||</p>

					<p class="f4">Katamehi dvīhi ṭhānehi gārayho?|| ||</p>

					<p class="f4">Adhammena bhoge pariyesati sāhasenāti||<br />
					iminā paṭhamena ṭhānena gārayho.|| ||</p>

					<p class="f4">Na saṃvibhajati na puññāni karotīti||<br />
					iminā dutiyena ṭhānena gārayho.|| ||</p>

					<p class="f4">Katamena ekena ṭhānena pāsaṃso?|| ||</p>

					<p class="f4">Attānaṃ sukheti pīṇetī ti.|| ||</p>

					<p class="f4">Iminā ekena ṭhānena pāsaṃso.|| ||</p>

					<p class="f4">Ayaṃ gāmaṇī kāma-bhogī||<br />
					imehi dvihī ṭhānehi gārayho,||<br />
					iminā ekena ṭhānena pāsaṃso.|| ||</p>

					<p class="f4 ctr">(iii)</p>

					<p class="f4">Tatra gāmaṇi yvāyaṃ kāma-bhogī||<br />
					adhammena bhoge pariyesati sāhasena,||<br />
					adhammena bhoge pariyesitvā sāha- <a id="pg334"><span class="f2 g"><b>[334]</b></span></a> sena||<br />
					attāṇaṃ sukheti pīṇeti||<br />
					saṃvibhajati||<br />
					puññāni karoti,||<br />
					ayaṃ gāmaṇi kāma-bhogī||<br />
					ekena ṭhānena gārayho||<br />
					dvihi ṭhānehi pāsaṃso.|| ||</p>

					<p class="f4">Katamena ekena ṭhānena gārayho?|| ||</p>

					<p class="f4">Adhammena bhoge pariyesati sāhasenāti||<br />
					iminā ekena ṭhānena gārayho.|| ||</p>

					<p class="f4">Katamehi dvīhi ṭhānehi pāsaṃso?|| ||</p>

					<p class="f4">Attānaṃ sukheti pīṇetīti||<br />
					iminā paṭhamena ṭhānena pāsaṃso.|| ||</p>

					<p class="f4">Saṃvibhajati puññāni karotīti||<br />
					iminā dutiyena ṭhānena pāsaṃso.|| ||</p>

					<p class="f4">Ayaṃ gāmaṇi kāma-bhogī||<br />
					iminā ekena ṭhānena gārayho.|| ||</p>

					<p class="f4">Imehi dvīhi ṭhānehi pāsaṃso.|| ||</p>

					<p class="f4 ctr">(iv)</p>

					<p class="f4">Tatra gāmaṇī yvāyaṃ kāma-bhogī||<br />
					dhamm-ā-dhammena bhoge pariyesati||<br />
					sāhasena pi asāhasena pi||<br />
					dhamm-ā-dhammena bhoge pariyesitvā||<br />
					sāhasena pi asāhasena pi||<br />
					na attāṇaṃ sukheti pīṇeti||<br />
					na saṃvibhajati||<br />
					na puññāni karoti||<br />
					ayaṃ gāmaṇi kāma-bhogī||<br />
					ekena ṭhānehi pāsaṃso,||<br />
					tīhi ṭhānehi gārayho.|| ||</p>

					<p class="f4">Katamehi ekena ṭhānehi pāsaṃso?|| ||</p>

					<p class="f4">Dhammena bhoge pariyesati||<br />
					asāhasenāti||<br />
					iminā ekena ṭhānena pāsaṃso.|| ||</p>

					<p class="f4">Katamehi tīhi ṭhānehi gārayho?|| ||</p>

					<p class="f4">Adhammena bhoge pariyesati||<br />
					sāhasenāti||<br />
					iminā paṭhamena ṭhānena gārayho.|| ||</p>

					<p class="f4">Na attāṇaṃ sukheti pīṇeti ti||<br />
					iminā dutiyena ṭhānena gārayho.|| ||</p>

					<p class="f4">Na saṃvibhajati||<br />
					na puññāni karotī||<br />
					iminā tatiyena ṭhānena gārayho.|| ||</p>

					<p class="f4">Ayaṃ gāmaṇi kāma-bhogī||<br />
					imehi ekena ṭhānehi pāsaṃso,||<br />
					imehi tīhi ṭhānehi gārayho.|| ||</p>

					<p class="f4 ctr">(v)</p>

					<p class="f4">Tatra gāmaṇī yvāyaṃ kāma-bhogī||<br />
					dhamm-ā-dhammena bhoge pariyesati||<br />
					sāhasena pi asāhasena pi||<br />
					dhamm-ā-dhammena bhoge pariyesitvā||<br />
					sāhasena pi asāhasena pi||<br />
					attāṇaṃ sukheti pīṇeti||<br />
					na saṃvibhajati||<br />
					na puññāni karoti,||<br />
					ayaṃ gāmaṇi kāma-bhogī||<br />
					dvīhi ṭhānehi pāsaṃso,||<br />
					dvīhi ṭhānena gārayho.|| ||</p>

					<p class="f4">Katamehi dvīhi ṭhānehi pāsaṃso?|| ||</p>

					<p class="f4">Dhammena bhoge pariyesati asāhasenāti||<br />
					iminā paṭhamena ṭhānena pāsaṃso.|| ||</p>

					<p class="f4">Attānaṃ sukheti pīṇetīti||<br />
					iminā dutiyena ṭhānena <a id="pg335"><span class="f2 g"><b>[335]</b></span></a> pāsaṃso.|| ||</p>

					<p class="f4">Katamehi dvīhi ṭhānehi gārayho?|| ||</p>

					<p class="f4">Adhammena bhoge pariyesati||<br />
					sāhasenāti||<br />
					iminā paṭhamena ṭhānena gārayho.|| ||</p>

					<p class="f4">Na saṃvibhajati||<br />
					na puññāni karoti||<br />
					imehi dutiyena ṭhānehi gārayho.|| ||</p>

					<p class="f4">Ayaṃ gāmaṇi kāma-bhogī||<br />
					imehi dvīhi ṭhānehi pāsaṃso,||<br />
					imehi dvīhi ṭhānehi gārayho.|| ||</p>

					<p class="f4 ctr">(vi)</p>

					<p class="f4">Tatra gāmaṇi yvāyaṃ kāma-bhogī||<br />
					dhamm-ā-dhammena bhoge pariyesati||<br />
					sāhasena pi asāhasena pi||<br />
					dhamm-ā-dhammena bhoge pariyesitvā||<br />
					sāhasena pi asāhasena pi||<br />
					attāṇaṃ sukheti pīṇeti||<br />
					saṃvibhajati||<br />
					puññāni karoti,||<br />
					ayaṃ gāmaṇi kāma-bhogī||<br />
					tīhi ṭhānehi pāsaṃso,||<br />
					ekena ṭhānena gārayho.|| ||</p>

					<p class="f4">Katamehi tīhi ṭhānehi pāsaṃso?|| ||</p>

					<p class="f4">Dhammena bhoge pariyesati asāhasenāti||<br />
					iminā paṭhamena ṭhānena pāsaṃso.|| ||</p>

					<p class="f4">Attānaṃ sukheti pīṇetīti||<br />
					iminā dutiyena ṭhānena pāsaṃso.|| ||</p>

					<p class="f4">Saṃvibhajati||<br />
					puññāni karoti,||<br />
					iminā tatiyena ṭhānena pāsaṃso.|| ||</p>

					<p class="f4">Katamehi ekena ṭhānehi gārayho?|| ||</p>

					<p class="f4">Adhammena bhoge pariyesati||<br />
					sāhasenāti||<br />
					iminā ekena ṭhānena gārayho.|| ||</p>

					<p class="f4">Ayaṃ gāmaṇi kāma-bhogī||<br />
					imehi tīhi ṭhānena pāsaṃso,||<br />
					iminā ekena ṭhānehi gārayho.|| ||</p>

					<p class="f4 ctr">(vii)</p>

					<p class="f4">Tatra gāmaṇi yvāyaṃ kāma-bhogī||<br />
					dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					na attāṇaṃ sukheti pīṇeti||<br />
					na saṃvibhajati||<br />
					na puññāni karoti||<br />
					ayaṃ gāmaṇi kāma-bhogī||<br />
					ekena ṭhānena pāsaṃso,||<br />
					dvīhi ṭhānehi gārayho.|| ||</p>

					<p class="f4">Katamena ekena ṭhānena pāsaṃso?|| ||</p>

					<p class="f4">Dhammena bhoge pariyesati asāhasenāti||<br />
					iminā ekena ṭhānena pāsaṃso.|| ||</p>

					<p class="f4">Katamehi dvīhi ṭhānehi gārayho?|| ||</p>

					<p class="f4">Na attāṇaṃ sukheti pīṇetīti||<br />
					iminā paṭhamena ṭhānena gārayho.|| ||</p>

					<p class="f4">Na saṃvibhajati||<br />
					na puññāni karotīti||<br />
					iminā dutiyena ṭhānena gārayho.|| ||</p>

					<p class="f4">Ayaṃ gāmaṇi kāma-bhogī||<br />
					iminā ekena ṭhānena pāsaṃso,||<br />
					imehi dvīhi ṭhānehi gārayho.|| ||</p>

					<p class="f4 ctr">(viii)</p>

					<p class="f4"><a id="pg336"><span class="f2 g"><b>[336]</b></span></a> Tatra gāmaṇi yvāyaṃ kāma-bhogī||<br />
					dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīṇeti,||<br />
					na saṃvibhajati,||<br />
					na puññāni karoti,||<br />
					ayaṃ gāmaṇi kāma-bhogī||<br />
					dvīhi ṭhānehi pāsaṃso,||<br />
					ekena ṭhānena gārayho.|| ||</p>

					<p class="f4">Katamehi dvīhi ṭhānehi pāsaṃso?|| ||</p>

					<p class="f4">Dhammena bhoge pariyesati asāhasenāti||<br />
					iminā paṭhamena ṭhānena pāsaṃso.|| ||</p>

					<p class="f4">Attānaṃ sukheti pīṇetīti||<br />
					iminā dutiyena ṭhānena pāsaṃso.|| ||</p>

					<p class="f4">Katamena ekena ṭhānena gārayho?|| ||</p>

					<p class="f4">Na saṃvibhajati||<br />
					na puññāni karotīti||<br />
					iminā ekena ṭhānena gārayho.|| ||</p>

					<p class="f4">Ayaṃ gāmaṇi kāma-bhogī||<br />
					imehi dvīhi ṭhānehi pāsaṃso,||<br />
					iminā ekena ṭhānena gārayho.|| ||</p>

					<p class="f4 ctr">(ix)</p>

					<p class="f4">Tatra gāmaṇi yvāyaṃ kāma-bhogī||<br />
					dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīṇeti||<br />
					saṃvibhajati||<br />
					puññāni karoti,||<br />
					te ca bhoge gathito||<br />
					mucchito||<br />
					ajjhāpanno||<br />
					anādīnava-dassāvī||<br />
					anissaraṇa-pañño paribhuñjati,||<br />
					ayaṃ gāmaṇi kāma-bhogī||<br />
					tīhi ṭhānehi pāsaṃso,||<br />
					ekena ṭhānena gārayho.|| ||</p>

					<p class="f4">Katamehi tīhi ṭhānehi pāsaṃso?|| ||</p>

					<p class="f4">Dhammena bhoge pariyesati asāhasenāti||<br />
					iminā paṭhamena ṭhānena pāsaṃso.|| ||</p>

					<p class="f4">Attānaṃ sukheti pīṇetīti||<br />
					iminā dutiyena ṭhānena pāsaṃso.|| ||</p>

					<p class="f4">Saṃvibhajati||<br />
					puññāni karotīti||<br />
					iminā tatiyena ṭhānena pāsaṃso.|| ||</p>

					<p class="f4">Katamena ekena ṭhānena gārayho?|| ||</p>

					<p class="f4">Te ca bhoge gathito||<br />
					mucchito||<br />
					ajjhāpanno||<br />
					anādīnava-dassāvī||<br />
					anissaraṇa-pañño paribhuñjatīti||<br />
					iminā ekena ṭhānena gārayho.|| ||</p>

					<p class="f4">Ayaṃ gāmaṇi kāma-bhogī||<br />
					imehi tīhi ṭhānehi pāsaṃso,||<br />
					iminā ekena ṭhānena gārayho.|| ||</p>

					<p class="f4 ctr">(ix)</p>

					<p class="f4">Tatra gāmaṇi yvāyaṃ kāma-bhogī||<br />
					dhammena bhoge pariyesati asāhasena,||<br />
					dhammena bhoge pariyesitvā asāhasena||<br />
					attāṇaṃ sukheti pīṇeti||<br />
					saṃvibhajati||<br />
					puññāni karoti,||<br />
					<a id="pg337"><span class="f2 g"><b>[337]</b></span></a> te ca bhoge agathito||<br />
					amucchito||<br />
					anajjhāpanno||<br />
					ādīnava-dassāvī||<br />
					nissaraṇa pañño paribhuñjati,||<br />
					ayaṃ gāmaṇi kāma-bhogī||<br />
					catūhi ṭhānehi pāsaṃso.|| ||</p>

					<p class="f4">Katamehi catūhi ṭhānehi pāsaṃso?|| ||</p>

					<p class="f4">dhammena bhoge pariyesati asāhasenāti||<br />
					iminā paṭhamena ṭhānena pāsaṃso.|| ||</p>

					<p class="f4">Attānaṃ sukheti pīṇetīti||<br />
					iminā dutiyena ṭhānena pāsaṃso.|| ||</p>

					<p class="f4">Saṃvibhajati||<br />
					puññāni karotīti||<br />
					iminā tatiyena ṭhānena pāsaṃso.|| ||</p>

					<p class="f4">Te ca bhoge agathito||<br />
					amucchito||<br />
					anajjhāpanno||<br />
					ādīnava-dassāvī||<br />
					nissaraṇa-pañño||<br />
					paribhuñjatīti||<br />
					iminā catutthena ṭhānena pāsaṃso.|| ||</p>

					<p class="f4">Ayaṃ gāmaṇi kāma-bhogī||<br />
					imehi catūhi ṭhānehi pāsaṃso.|| ||</p>

					<h4 class="ctr">4.</h4>

					<p class="f4">Tayo me gāmaṇi tapassino lukhajīvino,||<br />
					santo saṃvijj'amānā lokasmiṃ.|| ||</p>

					<p class="f4">Katame tayo?|| ||</p>

					<p class="f4 ctr">(i)</p>

					<p class="f4">Idha gāmaṇi ekacco tapassī lukhajīvi saddhā||<br />
					Agārasmā anagāriyaṃ pabba-jito hoti:|| ||</p>

					<p class="f4">'App'eva nāma kusalaṃ dhammaṃ adhigaccheyyaṃ,||<br />
					app'eva nāma uttari-manussa dhammā||<br />
					alam ariya-ñāṇa-dassana-visesaṃ sacchi-kareyyan" ti.|| ||</p>

					<p class="f4">So attāṇaṃ ātāpeti paritāpeti,||<br />
					kusalañ ca dhammaṃ nādhigacchati,||<br />
					uttari-manussaṃ-dhammā||<br />
					alam ariya-ñāṇa-dassana-visesaṃ||<br />
					na sacchi-karoti.|| ||</p>

					<p class="f4 ctr">(ii)</p>

					<p class="f4">Idha pana gāmaṇi ekacco tapassī lukhajīvī||<br />
					saddhā agārasmā anagāriyaṃ pabba-jito hoti:|| ||</p>

					<p class="f4">"App'eva nāma kusalaṃ dhammaṃ adhigaccheyyaṃ,||<br />
					app'eva nāma uttari-manussa dhammā alam ariya-ñāṇa-dassana-visesaṃ sacchi-kareyyan" ti.|| ||</p>

					<p class="f4">So attāṇaṃ ātāpeti paritāpeti,||<br />
					kusalañ ca kho dhammaṃ adhigacchati,||<br />
					uttariñ ca manussa-dhammā||<br />
					alam ariya-ñāṇa-dassana-visesaṃ||<br />
					na sacchi-karoti.|| ||</p>

					<p class="f4 ctr">(iii)</p>

					<p class="f4"><a id="pg338"><span class="f2 g"><b>[338]</b></span></a> Idha pana gāmaṇi ekacco tapassī lukhajīvī||<br />
					saddhā agārasmā anagāriyaṃ pabba-jito hoti:|| ||</p>

					<p class="f4">"App'eva nāma kusalaṃ dhammaṃ adhigaccheyyaṃ,||<br />
					app'eva nāma uttari-manussa-dhammā||<br />
					alam ariya-ñāṇa-dassana-visesaṃ sacchi-kareyyan" ti.|| ||</p>

					<p class="f4">So attāṇaṃ ātāpeti paritāpeti,||<br />
					kusalañ ca dhammaṃ adhigacchati,||<br />
					uttari-manussa-dhammā||<br />
					alam ariya-ñāṇa-dassana-visesaṃ sacchi-karoti.|| ||</p>

					<h4 class="ctr">5.</h4>

					<p class="f4 ctr">(i)</p>

					<p class="f4">Tatra gāmaṇi yvāyaṃ tapassī lukhajīvī||<br />
					attāṇaṃ ātāpeti paritāpeti,||<br />
					kusalañ ca dhammaṃ nādhigacchati,||<br />
					uttariñ ca manussa-dhammā||<br />
					alam ariya-ñāṇa-dassana-visesaṃ na sacchi-karoti.|| ||</p>

					<p class="f4">Ayaṃ gāmaṇi tapassī lukhajīvi||<br />
					tīhi ṭhānehi gārayho.|| ||</p>

					<p class="f4">Katamehi tīhi ṭhānehi garayho?|| ||</p>

					<p class="f4">Attānaṃ ātāpeti paritāpetīti||<br />
					iminā paṭhamena ṭhānena gārayho.|| ||</p>

					<p class="f4">Kusalañ ca dhammaṃ nādhigacchatīti||<br />
					iminā dutiyena ṭhānena gārayho.|| ||</p>

					<p class="f4">Uttariñ ca manussa-dhammā||<br />
					alam ariya-ñāṇa-dassana-visesaṃ na sacchi-karotīti||<br />
					iminā tatiyena ṭhānena gārayho.|| ||</p>

					<p class="f4">Ayaṃ gāmaṇi tapassī lukhajīvi||<br />
					imehi tīhi ṭhānehi gārayho.|| ||</p>

					<p class="f4 ctr">(ii)</p>

					<p class="f4">Tatra gāmaṇi yvāyaṃ tapassī lukhajīvī||<br />
					attāṇaṃ ātāpeti paritāpeti,||<br />
					kusalaṃ hi kho dhammaṃ adhigacchati,||<br />
					uttariñ ca manussa-dhammā||<br />
					alam ariya-ñāṇa-dassana-visesaṃ na sacchi-karoti.|| ||</p>

					<p class="f4">Ayaṃ gāmaṇī tapassī lukhajīvi||<br />
					dvīhi ṭhānehi gārayho,||<br />
					ekena ṭhānena pāsaṃso.|| ||</p>

					<p class="f4">Katamehi dvīhi ṭhānehi gārayho?|| ||</p>

					<p class="f4">Attānaṃ ātāpetaki paritāpetīti||<br />
					iminā paṭhamena ṭhānena gārayho.|| ||</p>

					<p class="f4">Uttariñ ca manussa-dhammā||<br />
					alam ariya-ñāṇa-dassana-visesaṃ na sacchi-karotīti||<br />
					iminā dutiyena ṭhānena gārayho.|| ||</p>

					<p class="f4">Katamena ekena ṭhānena pāsaṃso?|| ||</p>

					<p class="f4">Kusalaṃ hi kho dhammaṃ adhigacchatīti||<br />
					iminā ekena ṭhānena pāsaṃso.|| ||</p>

					<p class="f4">Ayaṃ gāmaṇi tapassī lukhajīvī||<br />
					imehi dvīhi ṭhānehi gārayho,||<br />
					iminā ekena ṭhānena pāsaṃso.|| ||</p>

					<p class="f4 ctr">(iii)</p>

					<p class="f4"><a id="pg339"><span class="f2 g"><b>[339]</b></span></a> Tatra gāmaṇi yvāyaṃ tapassī lukhajīvī||<br />
					attāṇaṃ ātāpeti paritāpeti,||<br />
					kusalañ ca dhammaṃ adhigacchati,||<br />
					uttariñ ca manussa-dhammā||<br />
					alam ariya-ñāṇa-dassana-visesaṃ sacchi-karoti||<br />
					ayaṃ gāmaṇi, tapassī lukhajīvī||<br />
					erakena ṭhānena gārayho,||<br />
					dvīhi ṭhānehi pāsaṃso.|| ||</p>

					<p class="f4">Katamena ekena ṭhānena garayho?|| ||</p>

					<p class="f4">Attānaṃ ātāpeti paritāpetīti||<br />
					iminā ekena ṭhānena gārayho.|| ||</p>

					<p class="f4">Katamehi dvīhi ṭhānehi pāsaṃso?|| ||</p>

					<p class="f4">Kusalañ ca dhammaṃ adhigacchatīti||<br />
					iminā paṭhamena ṭhānena pāsaṃso.|| ||</p>

					<p class="f4">Uttariñ ca manussa-dhammā||<br />
					alam ariya-ñāṇa-dassana-visesaṃ sacchi-karotīti||<br />
					iminā dutiyena ṭhānena pāsaṃso.|| ||</p>

					<p class="f4">Ayaṃ gāmaṇi tapassī lukhajīvī||<br />
					iminā ekena ṭhānena gārayho||<br />
					imehi dvīhi ṭhānehi pāsaṃso.|| ||</p>

					<h4 class="ctr">6.</h4>

					<p class="f4">Tisso imā gāmaṇi sandiṭṭhi-kā||<br />
					nijjarā||<br />
					akālikā||<br />
					ehi passikā||<br />
					opanayikā paccattaṃ||<br />
					veditabbā viññūhi.|| ||</p>

					<p class="f4">Katamā tisso?|| ||</p>

					<p class="f4 ctr">(i)</p>

					<p class="f4">Yaṃ ratto rāgādhikaraṇaṃ attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					rāge pahīne n'eva attavyābādhāya pi ceteti,||<br />
					na paravyābādhāya ceteti,||<br />
					na ubhayavyābādhāya ceteti||<br />
					sandiṭṭhi-kā||<br />
					nijjarā||<br />
					akālikā||<br />
					ehi passikā||<br />
					opanayikā paccattaṃ||<br />
					veditabbā viññūhi.|| ||</p>

					<p class="f4 ctr">(ii)</p>

					<p class="f4">Yaṃ duṭṭho dosādhikaraṇaṃ attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti||<br />
					dose pahīne n'eva attavyābādhaya pi ceteti,||<br />
					na paravyābādhāya ceteti,||<br />
					na ubhayavyābādhāya ceteti,||<br />
					sandiṭṭhi-kā <a id="pg340"><span class="f2 g"><b>[340]</b></span></a> nijjarā||<br />
					akālikā||<br />
					ehi passikā||<br />
					opanayikā paccattaṃ||<br />
					veditabbā viññūhi.|| ||</p>

					<p class="f4 ctr">(iii)</p>

					<p class="f4">Yaṃ muḷho mohādhikaraṇaṃ attavyābādhāya pi ceteti||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					mehe pahīne n'eva attavyābādhāya pi ceteti,||<br />
					na paravyābādhāya ceteti,||<br />
					na ubhayavyābādhāya ceteti||<br />
					sandiṭṭhi-kā nijjarā||<br />
					akālikā||<br />
					ehi passikā||<br />
					opanayikā paccattaṃ||<br />
					veditabbā viññūhi.|| ||</p>

					<p class="f4">Imā kho gāmaṇi tisso sandiṭṭhi-kā nijjarā||<br />
					akālikā||<br />
					ehi passikā||<br />
					opanayikā paccattaṃ||<br />
					veditabbā viññūhi" ti.|| ||</p>

					<p class="f4">Evaṃ vutte Rāsiyo gāmaṇī Bhagavantaṃ etad avoca:|| ||</p>

					<p class="f4">"Abhikkantaṃ bhante,||<br />
					abhikkantaṃ bhante,||<br />
					seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya||<br />
					mūḷahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>