<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 129. Ghosita the householder asks Ānanda about the Buddha's understanding of the diversity of informative data." />
<title>SN 4 35 129: Ghosita Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; III: Paññāsaka Tatiya<br />
					3. Gahapati Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p129">Sutta 129</a></h4>

					<h1>Ghosita Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg113"><span class="f2 g"><b>[113]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.129.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.129.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānando Kosambīyaɱ viharati Ghositārāme.|| ||</p>

					<p class="f4">Atha kho Ghosito gahapati yen'āyasmā Ānando ten'upasaŋkami.|| ||</p>

					<p class="f4">Upasan-kamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ nisinno kho ghosito gahapati āyasmantaɱ Ānandaɱ etad avoca:|| ||</p>

					<p class="f4">"'Dhātu-nānattaɱ! Dhātu- <a id="pg114"><span class="f2 g"><b>[114]</b></span></a> nānattan!' ti bhante Ānanda vuccati,||<br />
					kittāvatā nu kho bhante dhātu-nānattaɱ vuttaɱ Bhagavatā" ti?|| ||</p>

					<p class="ctr c">&#9632;</p>

					<p class="f4">"Saŋvijjati kho gahapati cakkhu-dhātu-rūpā ca manāpā,||<br />
					cakkhu-viññāṇañ ca,||<br />
					sukha-vedanīyaɱ phassaɱ paṭicca||<br />
					uppajjati sukhā-vedanā.|| ||</p>

					<p class="f4">Saŋvijjati kho gahapati cakkhu-dhātu-rūpā ca amanāpā,||<br />
					cakkhu-viññāṇañ ca,||<br />
					dukkha-vedanīyaɱ phassaɱ paṭicca||<br />
					uppajjati dukkhā vedanā.|| ||</p>

					<p class="f4">Saŋvijjati kho gahapati cakkhu-dhātu-rūpā ca upekhāṭhāniyā,||<br />
					cakkhu-viññāṇañ ca,||<br />
					adukkha-m-asukha-vedanīyaɱ phassaɱ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Saŋvijjati kho gahapati sota-dhātu-saddā ca manāpā,||<br />
					sota-viññāṇañ ca,||<br />
					sukha-vedanīyaɱ phassaɱ paṭicca||<br />
					uppajjati sukhā-vedanā.|| ||</p>

					<p class="f4">Saŋvijjati kho gahapati sota-dhātu-saddā ca amanāpā,||<br />
					sota-viññāṇañ ca,||<br />
					dukkha-vedanīyaɱ phassaɱ paṭicca||<br />
					uppajjati dukkhā vedanā.|| ||</p>

					<p class="f4">Saŋvijjati kho gahapati sota-dhātu-saddā ca upekhāṭhāniyā,||<br />
					sota-viññāṇañ ca,||<br />
					adukkha-m-asukha-vedanīyaɱ phassaɱ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Saŋvijjati kho gahapati ghāna-dhātu-gandhā ca manāpā,||<br />
					ghāna-viññāṇañ ca,||<br />
					sukha-vedanīyaɱ phassaɱ paṭicca||<br />
					uppajjati sukhā-vedanā.|| ||</p>

					<p class="f4">Saŋvijjati kho gahapati ghāna-dhātu-gandhā ca amanāpā,||<br />
					ghāna-viññāṇañ ca,||<br />
					dukkha-vedanīyaɱ phassaɱ paṭicca||<br />
					uppajjati dukkhā vedanā.|| ||</p>

					<p class="f4">Saŋvijjati kho gahapati ghāna-dhātu-gandhā ca upekhāṭhāniyā,||<br />
					ghāna-viññāṇañ ca,||<br />
					adukkha-m-asukha-vedanīyaɱ phassaɱ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Saŋvijjati kho gahapati jivhā-dhātu-rasā ca manāpā,||<br />
					jivhā-viññāṇañ ca,||<br />
					sukha-vedanīyaɱ phassaɱ paṭicca||<br />
					uppajjati sukhā-vedanā.|| ||</p>

					<p class="f4">Saŋvijjati kho gahapati jivhā-dhātu-rasā ca amanāpā,||<br />
					jivhā-viññāṇañ ca,||<br />
					dukkha-vedanīyaɱ phassaɱ paṭicca||<br />
					uppajjati dukkhā vedanā.|| ||</p>

					<p class="f4">Saŋvijjati kho gahapati jivhā-dhātu-rasā ca upekhāṭhāniyā,||<br />
					jivhā-viññāṇañ ca,||<br />
					adukkha-m-asukha-vedanīyaɱ phassaɱ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Saŋvijjati kho gahapati kāya-dhātu-phoṭṭhabbā ca manāpā,||<br />
					kāya-viññāṇañ ca,||<br />
					sukha-vedanīyaɱ phassaɱ paṭicca||<br />
					uppajjati sukhā-vedanā.|| ||</p>

					<p class="f4">Saŋvijjati kho gahapati kāya-dhātu-phoṭṭhabbā ca amanāpā,||<br />
					kāya-viññāṇañ ca,||<br />
					dukkha-vedanīyaɱ phassaɱ paṭicca||<br />
					uppajjati dukkhā vedanā.|| ||</p>

					<p class="f4">Saŋvijjati kho gahapati kāya-dhātu-phoṭṭhabbā ca upekhāṭhāniyā,||<br />
					kāya-viññāṇañ ca,||<br />
					adukkha-m-asukha-vedanīyaɱ phassaɱ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Saŋvijjati kho gahapati mano-dhātu-dhammā ca manāpā,||<br />
					mano-viññāṇañ ca,||<br />
					sukha-vedanīyaɱ phassaɱ paṭicca||<br />
					uppajjati sukhā-vedanā.|| ||</p>

					<p class="f4">Saŋvijjati kho gahapati mano-dhātu-dhammā ca amanāpā,||<br />
					mano-viññāṇañ ca,||<br />
					dukkha-vedanīyaɱ phassaɱ paṭicca||<br />
					uppajjati dukkhā vedanā.|| ||</p>

					<p class="f4">Saŋvijjati kho gahapati mano-dhātu-dhammā ca upekhāṭhāniyā,||<br />
					mano-viññāṇañ ca,||<br />
					adukkha-m-asukha-vedanīyaɱ phassaɱ paṭicca||<br />
					uppajjati adukkha-m-asukhā vedanā.|| ||</p>

					<p class="f4">Ettāvatā kho gahapati dhātu-nānattaɱ vuttaɱ Bhagavatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
