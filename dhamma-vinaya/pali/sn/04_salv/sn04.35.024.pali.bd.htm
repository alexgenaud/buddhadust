<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 24. The Buddha teaches Dhamma for letting go of The All." />
<title>SN 4 35 024: Pahana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Mūlapaññāsa<br />
					3. Sabba Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p24">Sutta 24</a></h4>

					<h1>Paṭhama Pahāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg15"><span class="f2 g"><b>[15]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.024.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.024.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.35.024.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.024.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhave" ti.|| ||</p>

					<p class="f4">Sabbappahānāya vo bhikkhave dhammaɱ desissāmi:||<br />
					taɱ suṇātha.|| ||</p>

					<p class="f4">Katamo ca bhikkhave sabbappahānāya dhammo?|| ||</p>

					<p class="f4">Cakkhuɱ bhikkhave pahātabbaɱ,||<br />
					rūpā pahātabbā,||<br />
					cakkhu-viññāṇaɱ pahātabbaɱ,||<br />
					cakkhu-samphasso pahātabbo.|| ||</p>

					<p class="f4"><a id="pg16"><span class="f2 g"><b>[16]</b></span></a> Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā,||<br />
					tam pi pahātabbaɱ.|| ||</p>

					<p class="f4">Sotaɱ bhikkhave pahātabbaɱ,||<br />
					saddā pahātabbā,||<br />
					sota-viññāṇaɱ pahātabbaɱ,||<br />
					sota-samphasso pahātabbo.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā,||<br />
					tam pi pahātabbaɱ.|| ||</p>

					<p class="f4">Ghānaɱ bhikkhave pahātabbaɱ,||<br />
					ghāndhā pahātabbā,||<br />
					ghāna-viññāṇaɱ pahātabbaɱ,||<br />
					ghāna-samphasso pahātabbo.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā,||<br />
					tam pi pahātabbaɱ.|| ||</p>

					<p class="f4">Jivhā pahātabbā,||<br />
					rasā pahātabbā,||<br />
					jivhā-viññāṇaɱ pahātabbaɱ,||<br />
					jivhā-samphasso pahātabbo.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā,||<br />
					tam pi pahātabbaɱ.|| ||</p>

					<p class="f4">Kāya bhikkhave pahātabbaɱ,||<br />
					phoṭṭhabbā pahātabbā,||<br />
					kāya-viññāṇaɱ pahātabbaɱ,||<br />
					kāya-samphasso pahātabbo.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā,||<br />
					tam pi pahātabbaɱ.|| ||</p>

					<p class="f4">Mano pahātabbo,||<br />
					dhammā pahātabbā,||<br />
					mano-viññāṇaɱ pahātabbaɱ,||<br />
					mano-samphasso pahātabbo.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi pahātabbaɱ.|| ||</p>

					<p class="f4">Ayaɱ kho bhikkhave sabbappahānāya Dhammo ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>