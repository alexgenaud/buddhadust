<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 7. Citta answers the questions of a bhikkhu on the various ways the heart's releast is attained and the various terminologies used to describe that release." />
<title>SN 4 41 7: Godatta Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					41: Citta Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p7">Sutta 7</a></h4>

					<h1>Godatta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg295"><span class="f2 g"><b>[295]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.007.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.007.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā godatto Macchikāsaṇḍe viharati ambāṭakavane, <a id="pg296"><span class="f2 g"><b>[296]</b></span></a> atha kho Citto gahapati yen'āyasmā godatto ten'upasankami, upasankamitvā āyasmantaɱ godattaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho cittaɱ gahapatiɱ āyasmā godatto etad avoca:|| ||</p>

					<p class="f4">Yā cāyaɱ gahapati appamāṇā ceto-vimutti,||<br />
					yā ca ākiñcaññā ceto-vimutti yā ca suññatā ceto-vimutti
					yā ca animittā ceto-vimutti,||<br />
					ime dhammā nānatthā nānā vyañjanā?|| ||</p>

					<p class="f4">Udāhū ekatthā vyāñjanameva nānanti?|| ||</p>

					<p class="f4">Atthi bhante pariyāyo yaɱ pariyāyaɱ āgamma ime dhammā nānatthā c'eva nānā-vyañjanā ca,||<br />
					ati pana bhante pariyāyo yaɱ pariyāyaɱ āgamma ime dhammā ekatthā vyāñjanameva nānanti.|| ||</p>

					<p class="f4">Katamo ca pana bhante pariyāyo yaɱ pariyāyaɱ āgamma ime dhammā nānatthā c'eva nānā-vyañjanā ca:|| ||</p>

					<p class="f4">Idha bhante bhikkhu mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ, tathā tatiyaɱ,||<br />
					tathā catutthiɱ, iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Idha bhante bhikkhu karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ, tathā tatiyaɱ,||<br />
					tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Idha bhante bhikkhu muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Idha bhante bhikkhu upekkhā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Ayaɱ vuccati bhante appamāṇā ceto-vimutti.|| ||</p>

					<p class="f4">Katamā ca bhante ākiñcaññāceto-vimutti:|| ||</p>

					<p class="f4">Idha bhante bhikkhu sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaɱ upasampajja viharati,||<br />
					ayaɱ vuccati bhante ākiñcaññā-ceto-vimutti.|| ||</p>

					<p class="f4">Katamā ca bhante suññatā-ceto-vimutti:|| ||</p>

					<p class="f4">Idha bhante bhikkhu arañña-gato vā rukkha-mūla-gato vā suññā-gāra-gato vā iti paṭisañcikkhati suññamidaɱ attena <a id="pg297"><span class="f2 g"><b>[297]</b></span></a> vā attaniyena vā, ayaɱ vuccati bhante suññātā-ceto-vimutti.|| ||</p>

					<p class="f4">Katamā ca bhante animittā-ceto-vimutti:|| ||</p>

					<p class="f4">Idha bhante bhikkhu sabba-nimittānaɱ amanasi-kārā animittaɱ ceto samādhiɱ upasampajja viharati|| ||</p>

					<p class="f4">Ayaɱ vuccati bhante animittā-ceto-vimutti.|| ||</p>

					<p class="f4">Ayaɱ kho bhante pariyāyo yaɱ pariyāyaɱ āgamma ime dhammā nānatthā c'eva nānā-vyañjanā ca.|| ||</p>

					<p class="f4">Katamo ca bhante pariyāyo yaɱ pariyāyaɱ āgamma ime dhammā ekatthā vyañjanam'eva nānaɱ:|| ||</p>

					<p class="f4">Rāgo kho bhante pamāṇa-karaṇo||<br />
					doso pamāṇa-karaṇo||<br />
					moho pamāṇa-karaṇo,||<br />
					te khīṇ'āsavassa bhikkhuno pahīnā ucchinna-mūlā tālāvatthu-katā anabhāva-katā āyatiɱ anuppāda-dhammā.|| ||</p>

					<p class="f4">Yāvatā kho bhante appamāṇā ceto-vimuttiyo akuppā tāsaɱ ceto-vimutti aggam akkhāyati.|| ||</p>

					<p class="f4">Sā kho panākuppā ceto-vimutti suññā rāgena suññā dosena suññā mohena.|| ||</p>

					<p class="f4">Rāgo kho bhante kiñcanaɱ doso kiñcanaɱ moho kiñcanaɱ,||<br />
					te khīṇ'āsavassa bhikkhuno pahīnā uccinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Yāvatā kho bhante ākiñcaññā ceto-vimuttiyo akuppā tāsaɱ ceto-vimutti aggam akkhāyati;||<br />
					sā kho panākuppā ceto-vimutti suññā rāgena suññā dosena suññā mohena.|| ||</p>

					<p class="f4">Rāgo kho bhante nimitta-karaṇo||<br />
					doso nimitta-karaṇo||<br />
					moho nimitta-karaṇo,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Yāvatā kho bhante animittā ceto-vimuttiyo akuppā tāsaɱ ceto-vimutti aggam akkhāyati;||<br />
					sā kho panākuppā ceto-vimutti||<br />
					suññā rāgena||<br />
					suññā dosena||<br />
					suññā mohena.|| ||</p>

					<p class="f4">Ayaɱ kho bhante pariyāyo yaɱ pariyāyaɱ āgamma ime dhammā ekatthā vyañjanam'eva nānan ti.|| ||</p>

					<p class="f4">Lābhā te gahapati su-laddhante gahapati yassa te gambhīre Buddha-vacane paññā-cakkhu kamatī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>