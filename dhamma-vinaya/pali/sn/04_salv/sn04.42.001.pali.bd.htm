<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 1. The Buddha explains why some persons are termed 'wrathful' while others are termed 'peaceful.'" />
<title>SN 4 41 1: Caṇḍa-Gāmaṇī Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p1">Sutta 1</a></h4>

					<h1>Caṇḍa-Gāmaṇī Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg305"><span class="f2 g"><b>[305]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.001.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthi yaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Caṇḍo gāmaṇī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Caṇḍo gāmaṇī Bhagavantaṃ etad avoca:|| ||</p>

					<p class="f4">"Ko nu kho bhante hetu||<br />
					ko paccayo||<br />
					yena midh'ekacco 'caṇḍo'||<br />
					teva saṇkhaṃ gacchati?|| ||</p>

					<p class="f4">Ko pana bhante hetu||<br />
					ko paccayo||<br />
					yena midh'ekacco 'sorato'||<br />
					teva saṇkhaṃ gacchatī" ti?|| ||</p>

					<p class="f4">"Idha gāmaṇī ekaccassa rāgo a-p-pahīno hoti,||<br />
					rāgassa a-p-pahīnattā pare kopenti,||<br />
					parehi kopiyamāno kopaṃ pātu-karoti,||<br />
					so 'caṇḍo' teva saṇkhaṃ gacchati.|| ||</p>

					<p class="f4">Doso a-p-pahīno hoti,||<br />
					dosassa a-p-pahīnattā pare kopenti,||<br />
					parehi kopiyamāno kopaṃ pātu-karoti,||<br />
					so 'caṇḍo' teva saṇkhaṃ gacchati.|| ||</p>

					<p class="f4">Moho a-p-pahīno hoti,||<br />
					mohassa a-p-pahīnattā pare kopenti,||<br />
					parehi kopiyamāno kopaṃ pātu-karoti,||<br />
					so 'caṇḍo' teva saṇkhaṃ gacchati.</p>

					<p class="f4">Ayaṃ kho gāmaṇī hetu||<br />
					ayaṃ paccayo||<br />
					yena midh'ekacco 'caṇḍo'||<br />
					teva saṇkhaṃ gacchati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha pana gāmaṇī ekaccassa||<br />
					rāgo pahīno hoti,||<br />
					rāgassa pahīnattā pare na kopenti,||<br />
					parehi kopiyamāno kopaṃ na pātu-karoti,||<br />
					so 'sorato' teva saṇkhaṃ gacchati.|| ||</p>

					<p class="f4">Doso pahīno hoti,||<br />
					dosassa pahīnattā pare na kopenti,||<br />
					parehi kopiyamāno kopaṃ na pātu-karoti,||<br />
					so 'sorato' teva saṇkhaṃ gacchati.|| ||</p>

					<p class="f4">Moho pahīno hoti,||<br />
					mohassa pahīnattā pare na kopenti,||<br />
					parehi kopiyamāno kopaṃ na pātu-karoti,||<br />
					so 'sorato' teva saṇkhaṃ gacchati.|| ||</p>

					<p class="f4">Ayaṃ kho gāmaṇī hetu||<br />
					ayaṃ paccayo||<br />
					yena midh'ekacco 'sorato' teva saṇkhaṃ gacchati" ti.|| ||</p>

					<p class="f4"><a id="pg306"><span class="f2 g"><b>[306]</b></span></a> Evaṃ vutte caṇḍo gāmaṇī Bhagavantaṃ etad avoca:|| ||</p>

					<p class="f4">"Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭicchantaṃ vā vivareyya,||<br />
					mūḷahassa vā Maggaṃ ācikkheyya andha-kāre vā tela pajjotaṃ dhāreyya cakkhu-manto rūpāni dakkhintīti,||<br />
					evam evaṃ Bhagavatā aneka-pariyāyena dhammo pakāsito,||<br />
					es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>