<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 78. Radha asks the Buddha for a teaching in brief and is told desire for that which is not self must be let go." />
<title>SN 4 35 078: Anatta Suttaṃ (aka: Radha Suttaṃ (iii))</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					3. Gilāna Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p78">Sutta 78</a></h4>

					<h1>Anatta Suttaṃ (aka: Rādha Suttaṃ (iii))</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg49"><span class="f2 g"><b>[49]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.078.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.076-078.bodh.wp.htm#s78">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Rādho yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Rādho Bhagavantaṃ etad avoca:|| ||</p>

					<p class="f4">"Sādhu me bhante, Bhagavā saṅkhittena dhammaṃ desetu,||<br />
					yam ahaṃ Bhagavato dhammaṃ sutvā eko vūpakaṭṭho appamatto ātāpī pahit'atto vihareyyan" ti.|| ||</p>

					<p class="f4">"Yaṃ kho Rādha, anattā||<br />
					tatra te chando pahātabbo.|| ||</p>

					<p class="f4">Kiñ ca Rādha, anattā?|| ||</p>

					<p class="f4">Cakkhuṃ kho Rādha, anattā,||<br />
					tatra te chando pahātabbo.|| ||</p>

					<p class="f4">Rūpā anattā,||<br />
					tatra te chando pahātabbo.|| ||</p>

					<p class="f4">Cakkhu-viññāṇaṃ anattā,||<br />
					tatra te chando pahātabbo.|| ||</p>

					<p class="f4">Cakkhu-samphasso anattā,||<br />
					tatra te chando pahātabbo.|| ||</p>

					<p class="f4">Yam p'idaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhṃ vā||<br />
					adukkha-m-asukhaṃ vā||<br />
					tam pi anattā,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Sotaṃ anattā,||<br />
					tatra te chando pahātabbo.|| ||</p>

					<p class="f4">Saddā anattā,||<br />
					tatra te chando pahātabbo.|| ||</p>

					<p class="f4">Sota-viññāṇaṃ anattā,||<br />
					tatra te chando pahātabbo.|| ||</p>

					<p class="f4">Sota-samphasso anattā,||<br />
					tatra te chando pahātabbo.|| ||</p>

					<p class="f4">Yam p'idaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhṃ vā||<br />
					adukkha-m-asukhaṃ vā||<br />
					tam pi anattā,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Ghānaṃ anattā,||<br />
					tatra te chando pahātabbo.|| ||</p>

					<p class="f4">Gandhā anattā,||<br />
					tatra te chando pahātabbo.|| ||</p>

					<p class="f4">Ghāna-viññāṇaṃ anattā,||<br />
					tatra te chando pahātabbo.|| ||</p>

					<p class="f4">Ghāna-samphasso anattā,||<br />
					tatra te chando pahātabbo.|| ||</p>

					<p class="f4">Yam p'idaṃ ghāna-samphassa-paccayā uppajjati vedayitaṃ||<br />
					sukhaṃ vā||<br />
					dukkhṃ vā||<br />
					adukkha-m-asukhaṃ vā||<br />
					tam pi anattā,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Jivhā anattā,||<br />
					tatra te chando pahātabbo.|| ||</p>

					<p class="f4">Rasā anattā,||<br />
					tatra te chando pahātabbo.|| ||</p>

					<p class="f4">Jivhā-viññāṇaṃ anattā,||<br />
					tatra te chando pahātabbo.|| ||</p>

					<p class="f4">Jivhā-samphasso anattā,||<br />
					tatra te chando pahātabbo.|| ||</p>

					<p class="f4">Yam p'idaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhṃ vā||<br />
					adukkha-m-asukhaṃ vā||<br />
					tam pi anattā,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Kāyo anattā,||<br />
					tatra te chando pahātabbo.|| ||</p>

					<p class="f4">Phoṭṭhabbā anattā,||<br />
					tatra te chando pahātabbo.|| ||</p>

					<p class="f4">Kāya-viññāṇaṃ anattā,||<br />
					tatra te chando pahātabbo.|| ||</p>

					<p class="f4">Kāya-samphasso anattā,||<br />
					tatra te chando pahātabbo.|| ||</p>

					<p class="f4">Yam p'idaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhṃ vā||<br />
					adukkha-m-asukhaṃ vā||<br />
					tam pi anattā,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Mano anattā,||<br />
					tatra te chando pahātabbo.|| ||</p>

					<p class="f4">Dhammā anattā,||<br />
					tatra te chando pahātabbo.|| ||</p>

					<p class="f4">Mano-viññāṇaṃ anattā,||<br />
					tatra te chando pahātabbo.|| ||</p>

					<p class="f4">Mano-samphasso anattā,||<br />
					tatra te chando pahātabbo.|| ||</p>

					<p class="f4">Yam p'idaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhṃ vā||<br />
					adukkha-m-asukhaṃ vā||<br />
					tam pi anattā,||<br />
					tatra te chando pahātabbo.|| ||</p>

					<p class="f4">Yaṃ kho Rādha anattā,||<br />
					tatra te chando pahātabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>