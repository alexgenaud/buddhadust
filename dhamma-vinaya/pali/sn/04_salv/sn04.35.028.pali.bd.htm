<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: 35: Salayatana-samyutta, Sutta 28. A fire-and-brimstone preaching in which the Buddha declares the realms of the senses to be in flames." />
<title>SN 4 35 028: Adittapariyaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Mūlapaññāsa<br />
					3. Sabba Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p28">Sutta 28</a></h4>

					<h1>Āditta-Pariyāya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg19"><span class="f2 g"><b>[19]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.028.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.028.than.ati.htm#p1">than</a>][<a href="../../../../dhamma-vinaya/ati/sn/04_salv/sn04.35.028.nymo.ati.htm#p1">nymo</a>][<a href="../../../../dhamma-vinaya/bd/sn/04_salv/sn04.35.028.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.028.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Gayāyaɱ viharati Gayāsīse saddhiɱ bhikkhusahassena.|| ||</p>

					<p class="f4">2. Tatra kho Bhagavā bhikkhū āmantesi:|| ||</p>

					<p class="f4">"Sabbaɱ bhikkhave ādittaɱ.|| ||</p>

					<p class="f4">Kiñ ca bhikkhave sabbaɱ ādittaɱ"?|| ||</p>

					<p class="f4">3. Cakkhuɱ bhikkhave ādittaɱ,||<br />
					rūpā ādittā,||<br />
					cakkhu-viññāṇaɱ ādittaɱ,||<br />
					cakkhu-samphasso āditto.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi ādittaɱ.|| ||</p>

					<p class="f4">Kena ādittaɱ?|| ||</p>

					<p class="f4">Rāg'agginā,||<br />
					dos'agginā,||<br />
					moh'agginā ādittaɱ||<br />
					jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi ādittan ti vadāmi.|| ||</p>

					<p class="f4">4. Sotaɱ ādittaɱ,||<br />
					saddā ādittā,||<br />
					sota-viññāṇaɱ ādittaɱ,||<br />
					sota-samphasso āditto.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi ādittaɱ.|| ||</p>

					<p class="f4">Kena ādittaɱ?|| ||</p>

					<p class="f4">Rāg'agginā,||<br />
					dos'agginā,||<br />
					moh'agginā ādittaɱ||<br />
					jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi ādittan ti vadāmi.|| ||</p>

					<p class="f4">5. Ghānaɱ ādittaɱ,||<br />
					gandhā ādittā,||<br />
					ghāna-viññāṇaɱ ādittaɱ,||<br />
					ghāna-samphasso āditto.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi ādittaɱ.|| ||</p>

					<p class="f4">Kena ādittaɱ?|| ||</p>

					<p class="f4">Rāg'agginā,||<br />
					dos'agginā,||<br />
					moh'agginā ādittaɱ||<br />
					jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi ādittan ti vadāmi.|| ||</p>

					<p class="f4">6. Jivhā ādittā,||<br />
					rasā ādittā,||<br />
					jivhā-viññāṇaɱ ādittaɱ,||<br />
					<a id="pg20"><span class="f2 g"><b>[20]</b></span></a> jivhā-samphasso āditto.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi ādittaɱ.|| ||</p>

					<p class="f4">Kena ādittaɱ?|| ||</p>

					<p class="f4">Rāg'agginā,||<br />
					dos'agginā,||<br />
					moh'agginā ādittaɱ||<br />
					jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi ādittan ti vadāmi.|| ||</p>

					<p class="f4">7. Kāyo āditto,||<br />
					phoṭṭhabbā ādittā,||<br />
					kāya-viññāṇaɱ ādittaɱ,||<br />
					kāya-samphasso āditto.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi ādittaɱ.|| ||</p>

					<p class="f4">Kena ādittaɱ?|| ||</p>

					<p class="f4">Rāg'agginā,||<br />
					dos'agginā,||<br />
					moh'agginā ādittaɱ||<br />
					jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi ādittan ti vadāmi.|| ||</p>

					<p class="f4">8. Mano āditto,||<br />
					dhammā ādittā,||<br />
					mano-viññāṇaɱ ādittaɱ,||<br />
					mano-samphasso āditto.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā||<br />
					tam pi ādittaɱ.|| ||</p>

					<p class="f4">Kena ādittaɱ?|| ||</p>

					<p class="f4">Rāg'agginā,||<br />
					dos'agginā,||<br />
					moh'agginā ādittaɱ||<br />
					jātiyā jarāya maraṇena,||<br />
					sokehi paridevehi,||<br />
					dukkhehi domanassehi,||<br />
					upāyāsehi ādittan ti vadāmi.|| ||</p>

					<p class="f4">9. Evam passaɱ bhikkhave sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako kāyasmim
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Nibbindaɱ virajjati virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā ti pajānātī ti.|| ||</p>

					<p class="f4">Idam avoca Bhagavā.||<br />
					Attamanā te bhikkhū Bhagavato bhāsitaɱ abhinandunti.|| ||</p>

					<p class="f4">Imasmiɱ ca pana veyyā-karaṇasmiɱ bhaññamāne tassa bhikkhusahassassa anupādāya āsavehi cittāni vimucciɱsūti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>