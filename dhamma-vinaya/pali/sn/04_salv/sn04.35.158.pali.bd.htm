<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 158. The Buddha urges the bhikkhus to study the point where the instability of external sense objects is seen as unstable. So seeing, the destruction of the motivation to take enjoyment in the senses has been reached and with the destruction of the motivation to take enjoyment in the senses the lust for sense pleasure has been destroyed. With the destruction of taking enjoyment in lust the heart is freed." />
<title>SN 4 35 158: Bahira-Nandikkhaya-Yoniso Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaɱ Catutthaɱ<br />
					1. Nandikkhaya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p158">Sutta 158</a></h4>

					<h1>Bahira-Nandikkhaya-Yoniso Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.158.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Rūpe bhikkhave yoniso manasi karotha,||<br />
					rūpā-niccatañ ca yathā-bhūtaɱ samanupassatha.|| ||</p>

					<p class="f4">Rūpe bhikkhave bhikkhu yoniso manasi karonto||<br />
					rūpā-niccatañ ca yathā-bhūtaɱ samanupassanto||<br />
					rūpesu pi nibbindati,||<br />
					nandikkhayā rāga-k-khayo,||<br />
					rāga-k-khayā nandikkhayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Sadde bhikkhave yoniso manasi karotha,||<br />
					saddā-niccatañ ca yathā-bhūtaɱ samanupassatha.|| ||</p>

					<p class="f4">Sadde bhikkhave bhikkhu yoniso manasi karonto||<br />
					saddā-niccatañ ca yathā-bhūtaɱ samanupassanto||<br />
					saddesu pi nibbindati,||<br />
					nandikkhayā rāga-k-khayo,||<br />
					rāga-k-khayā nandikkhayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Gandhe bhikkhave yoniso manasi karotha,||<br />
					gandhā-niccatañ ca yathā-bhūtaɱ samanupassatha.|| ||</p>

					<p class="f4">Gandhe bhikkhave bhikkhu yoniso manasi karonto||<br />
					gandhā-niccatañ ca yathā-bhūtaɱ samanupassanto||<br />
					gandhesu pi nibbindati,||<br />
					nandikkhayā rāga-k-khayo,||<br />
					rāga-k-khayā nandikkhayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Rase bhikkhave yoniso manasi karotha,||<br />
					rasā-niccatañ ca yathā-bhūtaɱ samanupassatha.|| ||</p>

					<p class="f4">Rase bhikkhave bhikkhu yoniso manasi karonto||<br />
					rasā-niccatañ ca yathā-bhūtaɱ samanupassanto||<br />
					rasesu pi nibbindati,||<br />
					nandikkhayā rāga-k-khayo,||<br />
					rāga-k-khayā nandikkhayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Phoṭṭhabbe bhikkhave yoniso manasi karotha,||<br />
					phoṭṭhabbā-niccatañ ca yathā-bhūtaɱ samanupassatha.|| ||</p>

					<p class="f4">Phoṭṭhabbe bhikkhave bhikkhu yoniso manasi karonto||<br />
					phoṭṭhabbā-niccatañ ca yathā-bhūtaɱ samanupassanto||<br />
					phoṭṭhabbesu pi nibbindati,||<br />
					nandikkhayā rāga-k-khayo,||<br />
					rāga-k-khayā nandikkhayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Dhamme bhikkhave yoniso manasi karotha,||<br />
					dhammā-niccatañ ca yathā-bhūtaɱ samanupassatha.|| ||</p>

					<p class="f4">Dhamme bhikkhave bhikkhu yoniso manasi karonto||<br />
					dhammā-niccatañ ca yathā-bhūtaɱ samanupassanto||<br />
					dhammesu pi nibbindati,||<br />
					nandikkhayā rāga-k-khayo,||<br />
					rāga-k-khayā nandikkhayo.|| ||</p>

					<p class="f4">Nnandi-rāga-k-khayā cittaɱ 'su-vimuttan' ti vuccati.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
