<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 158. The Buddha urges the bhikkhus to study the point where the instability of external sense objects is seen as unstable. So seeing, the destruction of the motivation to take enjoyment in the senses has been reached and with the destruction of the motivation to take enjoyment in the senses the lust for sense pleasure has been destroyed. With the destruction of taking enjoyment in lust the heart is freed." />
<title>SN 4 35 158: Catuttha Nandi-k-khaya Suttaṃ (Bahira/Yoniso)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					1. Nandi-k-Khaya Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p158">Sutta 158</a></h4>

					<h1>Catuttha Nandi-k-khaya Suttaṃ (Bahira/Yoniso)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg143"><span class="f2 g"><b>[143]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.158.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Rūpe bhikkhave yoniso manasi karotha,||<br />
					rūpā-niccatañ ca yathā-bhūtaṃ samanupassatha.|| ||</p>

					<p class="f4">Rūpe bhikkhave bhikkhu yoniso manasi karonto||<br />
					rūpā-niccatañ ca yathā-bhūtaṃ samanupassanto||<br />
					rūpesu pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaṃ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Sadde bhikkhave yoniso manasi karotha,||<br />
					saddā-niccatañ ca yathā-bhūtaṃ samanupassatha.|| ||</p>

					<p class="f4">Sadde bhikkhave bhikkhu yoniso manasi karonto||<br />
					saddā-niccatañ ca yathā-bhūtaṃ samanupassanto||<br />
					saddesu pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaṃ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Gandhe bhikkhave yoniso manasi karotha,||<br />
					gandhā-niccatañ ca yathā-bhūtaṃ samanupassatha.|| ||</p>

					<p class="f4">Gandhe bhikkhave bhikkhu yoniso manasi karonto||<br />
					gandhā-niccatañ ca yathā-bhūtaṃ samanupassanto||<br />
					gandhesu pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaṃ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Rase bhikkhave yoniso manasi karotha,||<br />
					rasā-niccatañ ca yathā-bhūtaṃ samanupassatha.|| ||</p>

					<p class="f4">Rase bhikkhave bhikkhu yoniso manasi karonto||<br />
					rasā-niccatañ ca yathā-bhūtaṃ samanupassanto||<br />
					rasesu pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaṃ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Phoṭṭhabbe bhikkhave yoniso manasi karotha,||<br />
					phoṭṭhabbā-niccatañ ca yathā-bhūtaṃ samanupassatha.|| ||</p>

					<p class="f4">Phoṭṭhabbe bhikkhave bhikkhu yoniso manasi karonto||<br />
					phoṭṭhabbā-niccatañ ca yathā-bhūtaṃ samanupassanto||<br />
					phoṭṭhabbesu pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaṃ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Dhamme bhikkhave yoniso manasi karotha,||<br />
					dhammā-niccatañ ca yathā-bhūtaṃ samanupassatha.|| ||</p>

					<p class="f4">Dhamme bhikkhave bhikkhu yoniso manasi karonto||<br />
					dhammā-niccatañ ca yathā-bhūtaṃ samanupassanto||<br />
					dhammesu pi nibbindati,||<br />
					nandi-k-khayā rāga-k-khayo,||<br />
					rāga-k-khayā nandi-k-khayo.|| ||</p>

					<p class="f4">Nnandi-rāga-k-khayā cittaṃ 'su-vimuttan' ti vuccati" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
