<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 76. Radha asks the Buddha for a teaching in brief and is told desire for that which is impermanent must be let go." />
<title>SN 4 35 076: Anicca Suttaɱ (aka: Radha Suttaɱ (i))</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					3. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p76">Sutta 76</a></h4>

					<h1>Anicca Suttaɱ (aka: Rādha Suttaɱ (i))</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.076.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.076-078.bodh.wp.htm#s76">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Rādho yena bhagavā ten'upasankami.|| ||</p>

					<p class="f4">Upasaɱkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Rādho Bhagavantaɱ etad avoca:|| ||</p>

					<p class="f4">"Sādhu me bhante, bhagavā saŋkhittena dhammaɱ desetu,||<br />
					yam ahaɱ Bhagavato dhammaɱ sutvā eko vūpakaṭṭho appamatto ātāpī pahit'atto vihareyyan" ti.|| ||</p>

					<p class="f4">"Yaɱ kho Rādha, aniccaɱ||<br />
					tatra te chando pahātabbo.|| ||</p>

					<p class="f4">Kiñ ca Rādha, aniccaɱ?|| ||</p>

					<p class="f4">Cakkhuɱ kho Rādha, aniccaɱ,||<br />
					tatra te chando pahātabbo.|| ||</p>

					<p class="f4">Rūpā aniccā,||<br />
					tatra te chando pahātabbo.|| ||</p>

					<p class="f4">Cakkhu-viññāṇaɱ aniccaɱ,||<br />
					tatra te chando pahātabbo.|| ||</p>

					<p class="f4">Cakkhu-samphasso anicco,||<br />
					tatra te chando pahātabbo.|| ||</p>

					<p class="f4">Yam p'idaɱ cakkhu-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi aniccaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Sotaɱ aniccaɱ,||<br />
					tatra te chando pahātabbo.|| ||</p>

					<p class="f4">Saddā aniccā,||<br />
					tatra te chando pahātabbo.|| ||</p>

					<p class="f4">Sota-viññāṇaɱ aniccaɱ,||<br />
					tatra te chando pahātabbo.|| ||</p>

					<p class="f4">Sota-samphasso anicco,||<br />
					tatra te chando pahātabbo.|| ||</p>

					<p class="f4">Yam p'idaɱ sota-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi aniccaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Ghānaɱ aniccaɱ,||<br />
					tatra te chando pahātabbo.|| ||</p>

					<p class="f4">Gandhā aniccā,||<br />
					tatra te chando pahātabbo.|| ||</p>

					<p class="f4">Ghāna-viññāṇaɱ aniccaɱ,||<br />
					tatra te chando pahātabbo.|| ||</p>

					<p class="f4">Ghāna-samphasso anicco,||<br />
					tatra te chando pahātabbo.|| ||</p>

					<p class="f4">Yam p'idaɱ ghāna-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi aniccaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Jivhā aniccā,||<br />
					tatra te chando pahātabbo.|| ||</p>

					<p class="f4">Rasā aniccā,||<br />
					tatra te chando pahātabbo.|| ||</p>

					<p class="f4">Jivhā-viññāṇaɱ aniccaɱ,||<br />
					tatra te chando pahātabbo.|| ||</p>

					<p class="f4">Jivhā-samphasso anicco,||<br />
					tatra te chando pahātabbo.|| ||</p>

					<p class="f4">Yam p'idaɱ jivhā-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi aniccaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Kāyo anicco,||<br />
					tatra te chando pahātabbo.|| ||</p>

					<p class="f4">Phoṭṭhabbā aniccā,||<br />
					tatra te chando pahātabbo.|| ||</p>

					<p class="f4">Kāya-viññāṇaɱ aniccaɱ,||<br />
					tatra te chando pahātabbo.|| ||</p>

					<p class="f4">Kāya-samphasso anicco,||<br />
					tatra te chando pahātabbo.|| ||</p>

					<p class="f4">Yam p'idaɱ kāya-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi aniccaɱ,||<br />
					tatra te chando pahātabbo.|| ||</p>

					<p class="ctr c">&#9632;</p>

					<p class="f4">Mano anicco,||<br />
					tatra te chando pahātabbo.|| ||</p>

					<p class="f4">Dhammā aniccā,||<br />
					tatra te chando pahātabbo.|| ||</p>

					<p class="f4">Manoviññāṇaɱ aniccaɱ,||<br />
					tatra te chando pahātabbo.|| ||</p>

					<p class="f4">Manosamphasso anicco,||<br />
					tatra te chando pahātabbo.|| ||</p>

					<p class="f4">Yam p'idaɱ mano-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi aniccaɱ,||<br />
					tatra te chando pahātabbo.|| ||</p>

					<p class="f4"><a id="pg49"><span class="f2 g"><b>[49]</b></span></a> Yaɱ kho Rādha aniccaɱ,||<br />
					tatra te chando pahātabbo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>