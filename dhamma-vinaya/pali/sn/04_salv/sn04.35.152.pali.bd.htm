<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 152. The Buddha describes the manner in which knowledge can be had (right up to knowledge of Arahantship) without resort to faith, inclination, hearsay, methodological deduction, reflection on reasons or approval of a speculative theory." />
<title>SN 4 35 152: 'Atthi Nu Kho Pariyāyo?' Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					5. Nava-Purāṇa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p152">Sutta 152</a></h4>

					<h1>'Atthi Nu Kho Pariyāyo?' Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg138"><span class="f2 g"><b>[138]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.152.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.153.bodh.wp.htm">bodh</a>][<a href="../../../../dhamma-vinaya/bd/sn/04_salv/sn04.35.152.olds.bd.htm">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Atthi nū kho bhikkhave, pariyāyo||<br />
					yaṃ pariyāyaṃ āgamma bhikkhu||<br />
					aññatr'eva saddhāya||<br />
					aññatra ruciyā||<br />
					aññatra-anussavā||<br />
					aññatra-ākāra-parivitakkā||<br />
					aññatra diṭṭhi- <a id="pg139"><span class="f2 g"><b>[139]</b></span></a> nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti?|| ||</p>

					<p class="f4">"Bhagava-mamūlakā no bhante,||<br />
					dhammā Bhagavannettikā Bhagavamapaṭisaraṇā.|| ||</p>

					<p class="f4">Sādhu vata bhante, Bhagavantaṃ yeva paṭibhātu etassa bhāsitassa attho,||<br />
					Bhagavato sutvā bhikkhū dhārassantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaṃ manasi-karotha,||<br />
					bhāsissāmī" ti.|| ||</p>

						<div class="floatrpp wpx200 marl6">
							<p>"'Evaṃ bhante'... + Bhagavā etad avoca'. When given in full is broken into two sentences: "Even so ... + B. said to them:"; but might it not be better translated as "Even so, bhante,' and the bhikkhus <i>having so responded,</i> the Bhagava said to them:'</p>
							<p><img src="../../../../resources/images/king_of_ny_vrysm.gif" width="38" height="32" alt="p.p. explains it all" /> <span class="f2">— p.p.</span></p>
						</div>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Atthi bhikkhave, pariyāyo||<br />
					yaṃ pariyāyaṃ āgamma bhikkhu||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti.|| ||</p>

					<p class="f4">Katamo ca bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī?|| ||</p>

					<p class="f4">Idha bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti.|| ||</p>

					<p class="f4">Yantaṃ bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti;||<br />
					api nu me bhikkhave, dhammā saddhāya vā veditabbā||<br />
					ruciyā vā veditabbā,||<br />
					anussavena vā veditabbā,||<br />
					ākāra-parivitakke vā veditabbā,||<br />
					diṭṭhi-nijjhānakkhantiyā vā veditabbā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Nanu me bhikkhave, dhammā paññāya disvā veditabbā" ti?|| ||</p>

					<p class="f4">"Evam bhante".|| ||</p>

					<p class="f4">"Ayaṃ kho bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="ctr c">&#9632;</p>

					<p class="f4">Puna ca param bhikkhave, bhikkhu sotena saddaṃ sutvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti.|| ||</p>

					<p class="f4">Yantaṃ bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti;||<br />
					api nu me bhikkhave, dhammā saddhāya vā veditabbā||<br />
					ruciyā vā veditabbā,||<br />
					anussavena vā veditabbā,||<br />
					ākāra-parivitakke vā veditabbā,||<br />
					diṭṭhi-nijjhānakkhantiyā vā veditabbā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Nanu me bhikkhave, dhammā paññāya disvā veditabbā" ti?|| ||</p>

					<p class="f4">"Evam bhante".|| ||</p>

					<p class="f4">"Ayaṃ kho bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="ctr c">&#9632;</p>

					<p class="f4">Puna ca param bhikkhave, bhikkhu ghānena gandhaṃ ghāyitvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti.|| ||</p>

					<p class="f4">Yantaṃ bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti;||<br />
					api nu me bhikkhave, dhammā saddhāya vā veditabbā||<br />
					ruciyā vā veditabbā,||<br />
					anussavena vā veditabbā,||<br />
					ākāra-parivitakke vā veditabbā,||<br />
					diṭṭhi-nijjhānakkhantiyā vā veditabbā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Nanu me bhikkhave, dhammā paññāya disvā veditabbā" ti?|| ||</p>

					<p class="f4">"Evam bhante".|| ||</p>

					<p class="f4">"Ayaṃ kho bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="ctr c">&#9632;</p>

					<p class="f4">Puna ca param bhikkhave, bhikkhu jivhāya rasaṃ sāyitvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti.|| ||</p>

					<p class="f4">Yantaṃ bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti;||<br />
					api nu me bhikkhave, dhammā saddhāya vā veditabbā||<br />
					ruciyā vā veditabbā,||<br />
					anussavena vā veditabbā,||<br />
					ākāra-parivitakke vā veditabbā,||<br />
					diṭṭhi-nijjhānakkhantiyā vā veditabbā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Nanu me bhikkhave, dhammā paññāya disvā veditabbā" ti?|| ||</p>

					<p class="f4">"Evam bhante".|| ||</p>

					<p class="f4">"Ayaṃ kho bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="ctr c">&#9632;</p>

					<p class="f4">Puna ca param bhikkhave, bhikkhu kāyena phoṭṭhabbaṃ phusitvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti.|| ||</p>

					<p class="f4">Yantaṃ bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti;||<br />
					api nu me bhikkhave, dhammā saddhāya vā veditabbā||<br />
					ruciyā vā veditabbā,||<br />
					anussavena vā veditabbā,||<br />
					ākāra-parivitakke vā veditabbā,||<br />
					diṭṭhi-nijjhānakkhantiyā vā veditabbā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Nanu me bhikkhave, dhammā paññāya disvā veditabbā" ti?|| ||</p>

					<p class="f4">"Evam bhante".|| ||</p>

					<p class="f4">"Ayaṃ kho bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī.|| ||</p>

					<p class="ctr c">&#9632;</p>

					<p class="f4"><a id="pg140"><span class="f2 g"><b>[140]</b></span></a> Puna ca param bhikkhave, bhikkhu manasā dhammaṃ viññāya||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti.|| ||</p>

					<p class="f4">Yantaṃ bhikkhave, bhikkhu cakkhunā rūpaṃ disvā||<br />
					santaṃ vā ajjhattaṃ rāga-dosa-mohaṃ:|| ||</p>

					<p class="f4">'Atthi me ajjhattaṃ rāga-dosa-moho' ti pajānāti|| ||</p>

					<p class="f4">Asantaṃ vā ajjhattaṃ rāga-dosa-mohaṃ:|| ||</p>

					<p class="f4">'N'atthi me ajjhattaṃ rāga-dosa-moho' ti pajānāti;||<br />
					api nu me bhikkhave, dhammā saddhāya vā veditabbā||<br />
					ruciyā vā veditabbā,||<br />
					anussavena vā veditabbā,||<br />
					ākāra-parivitakke vā veditabbā,||<br />
					diṭṭhi-nijjhānakkhantiyā vā veditabbā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Nanu me bhikkhave, dhammā paññāya disvā veditabbā" ti?|| ||</p>

					<p class="f4">"Evam bhante".|| ||</p>

					<p class="f4">"Ayaṃ kho bhikkhave, pariyāyo||<br />
					yaṃ pariyāyaṃ āgamma bhikkhū||<br />
					aññatr'eva saddhāya||<br />
					aññatra ruciyā||<br />
					aññatra anussavā||<br />
					aññatra ākāra-parivitakkā||<br />
					aññatra diṭṭhi-nijjhānakkhantiyā||<br />
					aññaṃ vyākareyya:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
