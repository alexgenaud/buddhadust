<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 21. The Buddha teaches that the setting up of the personal sense organs is the setting up of pain, the ending of the personal sense organs is the ending of pain." />
<title>SN 4 35 21: Pathama Uppada Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					35: Saḷāyatanasaɱyuttaɱ<br />
					2. Yamakavaggo</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p21">Sutta 21</a></h4>

					<h1>Paṭhama Uppāda Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg14"><span class="f2 g"><b>[14]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.021.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.021-022.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yo bhikkhave cakkhussa uppādo ṭhiti abhinibbatti pātu-bhāvo,||<br />
					dukkhasseso uppādo rogānaɱ ṭhiti jarā-maraṇassa pātu-bhāvo.|| ||</p>

					<p class="f4">Yo sotassa uppādo ṭhiti abhinibbatti pātu-bhāvo,||<br />
					dukkhasseso uppādo rogānaɱ ṭhiti jarā-maraṇassa pātu-bhāvo.|| ||</p>

					<p class="f4">Yo ghānassa uppādo ṭhiti abhinibbatti pātu-bhāvo,||<br />
					dukkhasseso uppādo rogānaɱ ṭhiti jarā-maraṇassa pātu-bhāvo.|| ||</p>

					<p class="f4">Yo jivhāya uppādo ṭhiti abhinibbatti pātu-bhāvo,||<br />
					dukkhasseso uppādo rogānaɱ ṭhiti jarā-maraṇassa pātu-bhāvo.|| ||</p>

					<p class="f4">Yo kāyassa uppādo ṭhiti abhinibbatti pātu-bhāvo,||<br />
					dukkhasseso uppādo rogānaɱ ṭhiti jarā-maraṇassa pātu-bhāvo.|| ||</p>

					<p class="f4">Yo manassa uppādo ṭhiti abhinibbatti pātu-bhāvo,||<br />
					dukkhasseso uppādo rogānaɱ ṭhiti jarā-maraṇassa pātu-bhāvo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Yo ca kho bhikkhave cakkhussa nirodho vūpasamo atthagamo,||<br />
					dukkhasseso nirodho rogānāɱ vūpasamo jarā-maraṇassa atthagamo.|| ||</p>

					<p class="f4">Yo sotassa nirodho vūpasamo atthagamo,||<br />
					dukkhasseso nirodho rogānaɱ vūpasamo jarā-maraṇassa atthagamo.|| ||</p>

					<p class="f4">Yo ghānassa nirodho vūpasamo atthagamo,||<br />
					dukkhasseso nirodho rogānaɱ vūpasamo jarā-maraṇassa atthagamo.|| ||</p>

					<p class="f4">Yo jivhāya nirodho vūpasamo atthagamo,||<br />
					dukkhasseso nirodho rogānaɱ vūpasamo jarā-maraṇassa atthagamo.|| ||</p>

					<p class="f4">Yo kāyassa nirodho vūpasamo atthagamo,||<br />
					dukkhasseso nirodho rogānaɱ vūpasamo jarā-maraṇassa atthagamo.|| ||</p>

					<p class="f4">Yo manassa nirodho vūpasamo atthagamo,||<br />
					dukkhasseso nirodho rogānaɱ vūpasamo jarā-maraṇassa atthagamo" ti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>