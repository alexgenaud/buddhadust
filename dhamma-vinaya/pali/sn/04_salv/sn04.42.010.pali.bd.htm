<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 10. The Buddha states in no uncertain terms that gold and silver, (or precious gems), that is money, is not to be sought for or accepted by the bhikkhus." />
<title>SN 4 42 10: Maniculaka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. saḷāyatana Vagga:<br />
					42: Gamani Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p10">Sutta 10</a></h4>

					<h1>Maṇiculaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg325"><span class="f2 g"><b>[325]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.010.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.010.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayena rājantepure rājaparisāyaɱ sanni-sinnānaɱ sanni-patitānaɱ ayam antarā kathā udapādi: "kappati samaṇānaɱ Sakya-puttiyānaɱ jāta-rūpa-rajataɱ, sādiyanti samaṇā Sakya-puttiyā jāta-rūpa-rajataɱ.|| ||</p>

					<p class="f4">Patigaṇhanti samaṇā Sakya-puttiyā jāta-rūpa-rajatan" ti.|| ||</p>

					<p class="f4">Tena kho pana samayena maniCūḷako gāmaṇī tassaɱ parisāyaɱ nisinno hoti.|| ||</p>

					<p class="f4">Atha kho maṇiCūḷako gāmaṇī taɱ parisaɱ etad avoca: mā ayyā evaɱ avacuttha,||<br />
					na kappati samaṇānaɱ Sakya-puttiyānaɱ jāta-rūpa-rajataɱ,||<br />
					na sādiyanti samaṇā Sakya-puttiyā jāta-rūpa-rajataɱ,||<br />
					na patigaṇhanti samaṇā Sakya-puttiyā jāta-rūpa-rajataɱ,||<br />
					nikkhittamaṇisuvaṇṇā samaṇā Sakya-puttiyā apetajāta-rūpa-rajatāti.|| ||</p>

					<p class="f4">Asakkhi kho maṇiCūḷako gāmaṇi taɱ parisaɱ saññapetuɱ.|| ||</p>

					<p class="f4">Atha kho maṇiCūḷako gāmaṇi yena Bhagavā ten'upasankami. Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4"><a id="pg326"><span class="f2 g"><b>[326]</b></span></a> Eka-m-antaɱ nisinno kho maṇi'acūko gāmaṇi Bhagavantaɱ etad avoca:|| ||</p>

					<p class="f4">Idha bhante rājantepure rājaparisāyaɱ sanni-sinnānaɱ sanni-patinānaɱ ayam antarā kathā udapādi:||<br />
					kappati samaṇānaɱ Sakya-puttiyānaɱ jāta-rūpa-rajataɱ,||<br />
					sādiyanti samaṇā sākyaputtiyā jāta-rūpa-rajataɱ,||<br />
					patigaṇhanti samaṇā Sakya-puttiyā jāta-rūpa-rajatanti.|| ||</p>

					<p class="f4">Evaɱ vuttāhaɱ bhante taɱ parisaɱ etad avoca:||<br />
					mā ayyā evaɱ avacuttha,||<br />
					na kappati samaṇānaɱ Sakya-puttiyānaɱ jāta-rūpa-rajataɱ,||<br />
					na sādiyanti samaṇā Sakya-puttiyā jāta-rūpa-rajataɱ,||<br />
					na patigaṇhanti samaṇā Sakya-puttiyā jāta-rūpa-rajataɱ,||<br />
					nikkhittamaṇisuvaṇṇā samaṇā Sakya-puttiyā apetajāta-rūpa-rajatāti.|| ||</p>

					<p class="f4">Asakkhiɱ khohaɱ taɱ bhante parisaɱ saññapetuɱ.|| ||</p>

					<p class="f4">Kacc'āhaɱ bhante evaɱ vyākaramāno vuttavādī c'eva Bhagavato homi.|| ||</p>

					<p class="f4">Na ca Bhagavantaɱ abhūtena abbh'ācikkhāmi, Dhammassa cānudhammaɱ vyākaromi, na ca koci saha dhammiko vād-ā-nupāto gārayhaɱ ṭhānaɱ āga-c-chatī ti.|| ||</p>

					<p class="f4">Taggha tvaɱ gāmaṇi evaɱ vyākaramāno vuttavādī c'eva me hosi, na ca maɱ abhūtena abbh'ācikkhasi, Dhammassa cānudhammaɱ vyākarosi, na ca koci saha-dhammiko vād-ā-nupāto gārayhaɱ ṭhānaɱ āga-c-chati.|| ||</p>

					<p class="f4">Na hi kappati gāmaṇi samaṇānaɱ Sakya-puttiyānaɱ jāta-rūpa-rajataɱ,||<br />
					na sādiyanti samaṇā Sakya-puttiyā jāta-rūpa-rajataɱ,||<br />
					na patigaṇhanti samaṇā Sakya-puttiyā jāta-rūpa-rajataɱ,||<br />
					nikkhitta maṇisuvaṇṇā samaṇā sākyaputtiyā apetajāta-rūpa-rajatā.|| ||</p>

					<p class="f4">Yassa kho gāmaṇi jāta-rūpa-rajataɱ kappati, pañca pi tassa kāma-guṇā kappanti.|| ||</p>

					<p class="f4">Yassa pañcakāma-guṇā kappanti, ekaɱsen'etaɱ gāmaṇi dhāreyyāsi: assamaṇadhammo asakkiyaputtiyadhammoti.|| ||</p>

					<p class="f4">Api c'āhaɱ gāmaṇi evaɱ vadāmi:||<br />
					tiṇaɱ tiṇatthikena pariyesitabbaɱ, dāruɱ dārutthikena pariyesitabbaɱ, sakaṭaɱ sakaṭatthikena pariyesitabbaɱ puriso purisatthikena <a id="pg327"><span class="f2 g"><b>[327]</b></span></a> pariyesitabbo.|| ||</p>

					<p class="f4">Natvevāhaɱ gāmaṇi kenaci pariyāyena jāta-rūpa-rajataɱ sāditabbaɱ pariyesitabbanti vadāmīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>