<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 10. The Buddha states in no uncertain terms that gold and silver, (or precious gems), that is money, is not to be sought for or accepted by the bhikkhus." />
<title>SN 4 42 10: Manicūḷaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p10">Sutta 10</a></h4>

					<h1>Manicūḷaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg325"><span class="f2 g"><b>[325]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.010.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.010.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Veḷuvane Kalandakanivāpe.|| ||</p>

					<p class="f4">Tena kho pana samayena||<br />
					rājantepure||<br />
					rājaparisāyaṃ||<br />
					sanni-sinnānaṃ||<br />
					sanni-patitānaṃ||<br />
					ayam antarā kathā udapādi:|| ||</p>

					<p class="f4">"Kappati samaṇānaṃ Sakya-puttiyānaṃ jāta-rūpa-rajataṃ,||<br />
					sādiyanti samaṇā Sakya-puttiyā jāta-rūpa-rajataṃ.|| ||</p>

					<p class="f4">Patigaṇhanti samaṇā Sakya-puttiyā jāta-rūpa-rajatan" ti.|| ||</p>

					<p class="f4">Tena kho pana samayena Manicūḷako gāmaṇī tassaṃ parisāyaṃ nisinno hoti.|| ||</p>

					<p class="f4">Atha kho Manicūḷako gāmaṇī taṃ parisaṃ etad avoca:|| ||</p>

					<p class="f4">"Mā ayyā evaṃ avacuttha,||<br />
					na kappati samaṇānaṃ Sakya-puttiyānaṃ jāta-rūpa-rajataṃ,||<br />
					na sādiyanti samaṇā Sakya-puttiyā jāta-rūpa-rajataṃ,||<br />
					na patigaṇhanti samaṇā Sakya-puttiyā jāta-rūpa-rajataṃ,||<br />
					nikkhittamaṇi-suvaṇṇā samaṇā Sakya-puttiyā apetajāta-rūpa-rajatā" ti.|| ||</p>

					<p class="f4">Asakkhi kho Manicūḷako gāmaṇi taṃ parisaṃ saññapetuṃ.|| ||</p>

					<p class="f4">Atha kho Manicūḷako gāmaṇi yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4"><a id="pg326"><span class="f2 g"><b>[326]</b></span></a> Eka-m-antaṃ nisinno kho Manicūḷako gāmaṇi Bhagavantaṃ etad avoca:|| ||</p>

					<p class="f4">"Idha bhante rājantepure||<br />
					rājaparisāyaṃ||<br />
					sanni-sinnānaṃ||<br />
					sanni-patinānaṃ||<br />
					ayam antarā kathā udapādi:|| ||</p>

					<p class="f4">'Kappati samaṇānaṃ Sakya-puttiyānaṃ jāta-rūpa-rajataṃ,||<br />
					sādiyanti samaṇā sākya-puttiyā jāta-rūpa-rajataṃ,||<br />
					patigaṇhanti samaṇā Sakya-puttiyā jāta-rūpa-rajatan' ti.|| ||</p>

					<p class="f4">Evaṃ vuttāhaṃ bhante taṃ parisaṃ etad avoca:|| ||</p>

					<p class="f4">'Mā ayyā evaṃ avacuttha,||<br />
					na kappati samaṇānaṃ Sakya-puttiyānaṃ jāta-rūpa-rajataṃ,||<br />
					na sādiyanti samaṇā Sakya-puttiyā jāta-rūpa-rajataṃ,||<br />
					na patigaṇhanti samaṇā Sakya-puttiyā jāta-rūpa-rajataṃ,||<br />
					nikkhittamaṇi-suvaṇṇā samaṇā Sakya-puttiyā apetajāta-rūpa-rajatā' ti.|| ||</p>

					<p class="f4">Asakkhiṃ kho haṃ taṃ bhante parisaṃ saññapetuṃ.|| ||</p>

					<p class="f4">Kacc'āhaṃ bhante evaṃ vyākaramāno vuttavādī c'eva Bhagavato homi.|| ||</p>

					<p class="f4">Na ca Bhagavantaṃ abhūtena abbh'ācikkhāmi,||<br />
					Dhammassa c'ānudhammaṃ vyākaromi,||<br />
					na ca koci saha dhammiko vād-ā-nupāto gārayhaṃ ṭhānaṃ āga-c-chatī" ti.|| ||</p>

					<p class="f4">"Taggha tvaṃ gāmaṇi||<br />
					evaṃ vyākaramāno vuttavādī c'eva me hosi,||<br />
					na ca maṃ abhūtena abbh'ācikkhasi,||<br />
					Dhammassa c'ānudhammaṃ vyākarosi,||<br />
					na ca koci saha-dhammiko vād-ā-nupāto gārayhaṃ ṭhānaṃ āgacchati.|| ||</p>

					<p class="f4">Na hi kappati gāmaṇi samaṇānaṃ Sakya-puttiyānaṃ jāta-rūpa-rajataṃ,||<br />
					na sādiyanti samaṇā Sakya-puttiyā jāta-rūpa-rajataṃ,||<br />
					na patigaṇhanti samaṇā Sakya-puttiyā jāta-rūpa-rajataṃ,||<br />
					nikkhitta maṇisuvaṇṇā samaṇā sākya-puttiyā apetajāta-rūpa-rajatā.|| ||</p>

					<p class="f4">Yassa kho gāmaṇi jāta-rūpa-rajataṃ kappati,||<br />
					pañca pi tassa kāma-guṇā kappanti.|| ||</p>

					<p class="f4">Yassa pañcakāma-guṇā kappanti,||<br />
					ekaṃsen'etaṃ gāmaṇi dhāreyyāsi:||<br />
					'Assamaṇa-dhammo||<br />
					asakkiya-puttiya-dhammo' ti.|| ||</p>

					<p class="f4">Api c'āhaṃ gāmaṇi evaṃ vadāmi:</p>

					<p class="f4">Tiṇaṃ tiṇatthikena pariyesitabbaṃ,||<br />
					dāruṃ dārutthikena pariyesitabbaṃ,||<br />
					sakaṭaṃ sakaṭatthikena pariyesitabbaṃ||<br />
					puriso purisatthikena <a id="pg327"><span class="f2 g"><b>[327]</b></span></a> pariyesitabbo.|| ||</p>

					<p class="f4">Natvevāhaṃ gāmaṇi kenaci pariyāyena||<br />
					jāta-rūpa-rajataṃ sāditabbaṃ pariyesitabbanti vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>