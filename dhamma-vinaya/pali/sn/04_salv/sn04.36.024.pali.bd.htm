<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 24. The Buddha describes the precise knowledge of sense experience that arose to him that helped bring about his awakening." />
<title>SN 4 36 24: Pubbeñāṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					3. Aṭṭha-Sata-Pariyāya Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p24">Sutta 24</a></h4>

					<h1>Pubbeñāṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.024.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.024.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">"Pubbe me bhikkhave sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Katamā nu kho vedanā,||<br />
					katamo vedanā-samudayo,||<br />
					katamā vedanā-samudaya-gāminī paṭipadā,||<br />
					katamo vedanā-nirodho,||<br />
					katamā vedanā-nirodha-gāminī paṭipadā,||<br />
					ko vedanāya assādo,||<br />
					ko ādīnavo,||<br />
					kiṃ nissaraṇan' ti?|| ||</p>

					<p class="f4">3. Tassa mayhaṃ bhikkhave etad ahosi:|| ||</p>

					<p class="f4">'Tisso imā vedanā:|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Imā vuccanti vedanā.|| ||</p>

					<p class="f4">Phassa-samudayā vedanā-samudayo.|| ||</p>

					<p class="f4">Taṇhā vedanā-samudaya-gāminī paṭipadā.|| ||</p>

					<p class="f4">Phassa-nirodhā vedanā-nirodho.|| ||</p>

					<p class="f4">Ayam eva Ariyo Aṭṭhaṅgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā-ājīvo||<br />
					sammā-vāyāmo||<br />
					sammā-sati||<br />
					sammā-samādhi.|| ||</p>

					<p class="f4">Yaṃ vedanā paṭicca uppajjati sukhaṃ somanassaṇ||<br />
					ayaṃ vedanāya assādo.|| ||</p>

					<p class="f4">Yā vedanā aniccā dukkhā vipariṇāma-dhammā||<br />
					ayaṃ vedanāya ādīnavo.|| ||</p>

					<p class="f4">Yo vedanāya chanda-rāga-vinayo chanda-rāga-p-pahānaṃ,||<br />
					idaṃ vedanāya nissaraṇan' ti.|| ||</p>

					<p class="f4">4. 'Imā vedanā' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">5. 'Ayaṃ vedanā-samudayo' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4"><a id="pg234"><span class="f2 g"><b>[234]</b></span></a> 'Ayaṃ vedanā-samudaya-gāminī paṭipadā' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">Ayaṃ vedanā-nirodho' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">'Ayaṃ vedanā-nirodha-gāminī paṭipadā' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">'Ayaṃ vedanāya assādo' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">'Ayaṃ vedanāya ādīnavo' ti me bhikkhave pubbo ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi.|| ||</p>

					<p class="f4">'Idaṃ vedanāya nissaraṇan' ti me bhikkhave pubbe ananussutesu dhammesu cakkhuṃ udapādi||<br />
					ñāṇaṃ udapādi||<br />
					paññā udapādi||<br />
					vijjā udapādi||<br />
					āloko udapādi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>