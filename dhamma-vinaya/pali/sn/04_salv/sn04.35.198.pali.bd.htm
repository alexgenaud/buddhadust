<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 198. The Buddha teaches a formula for living fully and at ease here with good grounds for attaining Arahantship in the future: guard the senses, exercise moderation in eating and practice wakefulness." />
<title>SN 4 35 198: Rath'Ūpama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					4. Āsīvisa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p198">Sutta 198</a></h4>

					<h1>Rath'Ūpama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg175"><span class="f2 g"><b>[175]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.198.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.239.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīhi bhikkhave, dhammehi samannāgato bhikkhu diṭṭhe'va dhamme sukha-somanassa-bahulo viharati,||<br />
					yoni cassa āraddhā hoti āsavānaṃ khayāya.|| ||</p>

					<p class="f4">Katamehi tīhi?|| ||</p>

					<p class="f4">Indriyesu gutta-dvāro hoti,||<br />
					bhojane matt'aññū,||<br />
					jāgariyaṃ anuyutto.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg176"><span class="f2 g"><b>[176]</b></span></a> Kathañ ca bhikkhave bhikkhu indriyesu gutta-dvāro hoti?|| ||</p>

					<p class="f4">Idha bhikkhave, bhikkhu cakkhunā rūpaṃ disvā na nimitataggāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ cakkhu'ndriyaṃ asaṃvutaṃ viharantaṃ||<br />
					abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitataggāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ sot'indriyaṃ asaṃvutaṃ viharantaṃ||<br />
					abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="f4">Ghānena gandhaṃ ghāyitvā na nimitataggāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ ghānīndriyaṃ asaṃvutaṃ viharantaṃ||<br />
					abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghānīndriyaṃ,||<br />
					ghānīndriye saṃvaraṃ āpajjati.|| ||</p>

					<p class="f4">Jivhāya rasaṃ sāyitvā na nimitataggāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ jivh'indriyaṃ asaṃvutaṃ viharantaṃ||<br />
					abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivh'indriyaṃ,||<br />
					jivhatindriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ sāyitvā na nimitataggāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ kāy'indriyaṃ asaṃvutaṃ viharantaṃ||<br />
					abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimitataggāhī hoti n-ā-nu-vyañjana-g-gāhī,||<br />
					yatvādhi-karaṇam enaṃ man'indriyaṃ asaṃvutaṃ viharantaṃ||<br />
					abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">Seyyathā pi bhikkhave, subhumiyaṃ cātu-m-mahā-pathe ājañña-ratho yutto assa.|| ||</p>

					<p class="f4">Odhastapatodo:</p>

					<p class="f4">Tam enaṃ dakkho yogg-ā-cariyo assa-damma-sārathī||<br />
					abhirūhitvā vāmena hatthena rasmiyo||<br />
					gahetvā dakkhiṇena hatthena patodaṃ||<br />
					gahetvā yen'icchakaṃ yad'icchakaṃ||<br />
					sāreyya pi paccāsāreyya pi.|| ||</p>

					<p class="f4">Evam eva kho bhikkhave, bhikkhu imesaṃ channaṃ indriyānaṃ ārakkhāya sikkhati||<br />
					saññamāya sikkhati,||<br />
					damāya sikkhati,||<br />
					upasamāya sikkhati.|| ||</p>

					<p class="f4">Evaṃ kho bhikkhave, bhikkhu indriyesu gutta-dvāro hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave, bhikkhu bhojane matt'aññū hoti?|| ||</p>

					<p class="f4">Idha bhikkhave bhikkhu paṭisaṇkhā yoniso āhāraṃ āhāreti:|| ||</p>

					<p class="f4">N'eva davāya||<br />
					na madāya||<br />
					na maṇḍanāya||<br />
					na vibhusanāya,||<br />
					yāva-d-eva imassa kāyassa ṭhitiyā||<br />
					yāpanāya vihiṃs'ūparatiyā brahma-cariyānuggahāya,||<br />
					'iti purāṇañ ca vedanaṃ paṭihaṇkhāmi,||<br />
					navañ ca vedanaṃ na uppādessāmi,||<br />
					yātrā ca me bhavissati||<br />
					anavajjatā ca phāsu-vihāro cā' ti.|| ||</p>

					<p class="f4"><a id="pg177"><span class="f2 g"><b>[177]</b></span></a> Seyyathā pi bhikkhave, puriso vaṇaṃ ālimpeyya||<br />
					yāva-d-eva ropanatthāya.|| ||</p>

					<p class="f4">Seyyathā vā pana akkhaṃ abbhañjeyya||<br />
					yāva-d-eva bhārassa nitraṇatthāya.|| ||</p>

					<p class="f4">Evam kho bhikkhave bhikkhu paṭisaṇkhā yoniso āhāraṃ āhāreti:|| ||</p>

					<p class="f4">N'eva davāya||<br />
					na madāya||<br />
					na maṇḍanāya,||<br />
					na vibhusanāya,||<br />
					yāva-d-eva imassa kāyassa ṭhitiyā||<br />
					yāpanāya vihiṃs'ūparatiyā brahma-cariyānuggahāya,||<br />
					'iti purāṇañ ca vedanaṃ paṭihaṇkhāmi,||<br />
					navañ ca vedanaṃ na uppādessimi,||<br />
					yātrā ca me bhavissati||<br />
					anavajjatā ca phāsu-vihāro cā' ti.|| ||</p>

					<p class="f4">Evaṃ kho bhikkhave, bhikkhu bhojane matt'aññū hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave, bhikkhu jāgariyaṃ anuyutto hoti?|| ||</p>

					<p class="f4">Idha bhikkhave, bhikkhu divasaṃ caṇkamena nisajjāya āvaraṇīyehi dhammehi cittaṃ parisodheti.|| ||</p>

					<p class="f4">Rattiyā paṭhamaṃ yāmaṃ caṇkamena nissajjāya āvaraṇīyehi dhammehi cittaṃ parisodheti.|| ||</p>

					<p class="f4">Rattiyā majjhimaṃ yāmaṃ dakkhiṇena passena sīhaseyyaṃ kappeti||<br />
					pāde pādaṃ||<br />
					accādhāya sato sampajāno||<br />
					uṭṭhāna-saññaṃ mana-sikaritvā.|| ||</p>

					<p class="f4">Rattiyā pacchimaṃ yāmaṃ paccu-ṭṭhāya caṇkamena nisajjāya āvaraṇīyehi dhammehi cittaṃ parisodheti.|| ||</p>

					<p class="f4">Evaṃ kho bhikkhave, bhikkhu jāgariyaṃ anuyutto hoti.|| ||</p>

					<p class="f4">Imehi kho bhikkhave, tīhi dhammehi samannāgato bhikkhu||<br />
					diṭṭhe'va dhamme sukha-somanassa-bahulo viharati;||<br />
					yoni cassa āraddhā hoti āsavānaṃ khayāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>