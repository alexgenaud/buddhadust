<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 198. The Buddha teaches a formula for living fully and at ease here with good grounds for attaining arahantship in the future: guard the senses, exercise moderation in eating and practice wakefulness." />
<title>SN 4 35 198: Rathupama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsa Catutthaɱ<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p198">Sutta 198</a></h4>

					<h1>Rathūpama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.198.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.239.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Tīhi bhikkhave, dhammehi samannāgato bhikkhu diṭṭhe'va dhamme sukha-somanassa-bahulo viharati,||<br />
					yoni cassa āraddhā hoti āsavānaɱ khayāya.|| ||</p>

					<p class="f4">Katamehi tīhi?|| ||</p>

					<p class="f4">Indriyesu gutta-dvāro hoti, bhojane matt'aññū, jāgariyaɱ anuyutto.|| ||</p>

					<p class="f4"><a id="pg176"><span class="f2 g"><b>[176]</b></span></a> Kathañ ca bhikkhave bhikkhu indriyesu gutta-dvāro hoti?|| ||</p>

					<p class="f4">Idha bhikkhave, bhikkhu cakkhunā rūpaɱ disvā na nimitataggāhī hoti nānuvyañjanaggāhī,||<br />
					yatvādhi-karaṇam enaɱ cakkhu'ndriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.|| ||</p>

					<p class="f4">Sotena saddaɱ sutvā na nimitataggāhī hoti nānuvyañjanaggāhī,||<br />
					yatvādhi-karaṇam enaɱ sot'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sotandriyaɱ,||<br />
					sot'indriye saŋvaraɱ āpajjati.|| ||</p>

					<p class="f4">Ghānena gandhaɱ ghāyitvā na nimitataggāhī hoti nānuvyañjanaggāhī,||<br />
					yatvādhi-karaṇam enaɱ ghānīndriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghānīndriyaɱ,||<br />
					ghānīndriye saŋvaraɱ āpajjati.|| ||</p>

					<p class="f4">Jivhāya rasaɱ sāyitvā na nimitataggāhī hoti nānuvyañjanaggāhī,||<br />
					yatvādhi-karaṇam enaɱ jivh'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati jivh'indriyaɱ,||<br />
					jivhatindriye saŋvaraɱ āpajjati.|| ||</p>

					<p class="f4">Kāyena phoṭṭabbaɱ sāyitvā na nimitataggāhī hoti nānuvyañjanaggāhī,||<br />
					yatvādhi-karaṇam enaɱ kāy'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati kāy'indriyaɱ,||<br />
					kāy'indriye saŋvaraɱ āpajjati.|| ||</p>

					<p class="f4">Manasā dhammaɱ viññāya na nimitataggāhī hoti nānuvyañjanaggāhī,||<br />
					yatvādhi-karaṇam enaɱ man'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati man'indriyaɱ,||<br />
					man'indriye saŋvaraɱ āpajjati.|| ||</p>

					<p class="f4">Seyyathā pi bhikkhave, subhumiyaɱ cātu-m-mahā-pathe ājaññaratho yutto assa.|| ||</p>

					<p class="f4">Odhastapatodo:</p>

					<p class="f4">Tam enaɱ dakkho yoggācariyo assa-damma-sārathī||<br />
					abhirūhitvā vāmena hatthena rasmiyo||<br />
					gahetvā dakkhiṇena hatthena patodaɱ||<br />
					gahetvā yenicchakaɱ yadicchakaɱ||<br />
					sāreyya pi paccāsāreyya pi.|| ||</p>

					<p class="f4">Evam eva kho bhikkhave, bhikkhu imesaɱ channaɱ indriyānaɱ ārakkhāya sikkhati||<br />
					saññamāya sikkhati,||<br />
					damāya sikkhati,||<br />
					upasamāya sikkhati.|| ||</p>

					<p class="f4">Evaɱ kho bhikkhave, bhikkhu indriyesu gutta-dvāro hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathañ ca bhikkhave, bhikkhu bhojane matt'aññū hoti?|| ||</p>

					<p class="f4">Idha bhikkhave bhikkhu paṭisaŋkhā yoniso āhāraɱ āhāreti:|| ||</p>

					<p class="f4">N'eva davāya||<br />
					na madāya||<br />
					na maṇḍanāya||<br />
					na vibhusanāya,||<br />
					yāvadeva imassa kāyassa ṭhitiyā||<br />
					yāpanāya vihiɱs'ūparatiyā brahma-cariyānuggahāya,||<br />
					'iti purāṇañ ca vedanaɱ paṭihaŋkhāmi,||<br />
					navañ ca vedanaɱ na uppādessāmi,||<br />
					yātrā ca me bhavissati||<br />
					anavajjatā ca phāsu-vihāro cā' ti.|| ||</p>

					<p class="f4"><a id="pg177"><span class="f2 g"><b>[177]</b></span></a> Seyyathā pi bhikkhave, puriso vaṇaɱ ālimpeyya||<br />
					yāvadeva ropanatthāya.|| ||</p>

					<p class="f4">Seyyathā vā pana akkhaɱ abbhañjeyya||<br />
					yāvadeva bhārassa nitraṇatthāya.|| ||</p>

					<p class="f4">Evam kho bhikkhave bhikkhu paṭisaŋkhā yoniso āhāraɱ āhāreti:|| ||</p>

					<p class="f4">N'eva davāya||<br />
					na madāya||<br />
					na maṇḍanāya,||<br />
					na vibhusanāya,||<br />
					yāvadeva imassa kāyassa ṭhitiyā||<br />
					yāpanāya vihiɱs'ūparatiyā brahma-cariyānuggahāya,||<br />
					'iti purāṇañ ca vedanaɱ paṭihaŋkhāmi,||<br />
					navañ ca vedanaɱ na uppādessimi,||<br />
					yātrā ca me bhavissati||<br />
					anavajjatā ca phāsu-vihāro cā' ti.|| ||</p>

					<p class="f4">Evaɱ kho bhikkhave, bhikkhu bhojane matt'aññū hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathañ ca bhikkhave, bhikkhu jāgariyaɱ anuyutto hoti?|| ||</p>

					<p class="f4">Idha bhikkhave, bhikkhu divasaɱ caŋkamena nisajjāya āvaraṇīyehi dhammehi cittaɱ parisodheti.|| ||</p>

					<p class="f4">Rattiyā paṭhamaɱ yāmaɱ caŋkamena nissajjāya āvaraṇīyehi dhammehi cittaɱ parisodheti.|| ||</p>

					<p class="f4">Rattiyā majjhimaɱ yāmaɱ dakkhiṇena passena sīhaseyyaɱ kappeti||<br />
					pāde pādaɱ||<br />
					accādhāya sato sampajāno||<br />
					uṭṭhāna-saññaɱ mana-sikaritvā.|| ||</p>

					<p class="f4">Rattiyā pacchimaɱ yāmaɱ paccu-ṭṭhāya caŋkamena nisajjāya āvaraṇīyehi dhammehi cittaɱ parisodheti.|| ||</p>

					<p class="f4">Evaɱ kho bhikkhave, bhikkhu jāgariyaɱ anuyutto hoti.|| ||</p>

					<p class="f4">Imehi kho bhikkhave, tīhi dhammehi samannāgato bhikkhu||<br />
					diṭṭhe'va dhamme sukha-somanassa-bahulo viharati;||<br />
					yoni cassa āraddhā hoti āsavānaɱ khayāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>