<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §42: Gamani-samyutta, Sutta 13. Patali asks the Buddha if he knows magic and when he is told that he does, he accuses the Buddha of being a fraud. He gets a mouthful in response." />
<title>SN 4 42 13: Pātali (or Manāpa) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p13">Sutta 13</a></h4>

					<h1>Pātali (or Manāpa) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg340"><span class="f2 g"><b>[340]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.013.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Koliyesu viharati Uttarakaṃ nāma Koliyānaṃ nigame.|| ||</p>

					<p class="f4">2. Atha kho Pāṭaliyo gāmaṇi yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Pāṭaliyo gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante||<br />
					'Samaṇo Gotamo māyaṃ jānātī' ti.|| ||</p>

					<p class="f4">Ye te bhante evam ahaṃsu:|| ||</p>

					<p class="f4">'Samaṇo Gotame māyaṃ jānātī' ti,||<br />
					kacci te bhante Bhagavato vutta-vādino||<br />
					na ca Bhagavantaṃ abhūtena abbh'ācikkhanti,||<br />
					dhammassa c'ānudhammaṃ vyākaronti,||<br />
					na ca koci saha-dhammiko vādānupāto gārayhaṃ ṭhānaṃ āga-c-chatī||<br />
					anabbhakkhātukāmā hi mayaṃ bhante Bhagavantan" ti.|| ||</p>

					<p class="ctr c">&#9632;</p>

					<p class="f4">3. "Ye te gāmaṇi evam ahaṃsu:|| ||</p>

					<p class="f4">'Samaṇo Gotamo māyaṃ jānātī' ti,||<br />
					vutta-vādino c'eva me te,||<br />
					na ca maṃ abhūtena abbh'ācikkhanti,||<br />
					dhammassa c'ānudhammaṃ vyākaronti,||<br />
					na ca koci saha-dhammiko vādānupāto gārayhaṃ ṭhānaṃ āga-c-chatī" ti.|| ||</p>

					<p class="ctr c">&#9632;</p>

					<p class="f4"><a id="pg341"><span class="f2 g"><b>[341]</b></span></a> "Saccaṃ yeva kira bho mayaṃ tesaṃ samaṇa-brāhmaṇānaṃ na saddahāma:|| ||</p>

					<p class="f4">'Samaṇo Gotame māyaṃ jānātī' ti,|| ||</p>

					<p class="f4">Samaṇo khalu bho Gotamo māyāvī" ti.|| ||</p>

					<p class="ctr c">&#9632;</p>

					<p class="f4">"Yo nu kho gāmaṇi evaṃ vadeti:|| ||</p>

					<p class="f4">'Ahaṃ māyaṃ jānāmī' ti,|| ||</p>

					<p class="f4">so evaṃ vadeti,|| ||</p>

					<p class="f4">'Ahaṃ māyāvī' ti,|| ||</p>

					<p class="f4">'Tath'eva taṃ Bhagavā hoti,||<br />
					tatheva taṃ Sugata hotī' ti?|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Tena hi gāmaṇi taññevettha paṭipucchissāmi,||<br />
					yathā te khameyya||<br />
					tathā naṃ vyākareyyāsi.|| ||</p>

					<h4 class="ctr">1.</h4>

					<p class="f4 ctr">(i)</p>

					<p class="f4">Taṃ kim maññasi gāmaṇi?|| ||</p>

					<p class="f4">Jānāsi tvaṃ gāmaṇi,||<br />
					Koliyānaṃ lambacūḷake bhaṭe" ti?|| ||</p>

					<p class="f4">"Jānāmahaṃ bhante Koliyānaṃ lambacūḷake bhaṭe" ti.|| ||</p>

					<p class="f4">"Taṃ kim maññasi gāmaṇi?|| ||</p>

					<p class="f4">Kim atthīyā Koliyānaṃ lambacūḷakā bhaṭā" ti?|| ||</p>

					<p class="f4">"Ye ca bhante Koliyānaṃ corā te ca paṭisedhetuṃ,||<br />
					yāni ca Koliyānaṃ duteyyāni tāni vahātuṃ,||<br />
					etadatthāya Bhante Koliyānaṃ lambacūḷakā bhaṭā" ti.|| ||</p>

					<p class="ctr c">&#9632;</p>

					<p class="f4">"Taṃ kim maññasi gāmaṇi?|| ||</p>

					<p class="f4">Jānāsi tvaṃ Koliyānaṃ lambacūḷake bhaṭe||<br />
					sīlavante vā te||<br />
					du-s-sīle vā" ti?|| ||</p>

					<p class="f4">"Jānamahaṃ bhante Koliyānaṃ lambacūḷake bhaṭe||<br />
					du-s-sīle pāpa-dhamme,||<br />
					ye ca loke du-s-sīlā pāpa-dhammā Koliyānaṃ lambacūḷakā bhaṭā||<br />
					tesaṃ aññatarā" ti.|| ||</p>

					<p class="ctr c">&#9632;</p>

					<p class="f4">"Yo nu kho gāmaṇi evaṃ vadeyya:|| ||</p>

					<p class="f4">'Pāṭaliyo gāmaṇi jānāti Koliyānaṃ lambacūḷake bhaṭe||<br />
					du-s-sīle pāpa-dhamme,||<br />
					Pāṭaliyo pi gāmaṇi||<br />
					du-s-sīlo pāpa-dhammo' ti,|| ||</p>

					<p class="f4">sammā nu kho so vadamāno vadeyyā" ti.|| ||</p>

					<p class="f4">"No h'etaṃ bhante.|| ||</p>

					<p class="f4">Aññe bhante Koliyānaṃ lambacūḷakā bhaṭā,||<br />
					añño hamasmi||<br />
					aññathā-dhammā Koliyānaṃ lambacūḷakā bhaṭā,||<br />
					aññathā-dhammo hamasmī" ti.|| ||</p>

					<p class="f4"><a id="pg342"><span class="f2 g"><b>[342]</b></span></a> 9. "Tvaṃ hi nāma gāmaṇi lacchasi|| ||</p>

					<p class="f4">'Pāṭaliyo gāmaṇi jānāti Koliyānaṃ lambacūḷake bhaṭe||<br />
					du-s-sīle pāpa-dhamme,||<br />
					na ca Pāṭaliyo gāmaṇi||<br />
					du-s-sīlo pāpa-dhammo' ti.|| ||</p>

					<p class="f4">Kasmā Tathāgato na lacchati|| ||</p>

					<p class="f4">'Tathāgato māyaṃ jānāti,||<br />
					na ca Tathāgato māyāvī' ti?|| ||</p>

					<p class="f4">Māyañ c'āhaṃ gāmaṇi pajānāmi,||<br />
					māyāya ca vipākaṃ,||<br />
					yathā paṭipanno ca māyāvī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4 ctr">(ii)</p>

					<p class="f4">10. Pāṇ-ā-tipātañ c'āhaṃ gāmaṇi pajānāmi,||<br />
					pāṇ-ā-tipātassa ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">11. Adinn'ādānañ c'āhaṃ gāmaṇi pajānāmi,||<br />
					adinn'ādānassa ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">12. Kāmesu micchā-cārañ c'āhaṃ gāmaṇi pajānāmi,||<br />
					kāmesu micchā-cārassa ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">13. Musā-vādañ c'āhaṃ gāmaṇi pajānāmi,||<br />
					musā-vādassa ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">14. Pisunā-vācañ c'āhaṃ gāmaṇi pajānāmi,||<br />
					pisunā-vācāya ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">15. Pharusa-vācañ c'āhaṃ gāmaṇi pajānāmi,||<br />
					pharusavācāya ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4"><a id="pg343"><span class="f2 g"><b>[343]</b></span></a> 16. Sampha-p-palāpañ c'āhaṃ gāmaṇi pajānāmi,||<br />
					sampha-p-palāpassa ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">17. Abhijjhañ c'āhaṃ gāmaṇi pajānāmi,||<br />
					abhijjhāya ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">18. Vyāpāda-padosañc'āhaṃ gāmaṇi pajānāmi,||<br />
					vyāpāda-padosassa ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<p class="f4">19. Micchā-diṭṭhiñc'āhaṃ gāmaṇī pajānāmi,||<br />
					micchā-diṭṭhiyā ca vipākaṃ,||<br />
					yathā paṭipanno ca pāṇ-ā-tipātī kāyassa bhedā||<br />
					parammaraṇā apāyaṃ duggatiṃ vinipātaṃ||<br />
					Nirayaṃ uppajjati,||<br />
					tañ ca pajānāmi.|| ||</p>

					<h4 class="ctr">2.</h4>

					<p class="f4">20. Santi gāmaṇi eke samaṇa-brāhmaṇā evaṃ-vādino evaṃ diṭṭhino:|| ||</p>

					<p class="f4">'Yo koci pāṇamatipāteti,||<br />
					sabbo so diṭṭhe'va dhamme dukkhaṃ domanassaṃ paṭisaṃvediyati,||<br />
					yo koci adinnaṃ ādiyati,||<br />
					sabbo so diṭṭhe'va dhamme dukkhaṃ domanassaṃ paṭisaṃvediyati,||<br />
					yo koci kāmesu micchā carati||<br />
					sabbo so diṭṭhe'va dhamme dukkhaṃ domanassaṃ paṭisaṃvediyati,||<br />
					yo koci musā bhaṇati,||<br />
					sabbo so diṭṭhe'va dhamme dukkhaṃ domanassaṃ paṭisaṃvediyatī ti.|| ||</p>

					<p class="f4 ctr">(i)</p>

					<p class="f4">21. Dissati kho pana gāmaṇi idh'ekacco mālī kuṇḍalī sunahāto suvilitto kappita-kesamassū itthi-kāmehi rājā maññe paricārento,||<br />
					tam ekaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti?|| ||</p>

					<p class="f4">Tam <a id="pg344"><span class="f2 g"><b>[344]</b></span></a> enaṃ evam ahaṃsu:|| ||</p>

					<p class="f4">'Ambho ayaṃ puriso rañño paccatthikaṃ pasayha jīvitā voropesi.|| ||</p>

					<p class="f4">Tassa rājā atta-mano abhihāramadāsi.|| ||</p>

					<p class="f4">Ten'āyaṃ puriso mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti.|| ||</p>

					<p class="f4 ctr">(ii)</p>

					<p class="f4">22. Dissati kho pana gāmaṇi idh'ekacco daḷhāya rajjuyā pacchābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chijjamāno,||<br />
					tam enaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi daḷhāya rajjuyā paccābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chindatī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho, ayaṃ puriso rājaverī itthiṃ vā purisaṃ vā jīvitā voropesi,||<br />
					tena naṃ rājāno gahetvā eva-rūpaṃ kamma-kāraṇaṃ kārontī' ti.|| ||</p>

					<p class="f4">23. Taṃ kim maññasi gāmaṇi?|| ||</p>

					<p class="f4">Api nū te eva-rūpaṃ diṭṭhaṃ vā sutaṃ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p class="f4">24. "Tatra gāmaṇi ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yo koci pāṇamatipāteti,||<br />
					sabbo so diṭṭhe'va dhamme dukkhaṃ domanassaṃ paṭisaṃvediyatī' ti,|| ||</p>

					<p class="f4">saccaṃ vā te āhaṃsu musā vā" ti?|| ||</p>

					<p class="f4">"Musā bhante."|| ||</p>

					<p class="f4">"Ye pana te tucchaṃ musā vilapanti,||<br />
					sīlavanto vā||<br />
					te du-s-sīlā vā" ti?|| ||</p>

					<p class="f4"><a id="pg345"><span class="f2 g"><b>[345]</b></span></a> "Dussīlā bhante."|| ||</p>

					<p class="f4">"Ye pana te du-s-sīlā pāpa-dhammā micchā-paṭipannā vā te sammā-paṭipannā vā" ti?|| ||</p>

					<p class="f4">"Micchā-paṭipannā bhante."|| ||</p>

					<p class="f4">"Ye pana te micchā-paṭipannā micchā-diṭṭhikā vā te sammā-diṭṭhikā vā" ti?|| ||</p>

					<p class="f4">"Micchā-diṭṭhikā bhante."|| ||</p>

					<p class="f4">Ye pana te micchā-diṭṭhikā kallannu tesu pasiditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4 ctr">(iii)</p>

					<p class="f4">25. Dissati kho pana gāmaṇi idh'ekacco mālī kuṇḍalī sunahāto suvilitto kappita-kesamassū itthi-kāmehi rājā maññe paricārento,||<br />
					tam ekaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho ayaṃ puriso rañño paccatthikaṃ pasayha jīvitā voropesi.|| ||</p>

					<p class="f4">Tassa rājā atta-mano abhihāramadāsi.|| ||</p>

					<p class="f4">Ten'āyaṃ puriso mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti.|| ||</p>

					<p class="f4 ctr">(iv)</p>

					<p class="f4">26. Dissati kho pana gāmaṇi idh'ekacco daḷhāya rajjuyā pacchābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chijjamāno,||<br />
					tam enaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi daḷhāya rajjuyā paccābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chindatī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho, ayaṃ puriso gāmā vā araññā vā adinnaṃ theyya-saṇkhātaṃ ādiyi.|| ||</p>

					<p class="f4">Tena taṃ rājāno gahetvā eva-rūpaṃ kamma-kāraṇaṃ kārenti' ti.|| ||</p>

					<p class="f4">27. Taṃ kim maññasi gāmaṇi?|| ||</p>

					<p class="f4">Api nū te eva-rūpaṃ diṭṭhaṃ vā sutaṃ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p class="f4"><a id="pg346"><span class="f2 g"><b>[346]</b></span></a> 28. "Tatra gāmaṇi ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yo koci pāṇamatipāteti,||<br />
					sabbo so diṭṭhe'va dhamme dukkhaṃ domanassaṃ paṭisaṃvediyatī' ti,||<br />
					saccaṃ vā te āhaṃsu musā vā" ti?|| ||</p>

					<p class="f4">"Musā bhante."|| ||</p>

					<p class="f4">"Ye pana te tucchaṃ musā vilapanti,||<br />
					sīlavanto vā||<br />
					te du-s-sīlā vā" ti?|| ||</p>

					<p class="f4">"Dussīlā bhante."|| ||</p>

					<p class="f4">"Ye pana te du-s-sīlā pāpa-dhammā micchā-paṭipannā vā te sammā-paṭipannā vā" ti?|| ||</p>

					<p class="f4">"Micchā-paṭipannā bhante."|| ||</p>

					<p class="f4">"Ye pana te micchā-paṭipannā micchā-diṭṭhikā vā te sammā-diṭṭhikā vā" ti?|| ||</p>

					<p class="f4">"Micchā-diṭṭhikā bhante."|| ||</p>

					<p class="f4">Ye pana te micchā-diṭṭhikā kallannu tesu pasiditun" ti?|| ||</p>

					<p class="f4">"No h'etaṃ bhante."|| ||</p>

					<p class="f4 ctr">(v)</p>

					<p class="f4">29. Dissati kho pana gāmaṇi idh'ekacco mālī kuṇḍalī||<br />
					sunahāto suvilitto kappita-kesamassū itthi-kāmehi rājā maññe paricārento,||<br />
					tam ekaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho ayaṃ puriso rañño paccatthikassa dāresu sañcarittaṃ āpajji.|| ||</p>

					<p class="f4">Tassa rājā atta-mano abhihāramadāsi.|| ||</p>

					<p class="f4">Ten'āyaṃ puriso mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti.|| ||</p>

					<p class="f4 ctr">(vi)</p>

					<p class="f4">30. Dissati kho pana gāmaṇi idh'ekacco daḷhāya rajjuyā||<br />
					pacchābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chijjamāno.|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi daḷhāya rajjuyā paccābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chindatī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho, ayaṃ puriso kulitthisu kulakumārīsu cārittaṃ āpajji.|| ||</p>

					<p class="f4">Tena taṃ rājāno gahetvā eva-rūpaṃ kamma-kāraṇaṃ kārenti' ti.|| ||</p>

					<p class="f4">31. Taṃ kim maññasi gāmaṇi?|| ||</p>

					<p class="f4">Api nū te eva-rūpaṃ diṭṭhaṃ vā sutaṃ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p class="f4">32. "Tatra gāmaṇi ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yo koci pāṇamatipāteti,||<br />
					sabbo so diṭṭhe'va dhamme dukkhaṃ domanassaṃ paṭisaṃvediyatī' ti,|| ||</p>

					<p class="f4">saccaṃ vā te āhaṃsu musā vā" ti?|| ||</p>

					<p class="f4">"Musā bhante."|| ||</p>

					<p class="f4">"Ye pana te tucchaṃ musā vilapanti,||<br />
					sīlavanto vā||<br />
					te du-s-sīlā vā" ti?|| ||</p>

					<p class="f4">"Dussīlā bhante."|| ||</p>

					<p class="f4">"Ye pana te du-s-sīlā pāpa-dhammā micchā-paṭipannā vā te sammā-paṭipannā vā" ti?|| ||</p>

					<p class="f4">"Micchā-paṭipannā bhante."|| ||</p>

					<p class="f4">"Ye pana te micchā-paṭipannā micchā-diṭṭhikā vā te sammā-diṭṭhikā vā" ti?|| ||</p>

					<p class="f4">"Micchā-diṭṭhikā bhante."|| ||</p>

					<p class="f4">Ye pana te micchā-diṭṭhikā kallannu tesu pasiditun" ti?|| ||</p>

					<p class="f4">"No h'etaṃ bhante."|| ||</p>

					<p><a id="pg347"><span class="f2 g"><b>[347]</b></span></a></p>

					<p class="f4 ctr">(vii)</p>

					<p class="f4">33. Dissati kho pana gāmaṇi idh'ekacco mālī kuṇḍalī sunahāto suvilitto kappita-kesamassū itthi-kāmehi rājā maññe paricārento,||<br />
					tam ekaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho ayaṃ puriso rājānaṃ musā-vādena hāsesi.|| ||</p>

					<p class="f4">Tassa rājā atta-mano abhihāramadāsi.|| ||</p>

					<p class="f4">Ten'āyaṃ puriso mālī kuṇḍalī sunahāto suvilitto kappitakesa-massu itthi-kāmehi rājāmaññe paricāretī' ti.|| ||</p>

					<p class="f4 ctr">(viii)</p>

					<p class="f4">34. Dissati kho pana gāmaṇi idh'ekacco daḷhāya rajjuyā pacchābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chijjamāno,||<br />
					tam enaṃ evam ahaṃsu:|| ||</p>

					<p class="f4">'Ambho ayaṃ puriso kiṃ akāsi daḷhāya rajjuyā paccābāhaṃ gāḷhabandhanaṃ bandhitvā khura-muṇḍaṃ karitvā kharassarena paṇavena rathikāya rathikaṃ siṇghāṭakena siṇghāṭakaṃ parinetvā dakkhiṇena dvārena nikkhāmetvā dakkhiṇato nagarassa sīsaṃ chindatī' ti?|| ||</p>

					<p class="f4">Tam enaṃ evam ahaṃsu:|| ||</p>

					<p class="f4">'Ambho, ayaṃ puriso gahapatissa vā gahapati-puttassa vā musā-vādena atthaṃ bhañji.|| ||</p>

					<p class="f4">Tena taṃ rājāno gahetvā eva-rūpaṃ kamma-kāraṇaṃ kārenti' ti.|| ||</p>

					<p class="f4">35. Taṃ kim maññasi gāmaṇi?|| ||</p>

					<p class="f4">Api nū te eva-rūpaṃ diṭṭhaṃ vā sutaṃ vā" ti?|| ||</p>

					<p class="f4">"Diṭṭhañ ca no bhante sutañ ca sūyissati cā" ti.|| ||</p>

					<p class="f4">36. "Tatra gāmaṇi ye te samaṇa-brāhmaṇā evaṃ-vādino evaṃ-diṭṭhino:|| ||</p>

					<p class="f4">'Yo koci musā bhaṇati,||<br />
					sabbo so diṭṭhe'va <a id="pg348"><span class="f2 g"><b>[348]</b></span></a> dhamme dukkhaṃ domanassaṃ paṭisaṃvediyatī' ti,|| ||</p>

					<p class="f4">saccaṃ vā te āhaṃsu musā vā" ti?|| ||</p>

					<p class="f4">"Musā bhante."|| ||</p>

					<p class="f4">"Ye pana te tucchaṃ musā vilapanti,||<br />
					sīlavanto vā||<br />
					te du-s-sīlā vā" ti?|| ||</p>

					<p class="f4">"Dussīlā bhante."|| ||</p>

					<p class="f4">"Ye pana te du-s-sīlā pāpa-dhammā micchā-paṭipannā vā te sammā-paṭipannā vā" ti?|| ||</p>

					<p class="f4">"Micchā-paṭipannā bhante."|| ||</p>

					<p class="f4">"Ye pana te micchā-paṭipannā micchā-diṭṭhikā vā te sammā-diṭṭhikā vā" ti?|| ||</p>

					<p class="f4">"Micchā-diṭṭhikā bhante."|| ||</p>

					<p class="f4">Ye pana te micchā-diṭṭhikā kallannu tesu pasiditun" ti?|| ||</p>

					<p class="f4">"No h'etaṃ bhante.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">3.</h4>

					<p class="f4">37. Acchariyaṃ bhante!|| ||</p>

					<p class="f4">Abbhutaṃ bhante!|| ||</p>

					<p class="f4">Atthi me bhante āvasathāgāraṃ,||<br />
					tattha atthi mañcakāni||<br />
					atthi āsanāni||<br />
					atthi udaka-maṇikoatthi,||<br />
					atthi tela-p-padīpo.|| ||</p>

					<p class="f4">Tattha yo samaṇo vā brāhmaṇo vā vāsaṃ upeti,||<br />
					tenāhaṃ yathā-satti yathā-balaṃ saṃvibhajāmi.|| ||</p>

					<p class="f4">Bhuta-pubbaṃ bhante, cattāro Satthāro nānā-diṭṭhikā nānākhantikā nānārucikā tasmiṃ āvasathāgāre vāsaṃ upagacchiṃsu.|| ||</p>

					<p class="f4 ctr">(i)</p>

					<p class="f4">38. Eko Satthā evaṃ-vādi evaṃ diṭṭhi:|| ||</p>

					<p class="f4">'N'atthi dinnaṃ,||<br />
					n'atthi yiṭṭhaṃ||<br />
					n'atthi hutaṃ,||<br />
					n'atthi sukaṭadukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samm'aggatā sammā-paṭipannā ye imañ ca lokaṃ paraṃ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4 ctr">(ii)</p>

					<p class="f4">39. Eko Satthā evaṃ-vādi evaṃ diṭṭhi:|| ||</p>

					<p class="f4">'Atthi dinnaṃ||<br />
					atthi <a id="pg349"><span class="f2 g"><b>[349]</b></span></a> yiṭṭhaṃ||<br />
					atthi hutaṃ||<br />
					atthi sukaṭadukkaṭānaṃ kammānaṃ phalaṃ vipāko,||<br />
					atthi ayaṃ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmanā samm'aggatā sammā-paṭipannā ye imañ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4 ctr">(iii)</p>

					<p class="f4">40. Eko Satthā evaṃvādī evaṃ diṭṭhi:|| ||</p>

					<p class="f4">'Karato||<br />
					kārayato||<br />
					chindato||<br />
					chedāpayato||<br />
					pacato||<br />
					pācayato||<br />
					socayato||<br />
					kilamayato||<br />
					phandato||<br />
					phandāpayato||<br />
					pāṇamatipātayato||<br />
					ādinnaṃ||<br />
					ādiyato||<br />
					sandhiṃ chindato||<br />
					nillopaṃ harato||<br />
					ekāgārikaṃ karoto||<br />
					paripanthe tiṭṭhato||<br />
					paradāraṃ gacchato||<br />
					musā bhaṇato||<br />
					na karato karīyati pāpaṃ.|| ||</p>

					<p class="f4">Khurapariyantena ce pi cakkena imissā paṭhaviyā pāṇe ekam maṃsakhalaṃ||<br />
					ekam maṃsapuñjaṃ kareyaya,||<br />
					n'atthi tato nidānaṃ pāpaṃ,||<br />
					n'atthi pāpassa āgamo.|| ||</p>

					<p class="f4">Dakkhiṇañ ce pi Gaṇgāya tīraṃ gaccheyya||<br />
					hananto||<br />
					ghātento||<br />
					chindanto||<br />
					chedāpento||<br />
					pacanto||<br />
					pācento||<br />
					n'atthi tato nidānaṃ pāpaṃ,||<br />
					n'atthi pāpassa āgamo.|| ||</p>

					<p class="f4">Uttarañ ce pi Gaṇgāya tīraṃ gaccheyya||<br />
					dadanto||<br />
					dāpento||<br />
					yajanto||<br />
					yājento||<br />
					n'atthi tato nidānaṃ puññaṃ,||<br />
					n'atthi puññassa āgamo||<br />
					dānena||<br />
					damena||<br />
					saññamena||<br />
					saccavajjena||<br />
					n'atthi puññaṃ||<br />
					n'atthi puññassa āgamo' ti.|| ||</p>

					<p class="f4 ctr">(iv)</p>

					<p class="f4">41. Eko Satthā evaṃvādī evaṃ-diṭṭhi:|| ||</p>

					<p class="f4">Karato||<br />
					kārayato||<br />
					chindato||<br />
					chedāpayato||<br />
					pacato||<br />
					pācayato||<br />
					socayato||<br />
					kilamayato||<br />
					phandato||<br />
					phandāpayato||<br />
					pāṇamatipātayato||<br />
					ādinnaṃ||<br />
					ādiyato||<br />
					sandhiṃ||<br />
					chindato||<br />
					nillopaṃ||<br />
					harato||<br />
					ekāgārikaṃ||<br />
					karoto paripanthe||<br />
					tiṭṭhato paradāraṃ <a id="pg350"><span class="f2 g"><b>[350]</b></span></a> gacchato||<br />
					musā bhaṇato karato||<br />
					karīyati pāpaṃ.|| ||</p>

					<p class="f4">Khurapariyantena ce pi cakkena imissā paṭhaviyā pāṇe ekam maṃsakhalaṃ ekam maṃsapuñjaṃ kareyya,||<br />
					atthi tato nidānaṃ pāpaṃ,||<br />
					atthi pāpassa āgamo.|| ||</p>

					<p class="f4">Dakkhiṇañ ce pi Gaṇgāya tīraṃ gaccheyya||<br />
					hananto||<br />
					ghātento||<br />
					jindanto||<br />
					chedāpento||<br />
					pacanto||<br />
					pācento||<br />
					atthi tato nidānaṃ pāpaṃ,||<br />
					atthi pāpassa āgamo.|| ||</p>

					<p class="f4">Dānena||<br />
					damena||<br />
					saññamena||<br />
					saccavajjena||<br />
					atthi puññaṃ||<br />
					atthi puññassa āgamo' ti.|| ||</p>

					<p class="f4">42. Tassa mayhaṃ bhante ahu-d-eva kaṇkhā ahu vicikicchā:|| ||</p>

					<p class="f4">'Ko su nāma imesaṃ bhavataṃ samaṇa-brāhmaṇānaṃ saccaṃ āha ko musā' ti?"|| ||</p>

					<p class="f4">"Alaṃ hi te gāmaṇī kaṇkhītuṃ,||<br />
					alaṃ vici-kicchituṃ,||<br />
					kaṇkhanīye ca pana te ṭhāne vicikicchā uppannā" ti.</p>

					<p class="f4">"Evaṃ pasanno haṃ Bhante Bhagavati,||<br />
					pahoti me Bhagavā tathā dhammaṃ desetuṃ yathā'haṃ imaṃ kaṇkhādhammaṃ pajaheyyan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">4.</h4>

					<p class="f4">43. Atthi gāmaṇi dhamma-samādhi||<br />
					tatra ce tvaṃ citta-samādhim paṭilabheyyāsi evaṃ tvam imaṃ kaṇkhā-dhammam pajaheyyāsi.|| ||</p>

					<p class="f4">Katamo ca gāmaṇi dhamma-samādhi?|| ||</p>

					<p class="f4 ctr">(i)</p>

					<p class="f4">44. Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu micchā-cārā-paṭivirato hoti<br />
					musā-vādam pahāya musā-vadā <a id="pg351"><span class="f2 g"><b>[351]</b></span></a> pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.|| ||</p>

					<p class="f4">Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato mettā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ mettā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">'N'atthi dinnaṃ,||<br />
					n'atthi yiṭṭhaṃ||<br />
					n'atthi hutaṃ,||<br />
					n'atthi sukaṭadukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samm'aggatā sammā-paṭipannā ye imañ ca lokaṃ paraṃ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma- <a id="pg352"><span class="f2 g"><b>[352]</b></span></a> samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p class="f4 ctr">(ii)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu  micchā-cārā-paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">45. Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato mettā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ mettā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">'Atthi dinnaṃ||<br />
					atthi yiṭṭhaṃ||<br />
					atthi hutaṃ||<br />
					atthi sukaṭadukkaṭānaṃ kammānaṃ phalaṃ vipāko,||<br />
					atthi ayaṃ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmanā samm'aggatā sammā-paṭipannā ye imañ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p class="f4 ctr">(iii)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu  micchā-cārā-paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">46. Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato mettā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ mettā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					<a id="pg353"><span class="f2 g"><b>[353]</b></span></a> avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">'Karato||<br />
					kārayato||<br />
					chindato||<br />
					chedāpayato||<br />
					pacato||<br />
					pācayato||<br />
					socayato||<br />
					kilamayato||<br />
					phandato||<br />
					phandāpayato||<br />
					pāṇamatipātayato||<br />
					ādinnaṃ||<br />
					ādiyato||<br />
					sandhiṃ chindato||<br />
					nillopaṃ harato||<br />
					ekāgārikaṃ karoto||<br />
					paripanthe tiṭṭhato||<br />
					paradāraṃ gacchato||<br />
					musā bhaṇato||<br />
					na karato karīyati pāpaṃ.|| ||</p>

					<p class="f4">Khurapariyantena ce pi cakkena imissā paṭhaviyā pāṇe ekam maṃsakhalaṃ||<br />
					ekam maṃsapuñjaṃ kareyaya,||<br />
					n'atthi tato nidānaṃ pāpaṃ,||<br />
					n'atthi pāpassa āgamo.|| ||</p>

					<p class="f4">Dakkhiṇañ ce pi Gaṇgāya tīraṃ gaccheyya||<br />
					hananto||<br />
					ghātento||<br />
					chindanto||<br />
					chedāpento||<br />
					pacanto||<br />
					pācento||<br />
					n'atthi tato nidānaṃ pāpaṃ,||<br />
					n'atthi pāpassa āgamo.|| ||</p>

					<p class="f4">Uttarañ ce pi Gaṇgāya tīraṃ gaccheyya||<br />
					dadanto||<br />
					dāpento||<br />
					yajanto||<br />
					yājento||<br />
					n'atthi tato nidānaṃ puññaṃ,||<br />
					n'atthi puññassa āgamo||<br />
					dānena||<br />
					damena||<br />
					saññamena||<br />
					saccavajjena||<br />
					n'atthi puññaṃ||<br />
					n'atthi puññassa āgamo' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p class="f4 ctr">(iv)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu micchā-cārā-paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">47. Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato mettā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					<a id="pg354"><span class="f2 g"><b>[354]</b></span></a> sabbattatāya||<br />
					sabbā-vantaṃ lokaṃ mettā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">Karato||<br />
					kārayato||<br />
					chindato||<br />
					chedāpayato||<br />
					pacato||<br />
					pācayato||<br />
					socayato||<br />
					kilamayato||<br />
					phandato||<br />
					phandāpayato||<br />
					pāṇamatipātayato||<br />
					ādinnaṃ||<br />
					ādiyato||<br />
					sandhiṃ||<br />
					chindato||<br />
					nillopaṃ||<br />
					harato||<br />
					ekāgārikaṃ||<br />
					karoto paripanthe||<br />
					tiṭṭhato paradāraṃ gacchato||<br />
					musā bhaṇato karato||<br />
					karīyati pāpaṃ.|| ||</p>

					<p class="f4">Khurapariyantena ce pi cakkena imissā paṭhaviyā pāṇe ekam maṃsakhalaṃ ekam maṃsapuñjaṃ kareyya,||<br />
					atthi tato nidānaṃ pāpaṃ,||<br />
					atthi pāpassa āgamo.|| ||</p>

					<p class="f4">Dakkhiṇañ ce pi Gaṇgāya tīraṃ gaccheyya||<br />
					hananto||<br />
					ghātento||<br />
					jindanto||<br />
					chedāpento||<br />
					pacanto||<br />
					pācento||<br />
					atthi tato nidānaṃ pāpaṃ,||<br />
					atthi pāpassa āgamo.|| ||</p>

					<p class="f4">Dānena||<br />
					damena||<br />
					saññamena||<br />
					saccavajjena||<br />
					atthi puññaṃ||<br />
					atthi puññassa āgamo' ti.|| ||</p>

					<p class="f4">Tassa mayhaṃ bhante ahu-d-eva kaṇkhā ahu vicikicchā:|| ||</p>

					<p class="f4">'Ko su nāma imesaṃ bhavataṃ samaṇa-brāhmaṇānaṃ saccaṃ āha ko musā' ti?"|| ||</p>

					<p class="f4">"Alaṃ hi te gāmaṇī kaṇkhītuṃ,||<br />
					alaṃ vici-kicchituṃ,||<br />
					kaṇkhanīye ca pana te ṭhāne vicikicchā uppannā" ti.</p>

					<p class="f4">"Evaṃ pasanno haṃ Bhante Bhagavati,||<br />
					pahoti me Bhagavā tathā dhammaṃ desetuṃ yathā'haṃ imaṃ kaṇkhādhammaṃ pajaheyyan" ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">5.</h4>

					<p class="f4 ctr">(i)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu micchā-cārā paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato karuṇā-sa- <a id="pg355"><span class="f2 g"><b>[355]</b></span></a> ha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ karuṇā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">'N'atthi dinnaṃ,||<br />
					n'atthi yiṭṭhaṃ||<br />
					n'atthi hutaṃ,||<br />
					n'atthi sukaṭadukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samm'aggatā sammā-paṭipannā ye imañ ca lokaṃ paraṃ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p class="f4 ctr">(ii)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu  micchā-cārā-paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">49. Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato karuṇā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ upekkhā-saha-gatena cetasā||<br />
					vipulena||<br />
					mahaggatena||<br />
					<a id="pg356"><span class="f2 g"><b>[356]</b></span></a> appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">'Atthi dinnaṃ||<br />
					atthi yiṭṭhaṃ||<br />
					atthi hutaṃ||<br />
					atthi sukaṭadukkaṭānaṃ kammānaṃ phalaṃ vipāko,||<br />
					atthi ayaṃ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmanā samm'aggatā sammā-paṭipannā ye imañ ca lokaṃ parañ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p class="f4 ctr">(iii)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu  micchā-cārā-paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">50. Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato karuṇā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ upekkhā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">'Karato||<br />
					kārayato||<br />
					chindato||<br />
					chedāpayato||<br />
					pacato||<br />
					pācayato||<br />
					socayato||<br />
					kilamayato||<br />
					phandato||<br />
					phandāpayato||<br />
					pāṇamatipātayato||<br />
					ādinnaṃ||<br />
					ādiyato||<br />
					sandhiṃ chindato||<br />
					nillopaṃ harato||<br />
					ekāgārikaṃ karoto||<br />
					paripanthe tiṭṭhato||<br />
					paradāraṃ gacchato||<br />
					musā bhaṇato||<br />
					na karato karīyati <a id="pg357"><span class="f2 g"><b>[357]</b></span></a> pāpaṃ.|| ||</p>

					<p class="f4">Khurapariyantena ce pi cakkena imissā paṭhaviyā pāṇe ekam maṃsakhalaṃ||<br />
					ekam maṃsapuñjaṃ kareyaya,||<br />
					n'atthi tato nidānaṃ pāpaṃ,||<br />
					n'atthi pāpassa āgamo.|| ||</p>

					<p class="f4">Dakkhiṇañ ce pi Gaṇgāya tīraṃ gaccheyya||<br />
					hananto||<br />
					ghātento||<br />
					chindanto||<br />
					chedāpento||<br />
					pacanto||<br />
					pācento||<br />
					n'atthi tato nidānaṃ pāpaṃ,||<br />
					n'atthi pāpassa āgamo.|| ||</p>

					<p class="f4">Uttarañ ce pi Gaṇgāya tīraṃ gaccheyya||<br />
					dadanto||<br />
					dāpento||<br />
					yajanto||<br />
					yājento||<br />
					n'atthi tato nidānaṃ puññaṃ,||<br />
					n'atthi puññassa āgamo||<br />
					dānena||<br />
					damena||<br />
					saññamena||<br />
					saccavajjena||<br />
					n'atthi puññaṃ||<br />
					n'atthi puññassa āgamo' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p class="f4 ctr">(iv)</p>

					<p class="f4"><i>Idha gāmaṇi ariya-sāvako pāṇ-ā-tipātam pahāya pāṇ-ā-tipātā paṭivirato hoti||<br />
					adinn'ādānam pahāya adinn'ādānā paṭivirato hoti||<br />
					kāmesu micchā-cāram pahāya kāmesu  micchā-cārā-paṭivirato hoti<br />
					musā-vādam pahāya musā-vadā pativirato hoti||<br />
					pisuṇaṃ vācam pahāya pisuṇāya vācāya paṭivirato hoti||<br />
					pharusaṃ vācam pāhāya pharusāya vācāya paṭivirato hoti||<br />
					sampha-p-palāpam pahāya sampha-p-palāpā paṭivirato hoti||<br />
					abhijjham pahāya anabhijjhālu hoti||<br />
					vyāpāda-dosam pahāya avyāpanna-citto hoti||<br />
					micchā-diṭṭhim pahāya sammā-diṭṭhiko hoti.</i>|| ||</p>

					<p class="f4">51. Sa kho so gāmaṇi, ariya-sāvako||<br />
					evaṃ vigat-ā-bhijjho||<br />
					vigata-vyāpādo||<br />
					asa-m-mūḷho sampajāno||<br />
					patissato karuṇā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ;||<br />
					iti uddham adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ upekkhā-saha-gatena cetasā||<br />
					vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.</p>

					<p class="f4">So iti paṭisañcikkhati:|| ||</p>

					<p class="f4">Yvāyaṃ Satthā evaṃ vādī evaṃ diṭṭhi:|| ||</p>

					<p class="f4">Karato||<br />
					kārayato||<br />
					chindato||<br />
					chedāpayato||<br />
					pacato||<br />
					pācayato||<br />
					socayato||<br />
					kilamayato||<br />
					phandato||<br />
					phandāpayato||<br />
					pāṇamatipātayato||<br />
					ādinnaṃ||<br />
					ādiyato||<br />
					sandhiṃ||<br />
					chindato||<br />
					<a id="pg358"><span class="f2 g"><b>[358]</b></span></a> nillopaṃ||<br />
					harato||<br />
					ekāgārikaṃ||<br />
					karoto paripanthe||<br />
					tiṭṭhato paradāraṃ gacchato||<br />
					musā bhaṇato karato||<br />
					karīyati pāpaṃ.|| ||</p>

					<p class="f4">Khurapariyantena ce pi cakkena imissā paṭhaviyā pāṇe ekam maṃsakhalaṃ ekam maṃsapuñjaṃ kareyya,||<br />
					atthi tato nidānaṃ pāpaṃ,||<br />
					atthi pāpassa āgamo.|| ||</p>

					<p class="f4">Dakkhiṇañ pi ce Gaṇgāya tīraṃ gaccheyya||<br />
					hananto||<br />
					ghātento||<br />
					jindanto||<br />
					chedāpento||<br />
					pacanto||<br />
					pācento||<br />
					atthi tato nidānaṃ pāpaṃ,||<br />
					atthi pāpassa āgamo.|| ||</p>

					<p class="f4">Uttarañ ce pi Gaṇgāya tīraṃ gaccheyya||<br />
					dadanto||<br />
					dāpento||<br />
					yajanto||<br />
					yājento||<br />
					n'atthi tato nidānaṃ puññaṃ,||<br />
					n'atthi puññassa āgamo||<br />
					dānena||<br />
					damena||<br />
					saññamena||<br />
					saccavajjena||<br />
					n'atthi puññaṃ||<br />
					n'atthi puññassa āgamo' ti.|| ||</p>

					<p class="f4">Sa ce tassa bhoto Satthuno saccaṃ vacanaṃ, apaṇṇakatāya mayhaṃ: yo haṃ na kiñci vyābādhemi tasaṃ vā thāvaraṃ vā, ubhayam ettha kaṭa-g-gāho,||<br />
					yañc'amhi kāyena saṃvuto vācāya saṃvuto manasā saṃvuto,||<br />
					yañ ca kāyassa bhedā param maraṇā sugatiṃ saggaṃ lokaṃ upapajjissāmīti,||<br />
					tassa pāmojjaṃ jāyati,||<br />
					pamuditassa pīti jāyati,||<br />
					pīti-manassa kāyo passambhati,||<br />
					passaddha-kāyo sukhaṃ vediyati, sukhino cittaṃ samādhiyati.|| ||</p>

					<p class="f4">Ayaṃ kho so gāmaṇi, dhamma-samādhī||<br />
					tatra ce tvaṃ citta-samādhiṃ paṭilabheyyāsi,||<br />
					evaṃ tvaṃ imaṃ kaṇkhādhammaṃ pajaheyyāsi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaṃ vutte Pāṭaliyo gāmaṇī Bhagavantaṃ etad avoca:|| ||</p>

					<p class="f4">"Abhikkantaṃ bhante,||<br />
					abhikkantaṃ bhante,||<br />
					seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya||<br />
					mūḷahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="f4 ctr">Gāmaṇi Vvagga Paṭhamo</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>