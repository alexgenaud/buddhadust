<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 69. Upasena has been bitten by a snake and wishes to die outdoors. He is taken out and before he dies is questioned by Sāriputta as to why it is that he shows no change in his sense-faculties or countenance. Upasena declares that there is not in him any idea of I-making or mine-making with regard to the senses." />
<title>SN 4 35 069: Upasena Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsako Dutiyo<br />
					2. Migajāla Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p69">Sutta 69</a></h4>

					<h1>Upasena Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg40"><span class="f2 g"><b>[40]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.069.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.069.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.069.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā ca Sāriputto āyasmā ca Upaseno Rājagahe viharanti||<br />
					sītavane sappasoṇḍika pabbhāre.|| ||</p>

					<p class="f4">Tena kho pana samayena āyasmato upasenassa kāye āsiviso patito hoti.|| ||</p>

					<p class="f4">Atha kho āyasmā upaseno bhikkhū āmantesi:|| ||</p>

					<p class="f4">"Etha me āvuso,||<br />
					imaɱ kāyaɱ mañcakaɱ āropetvā bahiddhā nīharatha,||<br />
					purāyaɱ kāyo idh'eva vikirati||<br />
					seyyathā pi bhusamuṭṭhi" ti.|| ||</p>

					<p class="f4">Evaɱ vutte āyasmā Sāriputto āyasmantaɱ Upasenaɱ etad avoca:|| ||</p>

					<p class="f4">"Na kho pana mayaɱ passāma āyasmato Upasenassa kāyassa vā aññathattaɱ indriyānaɱ vā vipariṇāmaɱ.|| ||</p>

					<p class="f4">Atha pan'āyasmā Upaseno evam āha:|| ||</p>

					<p class="f4">"Etha me āvuso imaɱ kāyaɱ mañcakaɱ āropetvā bahiddhā nīharatha,||<br />
					purāyaɱ kāyo idh'eva vikirati||<br />
					seyyathā pi bhusamuṭṭhi ti.|| ||</p>

					<p class="f4">Yassa nūna āvuso Sāriputta evam assa:|| ||</p>

					<p class="f4">'Ahaɱ cakkhun' ti vā||<br />
					'mama cakkhun' ti vā,||<br />
					'ahaɱ sotan' ti vā||<br />
					'mama sotan' ti vā,||<br />
					'ahaɱ ghānan' ti vā||<br />
					'mama ghānan' ti vā,||<br />
					'ahaɱ jivhā' ti vā||<br />
					'mama jivhā' ti vā,||<br />
					'ahaɱ kāyo' ti vā||<br />
					'mama kāyo' ti vā,||<br />
					'ahaɱ mano' ti vā||<br />
					'mama mano' ti vā,||<br />
					tassa nūna āvuso Sāriputta siyā kāyassa vā||<br />
					aññathattaɱ indriyānaɱ vā||<br />
					vipariṇāmo.|| ||</p>

					<p class="f4">Mayhañ ca kho āvuso Sāriputta na evaɱ hoti:|| ||</p>

					<p class="f4"><a id="pg41"><span class="f2 g"><b>[41]</b></span></a> 'Ahaɱ cakkhun' ti vā||<br />
					'mama cakkhun' ti vā,||<br />
					'ahaɱ sotan' ti vā||<br />
					'mama sotan' ti vā,||<br />
					'ahaɱ ghānan' ti vā||<br />
					'mama ghānan' ti vā,||<br />
					'ahaɱ jivhā' ti vā||<br />
					'mama jivhā' ti vā,||<br />
					'ahaɱ kāyo' ti vā||<br />
					'mama kāyo' ti vā,||<br />
					'ahaɱ mano' ti vā||<br />
					'mama mano' ti vā,||<br />
					tassa mayhaɱ āvuso Sāriputta kiɱ kāyassa vā||<br />
					aññathattaɱ bhavissati indriyānaɱ vā||<br />
					vipariṇāmo" ti?|| ||</p>

					<p class="f4">"Tathā hi panāyasmato Upasenassa dīgha-rattaɱ ahaɱ-kāra-mamiɱ-kāra-mān-ā-nusayā susamūhatā,||<br />
					tasmā yasmato Upasenassa na evaɱ hoti:|| ||</p>

					<p class="f4">'Ahaɱ cakkhun' ti vā||<br />
					'mama cakkhun' ti vā,||<br />
					'ahaɱ sotan' ti vā||<br />
					'mama sotan' ti vā,||<br />
					'ahaɱ ghānan' ti vā||<br />
					'mama ghānan' ti vā,||<br />
					'ahaɱ jivhā' ti vā||<br />
					'mama jivhā' ti vā,||<br />
					'ahaɱ kāyo' ti vā||<br />
					'mama kāyo' ti vā,||<br />
					'ahaɱ mano' ti vā||<br />
					'mama mano' ti vā" ti.|| ||</p>

					<p class="f4">Atha kho te bhikkhu āyasmato Upasenassa kāyaɱ mañcakaɱ āropetvā bahiddhā nīhariɱsu.|| ||</p>

					<p class="f4">Atha kho āyasmato upasenassa kāyo tatth'eva vikiri||<br />
					seyyathā pi bhusamuṭṭhi ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>