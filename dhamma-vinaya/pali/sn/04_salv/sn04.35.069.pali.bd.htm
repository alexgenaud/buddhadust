<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 69. Upasena has been bitten by a snake and wishes to die outdoors. He is taken out and before he dies is questioned by Sāriputta as to why it is that he shows no change in his sense-faculties or countenance. Upasena declares that there is not in him any idea of I-making or mine-making with regard to the senses." />
<title>SN 4 35 069: Upasena Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					2. Migajāla Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p69">Sutta 69</a></h4>

					<h1>Upasena Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg40"><span class="f2 g"><b>[40]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.069.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.069.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.069.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā ca Sāriputto āyasmā ca Upaseno Rājagahe viharanti||<br />
					sītavane sappasoṇḍika pabbhāre.|| ||</p>

					<p class="f4">Tena kho pana samayen'āyasmato upasenassa kāye āsiviso patito hoti.|| ||</p>

					<p class="f4">Atha kho āyasmā upaseno bhikkhū āmantesi:|| ||</p>

					<p class="f4">"Etha me āvuso,||<br />
					imaṃ kāyaṃ mañcakaṃ āropetvā bahiddhā nīharatha,||<br />
					purāyaṃ kāyo idh'eva vikirati||<br />
					seyyathā pi bhusamuṭṭhi" ti.|| ||</p>

					<p class="f4">Evaṃ vutte āyasmā Sāriputto āyasmantaṃ Upasenaṃ etad avoca:|| ||</p>

					<p class="f4">"Na kho pana mayaṃ passāma āyasmato Upasenassa kāyassa vā aññathattaṃ indriyānaṃ vā vipariṇāmaṃ.|| ||</p>

					<p class="f4">Atha pan'āyasmā Upaseno evam āha:|| ||</p>

					<p class="f4">'Etha me āvuso imaṃ kāyaṃ mañcakaṃ āropetvā bahiddhā nīharatha,||<br />
					purāyaṃ kāyo idh'eva vikirati||<br />
					seyyathā pi bhusamuṭṭhi' ti" ti.|| ||</p>

					<p class="ctr c">&#9632;</p>

					<p class="f4">"Yassa nūna āvuso Sāriputta evam assa:|| ||</p>

					<p class="f4">'Ahaṃ cakkhun' ti vā||<br />
					'mama cakkhun' ti vā||<br />
					'ahaṃ sotan' ti vā||<br />
					'mama sotan' ti vā||<br />
					'ahaṃ ghānan' ti vā||<br />
					'mama ghānan' ti vā||<br />
					'ahaṃ jivhā' ti vā||<br />
					'mama jivhā' ti vā||<br />
					'ahaṃ kāyo' ti vā||<br />
					'mama kāyo' ti vā||<br />
					'ahaṃ mano' ti vā||<br />
					'mama mano' ti vā||<br />
					tassa nūna āvuso Sāriputta siyā kāyassa vā||<br />
					aññathattaṃ indriyānaṃ vā||<br />
					vipariṇāmo.|| ||</p>

					<p class="f4">Mayhañ ca kho āvuso Sāriputta na evaṃ <a id="pg41"><span class="f2 g"><b>[41]</b></span></a> hoti:|| ||</p>

					<p class="f4">'Ahaṃ cakkhun' ti vā||<br />
					'mama cakkhun' ti vā||<br />
					'ahaṃ sotan' ti vā||<br />
					'mama sotan' ti vā||<br />
					'ahaṃ ghānan' ti vā||<br />
					'mama ghānan' ti vā||<br />
					'ahaṃ jivhā' ti vā||<br />
					'mama jivhā' ti vā||<br />
					'ahaṃ kāyo' ti vā||<br />
					'mama kāyo' ti vā||<br />
					'ahaṃ mano' ti vā||<br />
					'mama mano' ti vā||<br />
					tassa mayhaṃ āvuso Sāriputta kiṃ kāyassa vā||<br />
					aññathattaṃ bhavissati indriyānaṃ vā||<br />
					vipariṇāmo" ti?|| ||</p>

					<p class="ctr c">&#9632;</p>

					<p class="f4">"Tathā hi pan'āyasmato Upasenassa dīgha-rattaṃ ahaṃ-kāra-mamiṃ-kāra-mān-ā-nusayā susamūhatā,||<br />
					tasmā yasmato Upasenassa na evaṃ hoti:|| ||</p>

					<p class="f4">'Ahaṃ cakkhun' ti vā||<br />
					'mama cakkhun' ti vā||<br />
					'ahaṃ sotan' ti vā||<br />
					'mama sotan' ti vā||<br />
					'ahaṃ ghānan' ti vā||<br />
					'mama ghānan' ti vā||<br />
					'ahaṃ jivhā' ti vā||<br />
					'mama jivhā' ti vā||<br />
					'ahaṃ kāyo' ti vā||<br />
					'mama kāyo' ti vā||<br />
					'ahaṃ mano' ti vā||<br />
					'mama mano' ti vā" ti.|| ||</p>

					<p class="f4">Atha kho te bhikkhu āyasmato Upasenassa kāyaṃ mañcakaṃ āropetvā bahiddhā nīhariṃsu.|| ||</p>

					<p class="f4">Atha kho āyasmato Upasenassa kāyo tatth'eva vikiri||<br />
					seyyathā pi bhusamuṭṭhi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>