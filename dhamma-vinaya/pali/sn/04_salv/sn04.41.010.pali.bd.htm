<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 10. The dying moments of Citta the householder, his vision and his instructions to his friends and relatives." />
<title>SN 4 41 10: Gilāna-Dassana Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					41. Citta Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p10">Sutta 10</a></h4>

					<h1>Gilāna-Dassana Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg302"><span class="f2 g"><b>[302]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.010.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.010.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Tena kho pana samayena Citto gahapati ābādhiko hoti||<br />
					dukkhito bāḷha-gilāno.|| ||</p>

					<p class="f4">Atha kho sambahulā ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					saŋgamma samāgamma||<br />
					Cittaɱ gahapatiɱ etad avocuɱ:|| ||</p>

					<p class="f4">"Paṇidhehi gahapati:|| ||</p>

					<p class="f4">'Anāgatam addhānaɱ rājā assaɱ cakka-vattī'" ti.|| ||</p>

					<p class="f4">Evaɱ vutte Citto gahapati tā ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					etad avoca:|| ||</p>

					<p class="f4">"Tam pi aniccaɱ,||<br />
					tam pi addhuvaɱ||<br />
					tam pi pahāya gamanīyan" ti.|| ||</p>

					<p class="f4">Evaɱ vutte Cittassa gahapatino mitt-ā-maccā ñātisā-lohitā||<br />
					<a id="pg303"><span class="f2 g"><b>[303]</b></span></a> Cittaɱ gahapatiɱ etad avocuɱ:|| ||</p>

					<p class="f4">"Satiɱ ayya-putta upaṭṭhapehi mā vippalapī" ti.|| ||</p>

					<p class="f4">"Kinnāhaɱ vadāmi yaɱ maɱ tumhe evaɱ vadetha:|| ||</p>

					<p class="f4">'Sati ayya putta upaṭṭhapehi mā vippalapī' ti" ti?|| ||</p>

					<p class="f4">"Evaɱ kho tvaɱ ayya-putta vadesi:|| ||</p>

					<p class="f4">'Tam pi aniccaɱ,||<br />
					tam pi addhuvaɱ||<br />
					tam pi pahāya gamanīyan' ti" ti.|| ||</p>

					<p class="f4">"Tathā hi pana maɱ ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					evam āhaɱsu:|| ||</p>

					<p class="f4">'Paṇidhehi gahapati anāgatam addhānaɱ rājā assaɱ catkavattī' ti.|| ||</p>

					<p class="f4">Tāsāhaɱ evaɱ vadāmi:|| ||</p>

					<p class="f4">'Tam pi aniccaɱ,||<br />
					tam pi addhuvaɱ||<br />
					tam pi pahāya gamanīyan' ti" ti.|| ||</p>

					<p class="f4">"Kinte ayya-putta ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					attha-vasaɱ sampassamānā evam āhaɱsu:|| ||</p>

					<p class="f4">'Paṇidhehi gahapati anāgatam addhānaɱ rājā assaɱ cakka-vattī' ti" ti?|| ||</p>

					<p class="f4">"Tāsaɱ kho ārāma-devatānaɱ||<br />
					vana-devatānaɱ||<br />
					rukkha-devatānaɱ||<br />
					osadhī tiṇa vanaspatīsu adhivatthānaɱ devatānaɱ||<br />
					evaɱ hoti:|| ||</p>

					<p class="f4">'Ayaɱ kho Citto gahapati sīlavā kalyāṇa-dhammo,||<br />
					sace paṇidahissati:|| ||</p>

					<p class="f4">"Anāgatam addhānaɱ rājā assaɱ cakka-vattī" ti,|| ||</p>

					<p class="f4">Ijjhissati sīla-vato ceto-paṇidhi,||<br />
					visuddhattā,||<br />
					dhammiko dhammikaɱ phalaɱ,||<br />
					anusarissatī' ti.|| ||</p>

					<p class="f4">Imaɱ kho ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					attha-vasaɱ sampassamānā evam āhaɱsu:|| ||</p>

					<p class="f4">"Paṇidhehi gahapati anāgatam addhānaɱ rājā assaɱ cakka-vattī" ti,||<br />
					tāsāhaɱ evaɱ vadāmi:|| ||</p>

					<p class="f4">"Tam pi aniccaɱ,||<br />
					tam pi addhuvaɱ||<br />
					tam pi pahāya gamanīyan" ti' ti" ti.|| ||</p>

					<p class="f4">"Tena hi ayya-putta amhe pi ovadehī" ti.|| ||</p>

					<p class="f4">"Tasmā ti ha vo evaɱ sikkhitabbaɱ:|| ||</p>

					<p class="f4"><a id="pg304"><span class="f2 g"><b>[304]</b></span></a> 'Buddhe avecca-p-pasādena samannāgatā bhavissāma:|| ||</p>

					<p class="f4">"Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā" ti.|| ||</p>

					<p class="f4">Dhamme avecca-p-pasādena samannāgatā bhavissāma:|| ||</p>

					<p class="f4">"Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaɱ||<br />
					veditabbo viññūhī" ti.|| ||</p>

					<p class="f4">Saŋghe avecca-p-pasādena samannāgatā bhavissāma:|| ||</p>

					<p class="f4">"Su-paṭi-panno Bhagavato sāvaka-saŋgho,||<br />
					uju-paṭi-panno Bhagavato sāvaka-saŋgho,||<br />
					ñāya-paṭi-panno Bhagavato sāvaka-saŋgho,||<br />
					sāmīci-paṭi-panno Bhagavato sāvaka-saŋgho,||<br />
					yad idaɱ cattāri purisa-yugāni||<br />
					aṭṭhapurisa-puggalā||<br />
					esa Bhagavato sāvaka-saŋgho||<br />
					āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraɱ puñña-k-khettaɱ lokassā"' ti.|| ||</p>

					<p class="f4">Yaɱ kho pana kiñci kule deyya-dhammaɱ sabbantaɱ appaṭivibhattaɱ bhavissati sīlavantehi kalyāṇa-dhammehī" ti.|| ||</p>

					<p class="f4">Evaɱ hi vo sikkhitabban" ti.|| ||</p>

					<p class="f4">Atha kho Citto gahapati mitt-ā-macce ñātisālohite Buddhe ca dhamme ca saŋghe ca pasāde cāge ca samāda-petvā kālam akāsīti.|| ||</p>

					<p>&nbsp;</p>

					<p class="ctr">Citta Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>