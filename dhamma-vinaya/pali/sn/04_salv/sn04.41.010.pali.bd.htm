<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 10. The dying moments of Citta the householder, his vision and his instructions to his friends and relatives." />
<title>SN 4 41 10: Gilāna-Dassana Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					41. Citta Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p10">Sutta 10</a></h4>

					<h1>Gilāna-Dassana Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg302"><span class="f2 g"><b>[302]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.010.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.010.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Tena kho pana samayena Citto gahapati ābādhiko hoti||<br />
					dukkhito bāḷha-gilāno.|| ||</p>

					<p class="f4">Atha kho sambahulā ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					saṇgamma samāgamma||<br />
					Cittaṃ gahapatiṃ etad avocuṃ:|| ||</p>

					<p class="f4">"Paṇidhehi gahapati:|| ||</p>

					<p class="f4">'Anāgatam addhānaṃ rājā assaṃ cakka-vattī'" ti.|| ||</p>

					<p class="f4">Evaṃ vutte Citto gahapati tā ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					etad avoca:|| ||</p>

					<p class="f4">"Tam pi aniccaṃ,||<br />
					tam pi addhuvaṃ||<br />
					tam pi pahāya gamanīyan" ti.|| ||</p>

					<p class="f4">Evaṃ vutte Cittassa gahapatino mitt-ā-maccā ñātisā-lohitā||<br />
					<a id="pg303"><span class="f2 g"><b>[303]</b></span></a> Cittaṃ gahapatiṃ etad avocuṃ:|| ||</p>

					<p class="f4">"Satiṃ ayya-putta upaṭṭhapehi mā vippalapī" ti.|| ||</p>

					<p class="f4">"Kinn-ā-haṃ vadāmi yaṃ maṃ tumhe evaṃ vadetha:|| ||</p>

					<p class="f4">'Sati ayya putta upaṭṭhapehi mā vippalapī' ti" ti?|| ||</p>

					<p class="f4">"Evaṃ kho tvaṃ ayya-putta vadesi:|| ||</p>

					<p class="f4">'Tam pi aniccaṃ,||<br />
					tam pi addhuvaṃ||<br />
					tam pi pahāya gamanīyan' ti" ti.|| ||</p>

					<p class="f4">"Tathā hi pana maṃ ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					evam āhaṃsu:|| ||</p>

					<p class="f4">'Paṇidhehi gahapati anāgatam addhānaṃ rājā assaṃ catkavattī' ti.|| ||</p>

					<p class="f4">Tāsāhaṃ evaṃ vadāmi:|| ||</p>

					<p class="f4">'Tam pi aniccaṃ,||<br />
					tam pi addhuvaṃ||<br />
					tam pi pahāya gamanīyan' ti" ti.|| ||</p>

					<p class="f4">"Kinte ayya-putta ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					attha-vasaṃ sampassamānā evam āhaṃsu:|| ||</p>

					<p class="f4">'Paṇidhehi gahapati anāgatam addhānaṃ rājā assaṃ cakka-vattī' ti" ti?|| ||</p>

					<p class="f4">"Tāsaṃ kho ārāma-devatānaṃ||<br />
					vana-devatānaṃ||<br />
					rukkha-devatānaṃ||<br />
					osadhī tiṇa vanaspatīsu adhivatthānaṃ devatānaṃ||<br />
					evaṃ hoti:|| ||</p>

					<p class="f4">'Ayaṃ kho Citto gahapati sīlavā kalyāṇa-dhammo,||<br />
					sace paṇidahissati:|| ||</p>

					<p class="f4">"Anāgatam addhānaṃ rājā assaṃ cakka-vattī" ti,|| ||</p>

					<p class="f4">Ijjhissati sīla-vato ceto-paṇidhi,||<br />
					visuddhattā,||<br />
					dhammiko dhammikaṃ phalaṃ,||<br />
					anusarissatī' ti.|| ||</p>

					<p class="f4">Imaṃ kho ārāma-devatā||<br />
					vana-devatā||<br />
					rukkha-devatā||<br />
					osadhī tiṇa vanaspatīsu adhivatthā devatā||<br />
					attha-vasaṃ sampassamānā evam āhaṃsu:|| ||</p>

					<p class="f4">"Paṇidhehi gahapati anāgatam addhānaṃ rājā assaṃ cakka-vattī" ti,||<br />
					tāsāhaṃ evaṃ vadāmi:|| ||</p>

					<p class="f4">"Tam pi aniccaṃ,||<br />
					tam pi addhuvaṃ||<br />
					tam pi pahāya gamanīyan" ti' ti" ti.|| ||</p>

					<p class="f4">"Tena hi ayya-putta amhe pi ovadehī" ti.|| ||</p>

					<p class="f4">"Tasmātiha vo evaṃ sikkhitabbaṃ:|| ||</p>

					<p class="f4"><a id="pg304"><span class="f2 g"><b>[304]</b></span></a> 'Buddhe avecca-p-pasādena samannāgatā bhavissāma:|| ||</p>

					<p class="f4">"Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā" ti.|| ||</p>

					<p class="f4">Dhamme avecca-p-pasādena samannāgatā bhavissāma:|| ||</p>

					<p class="f4">"Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ||<br />
					veditabbo viññūhī" ti.|| ||</p>

					<p class="f4">Saṇghe avecca-p-pasādena samannāgatā bhavissāma:|| ||</p>

					<p class="f4">"Su-paṭipanno Bhagavato sāvaka-saṇgho,||<br />
					uju-paṭipanno Bhagavato sāvaka-saṇgho,||<br />
					ñāya-paṭipanno Bhagavato sāvaka-saṇgho,||<br />
					sāmīci-paṭipanno Bhagavato sāvaka-saṇgho,||<br />
					yad idaṃ cattāri purisa-yugāni||<br />
					aṭṭhapurisa-puggalā||<br />
					esa Bhagavato sāvaka-saṇgho||<br />
					āhuneyyo||<br />
					pāhuneyyo||<br />
					dakkhiṇeyyo||<br />
					añjali-karaṇīyo||<br />
					anuttaraṃ puñña-k-khettaṃ lokassā"' ti.|| ||</p>

					<p class="f4">Yaṃ kho pana kiñci kule deyya-dhammaṃ sabbantaṃ appaṭivibhattaṃ bhavissati sīlavantehi kalyāṇa-dhammehī" ti.|| ||</p>

					<p class="f4">Evaṃ hi vo sikkhitabban" ti.|| ||</p>

					<p class="f4">Atha kho Citto gahapati mitt-ā-macce ñātisālohite Buddhe ca dhamme ca saṇghe ca pasāde cāge ca samāda-petvā kālam akāsīti.|| ||</p>

					<p>&nbsp;</p>

					<p class="ctr">Citta Vagga Paṭhama</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>