<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 37, Chapter 1, Sutta 30. The power of ethical conduct is shown to be stronger than all the other powers combined." />
<title>SN 4.37.30: Nāsenti Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					37. Mātugāma Saṃyutta<br />
					3. Tatiya Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_37_matugamasamyutta.htm#p30">Sutta 30</a></h4>

					<h1>Nāsenti Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg247"><span class="f2 g"><b>[247]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.37.030.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.37.030.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Pañc'imāni bhikkhave mātu-gāmassa balāni.|| ||</p>

					<p class="f4">Katamāni pañca?|| ||</p>

					<p class="f4">Rūpa-balaṃ,||<br />
					bhoga-balaṃ,||<br />
					ñāti-balaṃ,||<br />
					putta-balaṃ,||<br />
					sīla-balaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg248"><span class="f2 g"><b>[248]</b></span></a> Rūpa-balena ca bhikkhave mātu-gāmo samannāgato hoti||<br />
					na ca sīla-balena.|| ||</p>

					<p class="f4">Nāsenteva naṃ kule na vāsenti.|| ||</p>

					<p class="f4">Rūpa-balena ca bhikkhave mātu-gāmo samannāgato hoti||<br />
					bhoga-balena ca||<br />
					na ca sīla-balena.|| ||</p>

					<p class="f4">Nāsenteva naṃ kule na vāsenti.|| ||</p>

					<p class="f4">Rūpa-balena ca bhikkhave mātu-gāmo samannāgato hoti||<br />
					bhoga-balena ca||<br />
					ñāti-balena ca,||<br />
					na ca sīla-balena.|| ||</p>

					<p class="f4">Nāsenteva naṃ kule na vāsenti.|| ||</p>

					<p class="f4">Rūpa-balena ca bhikkhave mātu-gāmo samannāgato hoti||<br />
					bhoga-balena ca||<br />
					rūpa-balena ca||<br />
					putta-balena ca||<br />
					na ca sīla-balena.|| ||</p>

					<p class="f4">Nāsenteva naṃ kule na vāsenti.|| ||</p>

					<p class="ctr c">&#9632;</p>

					<p class="f4">Yato ca kho bhikkhave mātu-gāmo rūpa-balena samannāgato hoti||<br />
					bhoga-balena ca||<br />
					rūpa-balena ca||<br />
					putta-balena ca||<br />
					sīla balena ca.|| ||</p>

					<p class="f4">Vāsentava naṃ kule na nāsenti.|| ||</p>

					<p class="ctr c">&#9632;</p>

					<p class="f4">Sīla-balena ca bhikkhave mātu-gāmo samannāgato hoti||<br />
					na ca rūpa-balena.|| ||</p>

					<p class="f4">Vāsentava naṃ kule na nāsenti.|| ||</p>

					<p class="f4">Sīla-balena ca bhikkhave mātu-gāmo samannāgato hoti||<br />
					na ca bhoga-balena.|| ||</p>

					<p class="f4">Vāsentava naṃ kule na nāsenti.|| ||</p>

					<p class="f4">Sīla-balena ca bhikkhave mātu-gāmo samannāgato hoti||<br />
					na ca rūpa-balena.|| ||</p>

					<p class="f4">Vāsentava naṃ kule na nāsenti.|| ||</p>

					<p class="f4">Sīla-balena ca bhikkhave mātu-gāmo samannāgato hoti||<br />
					na ca putta-balena.|| ||</p>

					<p class="f4">Vāsentava naṃ kule na nāsenti.|| ||</p>

					<p class="f4">Imāni kho bhikkhave pañca mātu-gāmassa balānī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>