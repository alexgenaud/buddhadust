<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 70. The venerable Upavana inquires about the description of the Dhamma as being within view, timeless, come-see-able, leading-on, individually to be experienced by the cognizant." />
<title>SN 4 35 070: Upavana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsako Dutiyo<br />
					2. Migajāla Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p70">Sutta 70</a></h4>

					<h1>Upavāṇa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg41"><span class="f2 g"><b>[41]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.070.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.070.bodh.wp.htm#p1">bodh</a>]</span> Atha kho āyasmā Upavāṇo yena bhagavā tenupasaŋkami.|| ||</p>

					<p class="f4">Upasan-kamitvā bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Upavāṇo bhagavantaɱ etad avoca:|| ||</p>

					<p class="f4">Sandiṭṭhiko dhammo!|| ||</p>

					<p class="f4">Sandiṭṭhiko dhammo' ti||<br />
					bhante vuccati.|| ||</p>

					<p class="f4">Kittāvatā nu kho bhante sandiṭṭhiko dhammo hoti,||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhī" ti?|| ||</p>

					<p class="f4">Idha pana Upavāṇa bhikkhu cakkhunā rūpaɱ disvā rūpa-paṭisaɱvedī ca hoti||<br />
					rūpa-rāga-paṭisaɱvedī ca.|| ||</p>

					<p class="f4">Santañ ca ajjhattaɱ rūpesu rāgaɱ:|| ||</p>

					<p class="f4">'Atthi me ajjhattaɱ rūpesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu cakkhunā rūpaɱ disvā rūpa-paṭisaɱvedī ca hoti,||<br />
					rūpa-rāga-paṭisaɱvedīca||<br />
					santañ ca ajjhattaɱ rūpesu rāgaɱ||<br />
					'Atthi me ajjhattaɱ rūpesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4"><a id="pg42"><span class="f2 g"><b>[42]</b></span></a> Puna ca paraɱ Upavāṇa bhikkhu sotena saddaɱ sutvā sadda-paṭisaɱvedī ca hoti||<br />
					sadda-rāga-paṭisaɱvedī ca.|| ||</p>

					<p class="f4">Santañ ca ajjhattaɱ saddesu rāgaɱ:|| ||</p>

					<p class="f4">'Atthi me ajjhattaɱ saddesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu sotena saddaɱ sutvā sadda-paṭisaɱvedī ca hoti,||<br />
					sadda-rāga-paṭisaɱvedī ca||<br />
					santañ ca ajjhattaɱ saddesu rāgaɱ||<br />
					'Atthi me ajjhattaɱ saddesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu ghānena gandhaɱ ghāyitvā gandha-paṭisaɱvedī ca hoti||<br />
					gandha-rāga-paṭisaɱvedī ca.|| ||</p>

					<p class="f4">Santañ ca ajjhattaɱ gandhesu rāgaɱ:|| ||</p>

					<p class="f4">'Atthi me ajjhattaɱ gandhesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu ghānena gandhaɱ ghāyitvā gandha-paṭisaɱvedī ca hoti,||<br />
					gandha-rāga-paṭisaɱvedī ca||<br />
					santañ ca ajjhattaɱ gandhesu rāgaɱ||<br />
					'Atthi me ajjhattaɱ gandhesu rāgoti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu jivhāya rasaɱ sāyitvā rasa-paṭisaɱvedī ca hoti||<br />
					rasa-rāga-paṭisaɱvedī ca.|| ||</p>

					<p class="f4">Santañ ca ajjhattaɱ rasesu rāgaɱ:|| ||</p>

					<p class="f4">'Atthi me ajjhattaɱ rasesu rāgoti pajānāti.|| ||</p>

					<p class="f4">Yantaɱ Upavāṇa bhikkhu jivhāya rasaɱ sāyitvā rasa-paṭisaɱvedī ca hoti,||<br />
					rasa-rāga-paṭisaɱvedī ca||<br />
					santañ ca ajjhattaɱ rasesu rāgaɱ:||<br />
					'Atthi me ajjhattaɱ rasesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu kāyena phoṭṭhabbaɱ phusitvā phoṭṭhabba-paṭisaɱvedī ca hoti||<br />
					phoṭṭhabba-rāga-paṭisaɱvedī ca.|| ||</p>

					<p class="f4">Santañ ca ajjhattaɱ phoṭṭhabbesu rāgaɱ:|| ||</p>

					<p class="f4">'Atthi me ajjhattaɱ phoṭṭhabbesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu kāyena phoṭṭhabbaɱ phusitvā phoṭṭhabba-paṭisaɱvedī ca hoti,||<br />
					phoṭṭhabba-rāga-paṭisaɱvedī ca,||<br />
					santañ ca ajjhattaɱ rasesu rāgaɱ:||<br />
					'Atthi me ajjhattaɱ rasesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu manasā dhammaɱ viññāya dhamma-paṭisaɱvedī ca hoti||<br />
					dhamma-rāga-paṭisaɱvedī ca.|| ||</p>

					<p class="f4">Santañ ca ajjhattaɱ dhammesu rāgaɱ:|| ||</p>

					<p class="f4">'Atthi me ajjhattaɱ dhammesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu manasā dhammaɱ viññāya dhamma-paṭisaɱvedī ca hoti,||<br />
					dhamma-rāga-paṭisaɱvedī ca,||<br />
					santañ ca ajjhattaɱ dhammesu rāgaɱ||<br />
					'Atthi me ajjhattaɱ dhammesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idha pana Upavāṇa bhikkhu cakkhunā rūpaɱ disvā rūpa-paṭisaɱvedī hi kho hoti||<br />
					no ca rūpa-rāga-paṭisaɱvedī.|| ||</p>

					<p class="f4">Asantañ ca ajjhattaɱ rūpesu rāgaɱ:|| ||</p>

					<p class="f4">'N'atthi me ajjhattaɱ rūpesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu cakkhunā rūpaɱ disvā rūpa-paṭisaɱvedī hi kho hoti,||<br />
					no ca rūpa-rāga-paṭisaɱvedī||<br />
					asantañ ca ajjhattaɱ rūpesu rāgaɱ||<br />
					'N'atthi me ajjhattaɱ rūpesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu sotena saddaɱ sutvā sadda-paṭisaɱvedī hi kho hoti||<br />
					no ca sadda-rāga-paṭisaɱvedī.|| ||</p>

					<p class="f4">Asantañ ca ajjhattaɱ saddesu rāgaɱ:|| ||</p>

					<p class="f4">'N'atthi me ajjhattaɱ saddesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu sotena saddaɱ sutvā saddapaṭisaɱvedī hi kho hoti||<br />
					no ca saddarāgapaṭisaɱvedī,||<br />
					asantañ ca ajjhattaɱ saddesu rāgaɱ||<br />
					'N'atthi me ajjhattaɱ saddesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu ghānena gandhaɱ ghāyitvā gandha-paṭisaɱvedī hi kho hoti||<br />
					no ca gandha-rāga-paṭisaɱvedī.|| ||</p>

					<p class="f4">Asantañ ca ajjhattaɱ gandhesu rāgaɱ:|| ||</p>

					<p class="f4">'N'atthi me ajjhattaɱ gandhesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu ghānena gandhaɱ ghāyitvā gandha-paṭisaɱvedī hi kho hoti||<br />
					no ca gandha-rāga-paṭisaɱvedī,||<br />
					asantañ ca ajjhattaɱ gandhesu rāgaɱ||<br />
					'N'atthi me ajjhattaɱ gandhesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu jivhāya rasaɱ sāyitvā rasa-paṭisaɱvedī hi kho hoti||<br />
					no ca rasa-rāga-paṭisaɱvedī.|| ||</p>

					<p class="f4">Asantañ ca ajjhattaɱ rasesu rāgaɱ:|| ||</p>

					<p class="f4">'N'atthi me ajjhattaɱ rasesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu jivhāya rasaɱ sāyitvā rasa-paṭisaɱvedī hi kho hoti||<br />
					no ca rasa-rāga-paṭisaɱvedī,||<br />
					asantañ ca ajjhattaɱ rasesu rāgaɱ||<br />
					'N'atthi me ajjhattaɱ rasesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4">Puna ca paraɱ Upavāṇa bhikkhu kāyena phoṭṭhabbaɱ phusitvā phoṭṭhabba-paṭisaɱvedī hi kho hoti||<br />
					no ca phoṭṭhabba-rāga-paṭisaɱvedī.|| ||</p>

					<p class="f4">Asantañ ca ajjhattaɱ phoṭṭhabbesu rāgaɱ:|| ||</p>

					<p class="f4">'N'atthi me ajjhattaɱ phoṭṭhabbesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu kāyena phoṭṭhabbaɱ phusitvā phoṭṭhabba-paṭisaɱvedī hi kho hoti||<br />
					no ca phoṭṭhabba-rāga-paṭisaɱvedī,||<br />
					asantañ ca ajjhattaɱ rasesu rāgaɱ||<br />
					'N'atthi me ajjhattaɱ rasesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi.|| ||</p>

					<p class="ctr c">&#9632;</p>

					<p class="f4"><a id="pg43"><span class="f2 g"><b>[43]</b></span></a> Puna ca paraɱ Upavāṇa bhikkhu manasā dhammaɱ viññāya dhamma-paṭisaɱvedī hi kho hoti||<br />
					no ca dhamma-rāga-paṭisaɱvedī.|| ||</p>

					<p class="f4">Asantañ ca ajjhattaɱ dhammesu rāgaɱ:|| ||</p>

					<p class="f4">'N'atthi me ajjhattaɱ dhammesu rāgo' ti pajānāti.|| ||</p>

					<p class="f4">Yantaɱ Upavāṇa bhikkhu manasā dhammaɱ viññāya dhamma-paṭisaɱvedī hi kho hoti||<br />
					no ca dhamma-rāga-paṭisaɱvedī,||<br />
					asantatañ ca ajjhattaɱ dhammesu rāgaɱ||<br />
					'N'atthi me ajjhattaɱ dhammesu rāgo' ti pajānāti,||<br />
					evam pi kho Upavāṇa sandiṭṭhiko dhammo hoti||<br />
					akāliko||<br />
					ehi passiko||<br />
					opanayiko||<br />
					paccattaɱ veditabbo viññūhi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>