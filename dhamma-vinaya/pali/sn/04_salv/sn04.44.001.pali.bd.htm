<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §44: Avyakata-samyutta, Sutta 1. King Pasenadi questions bhikkhuni Khema about the existence of the Tathāgata after death and then questions the Buddha in the same way and receives the same answers in the same form." />
<title>SN 4 44 1: Khemā Therī Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					IV. Saḷāyatana Vagga<br />
					44. Avyākata Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p1">Sutta 1</a></h4>

					<h1>Khemā Therī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg374"><span class="f2 g"><b>[374]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.001.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.001.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.001.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Khemā bhikkhunī Kosalesu cārikaɱ caramānā||<br />
					antarā ca Sāvatthiɱ antarā ca Sāketaɱ||<br />
					Toraṇavatthusmiɱ vāsaɱ upagatā hoti.|| ||</p>

					<p class="f4">Atha kho rājā Pasenadi-Kosalo Sāketā Sāvatthiɱ gacchanto||<br />
					antarā ca Sāketaɱ antarā ca Sāvatthiɱ||<br />
					Toraṇavatthusmiɱ ekarattivāsaɱ upagañji.|| ||</p>

					<p class="f4">Atha kho rājā Pasenadi-Kosalo aññataraɱ purisaɱ āmantesi:|| ||</p>

					<p class="f4">"Ehi tvaɱ ambho purisa Toraṇavatthusmiɱ||<br />
					tathā-rūpaɱ samaṇaɱ vā brahmaṇaɱ vā jāna,||<br />
					yamahaɱ ajja payirupāseyyan" ti.|| ||</p>

					<p class="f4">"Evaɱ devā" ti kho so puriso rañño Pasenadissa Kosalassa paṭissutvā||<br />
					kevala-kappaɱ Toraṇavatthuɱ anvāhiṇḍanto||<br />
					nāddasa tathā-rūpaɱ samaṇaɱ vā brāhmaṇaɱ vā yaɱ||<br />
					rājā Pasenadi kosalo payirupāseyya addasā||<br />
					kho so puriso Khemaɱ bhikkhuniɱ Toraṇavatthusmiɱ vāsaɱ upagataɱ,||<br />
					disvāna yena Pasenadi-Kosalo ten'upasankami.|| ||</p>

					<p class="f4">Upasaŋkamitvā rājānaɱ Pasenadi Kosalaɱ etad avoca:|| ||</p>

					<p class="f4">"N'atthi kho deva, Toraṇavatthusmiɱ tathā-rūpo samaṇo vā brāhmaṇo vā yaɱ devo payirupāseyya.|| ||</p>

					<p class="f4">Atthi ca kho deva, Khemā nāma bhikkhunī tassa Bhagavato sāvikā||<br />
					arahato||<br />
					Sammā-Sam-Buddhassa,||<br />
					tassā kho panayyāya evaɱ kalyāṇo kitti-saddo abbhu-g-gato:|| ||</p>

					<p class="f4"><a id="pg375"><span class="f2 g"><b>[375]</b></span></a> "Paṇḍitā viyattā||<br />
					medhāvinī||<br />
					bahu-s-sutā||<br />
					cittakathā||<br />
					kalyāṇapaṭibhānā" ti.|| ||</p>

					<p class="f4">Taɱ devo payirupāsatu" ti.|| ||</p>

					<p class="f4">Atha kho rājā Pasenadi-Kosalo yena Khemā bhikkhunī ten'upasankami.|| ||</p>

					<p class="f4">Upasaŋkamitvā Khemaɱ bhikkhuniɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Pasenadi-Kosalo Khemaɱ bhikkhuniɱ etad avoca:|| ||</p>

					<p class="f4">"Kin nu kho ayye:|| ||</p>

					<p class="f4">Hoti Tathāgato param maraṇā" ti?|| ||</p>

					<p class="f4">"Avyākataɱ etaɱ mahārāja Bhagavatā:|| ||</p>

					<p class="f4">'Hoti Tathāgato param maraṇā'" ti.|| ||</p>

					<p class="ctr c">-&#9702;-</p>

					<p class="f4">"Kim panayyo:|| ||</p>

					<p class="f4">Na hoti Tathāgato param maraṇā" ti?|| ||</p>

					<p class="f4">"Etam pi kho mahārāja avyākataɱ Bhagavatā:|| ||</p>

					<p class="f4">'Na hoti Tathāgato param maraṇā'" ti.|| ||</p>

					<p class="ctr c">-&#9702;-</p>

					<p class="f4">"Kin nu kho ayye:|| ||</p>

					<p class="f4">Hoti ca na ca hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ mahārāja Bhagavatā:|| ||</p>

					<p class="f4">'Hoti ca na ca hoti Tathāgato param maraṇā'" ti.|| ||</p>

					<p class="ctr c">-&#9702;-</p>

					<p class="f4">"Kim panayye:|| ||</p>

					<p class="f4">N'eva hoti na na hoti Tathāgato param maraṇā" ti?|| ||</p>

					<p class="f4">"Etam pi kho mahārāja avyākataɱ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kin nu kho ayye?|| ||</p>

					<p class="f4">'Hoti Tathāgato param maraṇā' ti||<br />
					iti puṭṭhā samānā.|| ||</p>

					<p class="f4">'Avyākataɱ kho etaɱ mahārāja Bhagavatā:|| ||</p>

					<p class="f4">"Hoti Tathāgato param maraṇā" ti vadesi.|| ||</p>

					<p class="ctr c">-&#9702;-</p>

					<p class="f4">Kim panayye:|| ||</p>

					<p class="f4">'Na hoti Tathāgato param maraṇā' ti||<br />
					iti puṭṭhā samānā.|| ||</p>

					<p class="f4">'Etam pi kho mahārāja avyākataɱ Bhagavatā:|| ||</p>

					<p class="f4">"Na hoti Tathāgato param maraṇā" ti vadesi.|| ||</p>

					<p class="ctr c">-&#9702;-</p>

					<p class="f4">Kin nu kho ayye:|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					iti puṭṭhā samānā.|| ||</p>

					<p class="f4">'Avyākataɱ kho etaɱ mahārāja Bhagavatā:|| ||</p>

					<p class="f4">"Hoti ca na ca hoti Tathāgato param maraṇā" ti vadesi.|| ||</p>

					<p class="ctr c">-&#9702;-</p>

					<p class="f4">Kim panayye:|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					iti puṭṭhā samānā.|| ||</p>

					<p class="f4">'Etam pi kho mahārāja avyākataɱ Bhagavatā:|| ||</p>

					<p class="f4">"N'eva hoti na na hoti Tathāgato param maraṇā" ti vadesi.|| ||</p>

					<p class="f4">Ko nu <a id="pg376"><span class="f2 g"><b>[376]</b></span></a> kho ayye,||<br />
					hetu ko paccayo yena taɱ||<br />
					avyākataɱ Bhagavatā" ti?|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Tena hi mahārāja taɱ yeva ettha paṭipucchissāmi.|| ||</p>

					<p class="f4">Yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ kim maññasi mahārāja?|| ||</p>

					<p class="f4">Atthi te koci gaṇako vā||<br />
					muddiko vā||<br />
					saŋkhāyako vā||<br />
					yo pahoti Gaŋgāya vālikaɱ gaṇetuɱ:|| ||</p>

					<p class="f4">'Ettakā vālikā iti vā||<br />
					ettakāni vālikāsatāni iti vā||<br />
					ettakāni vālikāsata-sahassāni iti vā'" ti?|| ||</p>

					<p class="f4">"No h'etaɱ ayye".|| ||</p>

					<p class="f4">"Atthi pana te koci gaṇako vā||<br />
					muddiko vā||<br />
					saŋkhāyako vā||<br />
					yo pahoti mahā-samudde udakaɱ miṇituɱ:|| ||</p>

					<p class="f4">'Ettakāni udakā'hakānīti vā||<br />
					ettakāni udak'āḷhaka satānīti vā||<br />
					entakāni udak'āḷhaka sahassānīti vā||<br />
					ettakāni udak'āḷhaka sata-sahassānīti vā'" ti?|| ||</p>

					<p class="f4">"No h'etaɱ ayye".|| ||</p>

					<p class="f4">"Taɱ kissa hetu"?|| ||</p>

					<p class="f4">Mahayye Samuddo gambhīro||<br />
					appameyyo||<br />
					appariyo gāho" ti.|| ||</p>

					<p class="f4">"Evam eva kho mahārāja,||<br />
					yena rūpena Tathāgataɱ paññā-payamāno paññāpeyya,||<br />
					taɱ rūpaɱ Tathāgatassa pahīnaɱ||<br />
					ucchinna-mūlaɱ tāla-vatthu-kataɱ||<br />
					anabhāva-kataɱ||<br />
					āyatiɱ anuppāda-dhammaɱ.|| ||</p>

					<p class="f4">Rūpa-sankhaya vimutto kho mahārāja Tathāgato||<br />
					gambhīro||<br />
					appameyyo||<br />
					appariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p class="ctr c">&#9632;</p>

					<p class="f4">Yāya saññāya Tathāgataɱ paññā-payamāno paññāpeyya,||<br />
					taɱ rūpaɱ Tathāgatassa pahīnaɱ||<br />
					ucchinna-mūlaɱ tāla-vatthu-kataɱ||<br />
					anabhāva-kataɱ||<br />
					āyatiɱ anuppāda-dhammaɱ.|| ||</p>

					<p class="f4">Saññāya-sankhaya vimutto kho mahārāja Tathāgato||<br />
					gambhīro||<br />
					appameyyo||<br />
					appariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p class="ctr c">&#9632;</p>

					<p class="f4">Ye hi sankhārehi Tathāgataɱ||<br />
					paññā-payamāno paññā-peyya,||<br />
					te sankhārā Tathāgatassa pahīnā||<br />
					ucchinna-mūlā tālā-vatthu-katā||<br />
					anabhāva-katā||<br />
					āyatiɱ anuppāda-dhammā.|| ||</p>

					<p class="f4">Sankhāra-sankhaya-vimutto kho mahārāja Tathāgato||<br />
					gambhīro||<br />
					appameyyo||<br />
					duppariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p class="ctr c">&#9632;</p>

					<p class="f4">Yena viññāṇena Tathāgataɱ paññā-payamāno paññāpeyya,||<br />
					taɱ viññāṇaɱ Tathāgatassa pahīnaɱ||<br />
					ucchinna-mūlaɱ tāla-vatthu-kataɱ||<br />
					anabhāva-kataɱ||<br />
					āyatiɱ anuppāda-dhammaɱ.|| ||</p>

					<p class="f4">Viññāṇa-sankhaya-vimutto kho mahārāja Tathāgato||<br />
					gambhīro||<br />
					appameyyo||<br />
					appariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho rājā Pasenadi-Kosalo Khemāya bhikkhuniyā bhāsitaɱ abhinan'ditvā anumo-ditvā uṭṭhāy āsanā Khemaɱ bhikkhuniɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho rājā Pasenadi-Kosalo aparena samayena yena Bhagavā ten'upasankami.</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Pasenadi-Kosalo Bhagavantaɱ etad avoca:|| ||</p>

					<p class="f4">"Kin nu kho bhante:|| ||</p>

					<p class="f4">Hoti Tathāgato param maraṇā" ti?|| ||</p>

					<p class="f4"><a id="pg378"><span class="f2 g"><b>[378]</b></span></a> "Avyākataɱ kho etaɱ mahārāja mayā:|| ||</p>

					<p class="f4">'Hoti Tathāgato param maraṇā'" ti.|| ||</p>

					<p class="ctr c">-&#9702;-</p>

					<p class="f4">"Kim pana bhante:|| ||</p>

					<p class="f4">Na hoti Tathāgato param maraṇā" ti?|| ||</p>

					<p class="f4">"Etam pi kho mahārāja avyākataɱ mayā:|| ||</p>

					<p class="f4">'Na hoti Tathāgato param maraṇā' ti.|| ||</p>

					<p class="ctr c">-&#9702;-</p>

					<p class="f4">"Kin nu kho bhante:|| ||</p>

					<p class="f4">Hoti ca na ca hoti Tathāgato parammaraṇo" ti?|| ||</p>

					<p class="f4">"Avyākataɱ kho etaɱ mahārāja mayā:|| ||</p>

					<p class="f4">'Hoti ca na ca hoti Tathāgato param maraṇā'" ti.|| ||</p>

					<p class="ctr c">-&#9702;-</p>

					<p class="f4">"Kin nu kho bhante:|| ||</p>

					<p class="f4">N'eva hoti na na hoti Tathāgato param maraṇā" ti?|| ||</p>

					<p class="f4">Etam pi kho mahārāja avyākataɱ mayā:|| ||</p>

					<p class="f4">'N'eva hota na na hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kin nu kho bhante:|| ||</p>

					<p class="f4">'Hoti Tathāgato param maraṇā' ti||<br />
					iti puṭṭho samāno;|| ||</p>

					<p class="f4">'Avyākataɱ kho etaɱ mahārāja mayā:|| ||</p>

					<p class="f4">"Hoti Tathāgato param maraṇā"' ti vadesi.|| ||</p>

					<p class="ctr c">-&#9702;-</p>

					<p class="f4">Kim pana bhante:|| ||</p>

					<p class="f4">'N'eva hoti na hoti Tathāgato param maraṇā' ti||<br />
					iti puṭṭho samāno;|| ||</p>

					<p class="f4">'Tam pi kho mahārāja avyākataɱ mayā:|| ||</p>

					<p class="f4">"N'eva hoti na na hoti Tathāgato param maraṇā"' ti vadesi.|| ||</p>

					<p class="ctr c">-&#9702;-</p>

					<p class="f4">Ko nu kho bhante hetu||<br />
					ko paccayo||<br />
					yena taɱ avyākataɱ Bhagavatā" ti?|| ||</p>

					<p class="f4">"Tena hi mahārāja taɱ yeva ettha paṭipucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="f4">"Tena hi mahārāja taɱ yeva ettha paṭipucchissāmi.|| ||</p>

					<p class="f4">Yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ kim maññasi mahārāja?|| ||</p>

					<p class="f4">Atthi te koci gaṇako vā||<br />
					muddiko vā||<br />
					saŋkhāyako vā||<br />
					yo pahoti Gaŋgāya vālikaɱ gaṇetuɱ:|| ||</p>

					<p class="f4">'Ettakā vālikā iti vā||<br />
					ettakāni vālikāsatāni iti vā||<br />
					ettakāni vālikāsata-sahassāni iti vā'" ti?|| ||</p>

					<p class="f4">"No h'etaɱ ayye".|| ||</p>

					<p class="f4">"Atthi pana te koci gaṇako vā||<br />
					muddiko vā||<br />
					saŋkhāyako vā||<br />
					yo pahoti mahā-samudde udakaɱ miṇituɱ:|| ||</p>

					<p class="f4">'Ettakāni udakā'hakānīti vā||<br />
					ettakāni udak'āḷhaka satānīti vā||<br />
					entakāni udak'āḷhaka sahassānīti vā||<br />
					ettakāni udak'āḷhaka sata-sahassānīti vā'" ti?|| ||</p>

					<p class="f4">"No h'etaɱ ayye".|| ||</p>

					<p class="f4">"Taɱ kissa hetu"?|| ||</p>

					<p class="f4">Mahayye Samuddo gambhīro||<br />
					appameyyo||<br />
					appariyo gāho" ti.|| ||</p>

					<p class="f4">"Evam eva kho mahārāja,||<br />
					yena rūpena <a id="pg379"><span class="f2 g"><b>[379]</b></span></a> Tathāgataɱ paññā-payamāno paññāpeyya,||<br />
					taɱ rūpaɱ Tathāgatassa pahīnaɱ||<br />
					ucchinna-mūlaɱ tāla-vatthu-kataɱ||<br />
					anabhāva-kataɱ||<br />
					āyatiɱ anuppāda-dhammaɱ.|| ||</p>

					<p class="f4">Rūpa-sankhaya vimutto kho mahārāja Tathāgato||<br />
					gambhīro||<br />
					appameyyo||<br />
					appariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p class="ctr c">&#9632;</p>

					<p class="f4">Yāya saññāya Tathāgataɱ paññā-payamāno paññāpeyya,||<br />
					taɱ rūpaɱ Tathāgatassa pahīnaɱ||<br />
					ucchinna-mūlaɱ tāla-vatthu-kataɱ||<br />
					anabhāva-kataɱ||<br />
					āyatiɱ anuppāda-dhammaɱ.|| ||</p>

					<p class="f4">Saññāya-sankhaya vimutto kho mahārāja Tathāgato||<br />
					gambhīro||<br />
					appameyyo||<br />
					appariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p class="ctr c">&#9632;</p>

					<p class="f4">Ye hi sankhārehi Tathāgataɱ||<br />
					paññā-payamāno paññā-peyya,||<br />
					te sankhārā Tathāgatassa pahīnā||<br />
					ucchinna-mūlā tālā-vatthu-katā||<br />
					anabhāva-katā||<br />
					āyatiɱ anuppāda-dhammā.|| ||</p>

					<p class="f4">Sankhāra-sankhaya-vimutto kho mahārāja Tathāgato||<br />
					gambhīro||<br />
					appameyyo||<br />
					duppariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti.|| ||</p>

					<p class="ctr c">&#9632;</p>

					<p class="f4">Yena viññāṇena Tathāgataɱ paññā-payamāno paññāpeyya,||<br />
					taɱ viññāṇaɱ Tathāgatassa pahīnaɱ||<br />
					ucchinna-mūlaɱ tāla-vatthu-kataɱ||<br />
					anabhāva-kataɱ||<br />
					āyatiɱ anuppāda-dhammaɱ.|| ||</p>

					<p class="f4">Viññāṇa-sankhaya-vimutto kho mahārāja Tathāgato||<br />
					gambhīro||<br />
					appameyyo||<br />
					appariyogāho,||<br />
					seyyathā pi mahā-samuddo.|| ||</p>

					<p class="f4">'Hoti Tathāgato param maraṇā' ti||<br />
					pi na upeti.|| ||</p>

					<p class="f4">'Na hoti Tathāgato param maraṇā' ti||<br />
					pi na upeti.|| ||</p>

					<p class="f4">'Hoti ca na ca hoti Tathāgato param maraṇā' ti||<br />
					pi na upeti.|| ||</p>

					<p class="f4">'N'eva hoti na na hoti Tathāgato param maraṇā' ti||<br />
					pi na upeti" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Acchariyaɱ bhante, abbhutaɱ bhante,||<br />
					yatra hi nāma Satthu.|| ||</p>

					<p class="f4">Ceva sāvikāya ca atthena attho vyañjanena vyañjanaɱ saɱsandissati samessati na vihāyissati.|| ||</p>

					<p class="f4">Yad idaɱ aggapadasmiɱ.|| ||</p>

					<p class="f4">Ekam idā'haɱ bhante samayaɱ Khemaɱ bhikkhuniɱ upasankamitvā ekam-atthaɱ āpucchiɱ.|| ||</p>

					<p class="f4">Sā pi me ayyā etehi padehi etehi vyañjanehi etam atthaɱ vyākāsi seyyathā pi Bhagavā.|| ||</p>

					<p class="f4">Acchariyaɱ bhante abbhutaɱ bhante,||<br />
					yatra hi nāma Satthu c'eva sāvikāya ca atthena attho vyagñjanena vyañjanaɱ saɱsandis-sati sames-sati na vihāyis-sati yad idaɱ aggapadasmiɱ.|| ||</p>

					<p class="f4">Handa ca dāni mayaɱ bhante gacchāma,||<br />
					bahu-kiccā mayaɱ bahu-karaṇīyā" ti.|| ||</p>

					<p class="f4">"Yassa dāni tvaɱ mahārāja kālaɱ maññasī" ti.|| ||</p>

					<p class="f4">Atha kho rājā Pasenadi kosalo Bhagavato bhāsitaɱ <a id="pg380"><span class="f2 g"><b>[380]</b></span></a> abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>