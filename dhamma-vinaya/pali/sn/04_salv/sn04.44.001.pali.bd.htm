<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §44: Avyakata-samyutta, Sutta 1. King Pasenadi questions bhikkhuni Khema about the existence of the Tathāgata after death and then questions the Buddha in the same way and receives the same answers in the same form." />
<title>SN 4 44 1: Khema Theri</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					IV. Saḷāyatana Vagga<br />
					44. Avyākata Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p1">Sutta 1</a></h4>

					<h1>Khemā Therī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg374"><span class="f2 g"><b>[374]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.001.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.001.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.001.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Khemā bhikkhunī Kosalesu cārikaɱ cara-mānā antarā ca Sāvatthiɱ antarā ca sāketaɱ toraṇavatthusmiɱ vāsaɱ upagatā hoti.|| ||</p>

					<p class="f4">Atha kho rājā Pasenadi-Kosalo sāketā Sāvatthiɱ gacchanto antarā ca sāketaɱ antarā ca Sāvatthiɱ toraṇavatthusmiɱ ekarattivāsaɱ upagañji.|| ||</p>

					<p class="f4">Atha kho rājā Pasenadi-Kosalo aññataraɱ purisaɱ āmantesi:|| ||</p>
					
					<p class="f4">Ehi tvaɱ ambho purisa toraṇavatthusmiɱ tathā-rūpaɱ samaṇaɱ vā brahmaṇaɱ vā jāna,||<br />
					yamahaɱ ajja payirupāseyyanti.|| ||</p>

					<p class="f4">'Evaɱ devā' ti kho so puriso rañño Pasenadissa Kosalassa paṭissutvā kevala-kappaɱ toraṇavatthuɱ anvāhiṇḍanto nāddasa tathā-rūpaɱ samaṇaɱ vā brāhmaṇaɱ vā yaɱ rājā Pasenadi kosalo payirupāseyya addasā kho so puriso khemaɱ bhikkhuniɱ toraṇavatthusmiɱ vāsaɱ upagataɱ,||<br />
					disvāna yena Pasenadi-Kosalo ten'upasankami.|| ||</p>
					
					<p class="f4">Upasaŋkamitvā rājānaɱ Pasenadi Kosalaɱ etad avoca:|| ||</p>
					
					<p class="f4">N'atthi kho deva, toraṇavatthusmiɱ tathā-rūpo samaṇo vā brāhmaṇo vā yaɱ devo payirupāseyya.|| ||</p>

					<p class="f4">Atthi ca kho deva, Khemā nāma bhikkhunī tassa Bhagavato sāvikā arahato Sammā-Sam-Buddhassa,||<br />
					tassā kho panayyāya evaɱ kalyāṇo kitti-saddo abbhu-g-gato:|| ||</p>
					
					<p class="f4"><a id="pg375"><span class="f2 g"><b>[375]</b></span></a> "Paṇḍitā viyattā medhāvinī bahu-s-sutā cittakathā kalyāṇapaṭibhānā" ti.|| ||</p>

					<p class="f4">Taɱ devo payirupāsatu ti.|| ||</p>

					<p class="f4">Atha kho rājā Pasenadi-Kosalo yena Khemā bhikkhunī ten'upasankami.|| ||</p>
					
					<p class="f4">Upasaŋkamitvā khemaɱ bhikkhuniɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Pasenadi-Kosalo khemaɱ bhikkhuniɱ etad avoca:|| ||</p>
					
					<p class="f4">Kin nu kho ayye hoti Tathāgato param maraṇā ti?|| ||</p>

					<p class="f4">Avyākataɱ etaɱ mahārāja Bhagavatā:|| ||</p>
					
					<p class="f4">"Hoti Tathāgato param maraṇā" ti.|| ||</p>

					<p class="f4">Kim panayyo na hoti Tathāgato param maraṇā ti?|| ||</p>

					<p class="f4">Etam pi kho mahārāja avyākataɱ Bhagavatā:|| ||</p>
					
					<p class="f4">"Na hoti Tathāgato param maraṇā" ti.|| ||</p>

					<p class="f4">Kin nu kho ayye, hoti ca na ca hoti Tathāgato param maraṇā ti?|| ||</p>

					<p class="f4">Avyākataɱ kho etaɱ mahārāja Bhagavatā:|| ||</p>
					
					<p class="f4">"Hoti ca na ca hoti Tathāgato param maraṇā" ti.|| ||</p>

					<p class="f4">Kim panayye, n'eva hoti na na hoti Tathāgato param maraṇā ti?|| ||</p>

					<p class="f4">Etam pi kho mahārāja avyākataɱ Bhagavatā:|| ||</p>
					
					<p class="f4">"N'eva hoti na na hoti Tathāgato param maraṇā" ti.|| ||</p>

					<p class="f4">Kin nu kho ayye, hoti Tathāgato param maraṇā ti iti puṭṭhā samānā avyākataɱ kho etaɱ mahārāja Bhagavatā:|| ||</p>
					
					<p class="f4">"Hoti Tathāgato param maraṇā" ti vadesi,||<br />
					kim panayye na hoti Tathāgato param maraṇā ti||<br />
					iti puṭṭhā samānā etam pi kho mahārāja avyākataɱ Bhagavatā:|| ||</p>
					
					<p class="f4">"Na hoti Tathāgato param maraṇāti" vadesi,||<br />
					kin nu kho ayye,||<br />
					hoti ca na ca hoti Tathāgato param maraṇā ti||<br />
					iti puṭṭhā samānā avyākataɱ kho etaɱ mahārāja Bhagavatā:|| ||</p>
					
					<p class="f4">"Hoti ca na ca hoti Tathāgato param maraṇā" ti vadesi,||<br />
					kim panayye n'eva hoti na na hoti Tathāgato param maraṇā ti||<br />
					iti puṭṭhā samānā etam pi kho mahārāja avyākataɱ Bhagavatā:|| ||</p>
					
					<p class="f4">"N'eva hoti na na hoti Tathāgato param maraṇā" ti vadesi.|| ||</p>

					<p class="f4">Ko nu <a id="pg376"><span class="f2 g"><b>[376]</b></span></a> kho ayye,||<br />
					hetu ko paccayo yena taɱ.|| ||</p>

					<p class="f4">Avyākataɱ Bhagavatā ti.|| ||</p>

					<p class="f4">Tena hi mahārāja taɱ yeva ettha paṭipucchissāmi.|| ||</p>

					<p class="f4">Yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ kim maññasi mahārāja?|| ||</p>
					
					<p class="f4">Atthi te koci gaṇako vā muddiko vā saŋkhāyako vā yo pahoti gaŋgāya vālikaɱ.|| ||</p>
					
					<p class="f4">Gaṇetuɱ:|| ||</p>
					
					<p class="f4">"Ettakā vālikā iti vā||<br />
					ettakāni vālikāsatāni iti vā||<br />
					ettakāni vālikāsatasahassāni iti vā" ti.|| ||</p>

					<p class="f4">No h'etaɱ ayye.|| ||</p>

					<p class="f4">Atthi pana te koci gaṇako vā muddiko vā saŋkhāyako vā yo pahoti mahā-samudde udakaɱ miṇituɱ:|| ||</p>
					
					<p class="f4">"Ettakāni udakā'hakānī ti vā||<br />
					ettakāni udak'āḷhaka satānī ti vā||<br />
					entakāni udak'āḷhaka sahassānī ti vā||<br />
					ettakāni udak'āḷhaka sata-sahassānī ti vā" ti.|| ||</p>

					<p class="f4">No h'etaɱ ayye.|| ||</p>

					<p class="f4">Taɱ kissa hetu?|| ||</p>

					<p class="f4">Mahayye Samuddo gambhīro appameyyo appariyogā hoti.|| ||</p>

					<p class="f4">Evam eva kho mahārāja,||<br />
					yena rūpena Tathāgataɱ paññāpayamāno paññāpeyya,||<br />
					taɱ rūpaɱ Tathāgatassa pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Rūpasaŋkhaya vimutto kho mahārāja Tathāgato gambhīro appameyyo appariyogāho,||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na hoti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upeti.|| ||</p>

					<p class="f4">Yāya saññāya Tathāgataɱ paññāpayamāno paññāpeyya,||<br />
					taɱ rūpaɱ Tathāgatassa pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Saññāyasaŋkhaya vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na hoti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upeti.|| ||</p>

					<p class="f4">Ye hi sankhārehi Tathāgataɱ paññāpayamāno paññāpeyya,||<br />
					te sankhārā Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Sankhāra-saŋkhaya-vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>
					
					<p class="f4">Hoti Tathāgato param maraṇā ti pi na upeti,||<br />
					na hoti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upeti.|| ||</p>

					<p class="f4">Yena viññāṇena Tathāgataɱ paññāpayamāno paññāpeyya,||<br />
					taɱ viññāṇaɱ Tathāgatassa pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Viññāṇa-saŋkhaya-vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na hoti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upetī ti.|| ||</p>

					<p class="f4">Atha kho rājā Pasenadi-Kosalo Khemāya bhikkhuniyā bhāsitaɱ abhinan'ditvā anumo-ditvā uṭṭhāy āsanā khemaɱ bhikkhuniɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho rājā Pasenadi-Kosalo aparena samayena yena Bhagavā ten'upasankami.</p>
					
					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Pasenadi-Kosalo Bhagavantaɱ etad avoca:|| ||</p>
					
					<p class="f4">Kin nu kho bhante hoti Tathāgato param maraṇā ti.|| ||</p>

					<p class="f4"> <a id="pg378"><span class="f2 g"><b>[378]</b></span></a> Avyākataɱ kho etaɱ mahārāja masayā:|| ||</p>
					
					<p class="f4">"Hoti Tathāgato param maraṇā" ti.|| ||</p>

					<p class="f4">Kim pana bhante na hoti Tathāgato param maraṇā ti?|| ||</p>
					
					<p class="f4">Tam pi kho mahārāja avyākataɱ mayā "na hoti Tathāgato param maraṇā" ti.|| ||</p>

					<p class="f4">Kin nu kho ayye,||<br />
					hoti ca na ca hoti Tathāgato parammaraṇo ti?|| ||</p>

					<p class="f4">Avyākataɱ kho etaɱ mahārāja Bhagavatā:|| ||</p>
					
					<p class="f4">"Hoti ca na ca hoti Tathāgato param maraṇā" ti.|| ||</p>

					<p class="f4">Kim panayye,||<br />
					n'eva hoti na na hoti Tathāgato param maraṇā ti?|| ||</p>

					<p class="f4">Etam pi kho mahārāja avyākataɱ Bhagavatā:|| ||</p>
					
					<p class="f4">"N'eva hota na na hoti Tathāgato param maraṇā" ti.|| ||</p>

					<p class="f4">Kin nu kho bhante, hoti Tathāgato param maraṇā ti||<br />
					iti puṭṭho samāno avyākataɱ kho etaɱ mahārāja mayā:|| ||</p>
					
					<p class="f4">"Hoti Tathāgato param maraṇā" ti vadesi,||<br />
					kim pana bhante n'eva hoti na hoti Tathāgato param maraṇā ti||<br />
					iti puṭṭho samāno tam pi kho mahārāja avyākataɱ mayā:|| ||</p>
					
					<p class="f4">"N'eva hoti na na hoti Tathāgato param maraṇā ti" vadesi,||<br />
					ko nu kho bhante,||<br />
					hetu ko paccayo yena taɱ avyākataɱ Bhagavatā ti.|| ||</p>

					<p class="f4">Tena hi mahārāja taɱ yeva ettha paṭipucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ kim maññasi mahārāja?|| ||</p>
					
					<p class="f4">Atthi te koci gaṇako vā muddiko vā saŋkhāyako vā yo pahoti gaŋgāya vālikaɱ gaṇetuɱ:|| ||</p>
					
					<p class="f4">"Ettakā vālikā iti vā||<br />
					ettakāni vālikāsata-sahassānī ti vā" ti.|| ||</p>

					<p class="f4">No h'etaɱ ayye.|| ||</p>

					<p class="f4">Atthi pana te koci gaṇako vā muddiko vā saŋkhāyako vā yo pahoti mahā-samudde udakaɱ pametuɱ:|| ||</p>
					
					<p class="f4">"Ettakāni udakā'ahakānī ti vā||<br />
					ettakāni udak'āḷhaka satānī ti vā||<br />
					entakāni udak'āḷhaka sahassānī ti vā||<br />
					ettakāni udak'āḷhaka sata-sahassānī ti vā" ti.|| ||</p>

					<p class="f4">No h'etaɱ ayye.|| ||</p>

					<p class="f4">Taɱ kissa hetu?|| ||</p>

					<p class="f4">Mahā bhante samuddo gambhīro appameyyo appariyogā hoti.|| ||</p>

					<p class="f4">Evam eva kho mahārāja,||<br />
					yena rūpena Tathāgataɱ paññāpayamāno paññāpeyya,||<br />
					taɱ rūpaɱ Tathāgatassa pahīnaɱ ucchinna-mūlaɱ tāla-vatthu-kataɱ anabhāva-kataɱ <a id="pg379"><span class="f2 g"><b>[379]</b></span></a> āyatiɱ anuppāda-dhammaɱ.|| ||</p>

					<p class="f4">Rūpasaŋkhaya vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na bho ti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upeti.|| ||</p>

					<p class="f4">Yāya vedanāya Tathāgataɱ paññāpayamāno paññāpeyya,||<br />
					sā vedanā Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Vedanā-saŋkhaya-vimutto kho Mahārājā Tathāgato gambhīro appameyyo duppariyogāho||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na hoti Tathāgato param maraṇā ti pi na upeti,||<br />
					hoti ca na ca hoti Tathāgato param maraṇā ti pi na upeti.|| ||</p>

					<p class="f4">Yāya saññāya Tathāgataɱ paññāpayamāno paññāpeyya,||<br />
					taɱ rūpaɱ Tathāgatassa pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>
					
					<p class="f4">Rūpasaŋkhaya vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na bho ti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upeti.|| ||</p>

					<p class="f4">Ye hi sankhārehi Tathāgataɱ paññāpayamāno paññāpeyya,||<br />
					te sankhārā Tathāgatassa pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Sankhāra-saŋkhaya-vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>
					
					<p class="f4">Hoti Tathāgato param maraṇā ti pi na upeti,||<br />
					na bhoti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upeti.|| ||</p>

					<p class="f4">Yena viññāṇena Tathāgataɱ paññāpayamāno paññāpeyya,||<br />
					taɱ viññāṇaɱ Tathāgatassa pahīnaɱ ucchinna-mūlaɱ tāla-vatthu-kataɱ anabhāva-kataɱ āyatiɱ anuppāda-dhammaɱ.|| ||</p>

					<p class="f4">Viññāṇa-saŋkhaya-vimutto kho mahārāja Tathāgato gambhīro appameyyo duppariyogāho,||<br />
					seyyathā pi mahā-samuddo.|| ||</p>

					<p class="f4">Hoti Tathāgato param maraṇā ti pi na upeti,||<br />
					na bhoti Tathāgato param maraṇā ti pi na upeti.|| ||</p>

					<p class="f4">Hoti ca na ca hoti Tathāgato param maraṇā ti pi na upeti.|| ||</p>

					<p class="f4">N'eva hoti na na hoti Tathāgato param maraṇā ti pi na upetī ti.|| ||</p>

					<p class="f4">Acchariyaɱ bhante, abbhutaɱ bhante,||<br />
					yatra hi nāma Satthu.|| ||</p>

					<p class="f4">Ceva sāvikāya ca atthena attho vyañjanena vyañjanaɱ saɱsandissati samessati na vihāyissati.|| ||</p>

					<p class="f4">Yad idaɱ aggapadasmiɱ.|| ||</p>

					<p class="f4">Ekam idā'haɱ bhante samayaɱ khemaɱ bhikkhuniɱ upasankamitvā ekam-atthaɱ āpucchiɱ.|| ||</p>

					<p class="f4">Sā pi me ayyā etehi padehi etehi vyañjanehi etam atthaɱ vyākāsi seyyathā pi Bhagavā.|| ||</p>

					<p class="f4">Acchariyaɱ bhante abbhutaɱ bhante,||<br />
					yatra hi nāma Satthu c'eva sāvikāya ca atthena attho vyagñjanena vyañjanaɱ saɱsandis-sati sames-sati na vihāyis-sati yad idaɱ aggapadasmiɱ.|| ||</p>

					<p class="f4">Handa ca dāni mayaɱ bhante gacchāma,||<br />
					bahu-kiccā mayaɱ bahu-karaṇīyā ti.|| ||</p>

					<p class="f4">Yassa dāni tvaɱ mahārāja kālaɱ maññasī ti.|| ||</p>

					<p class="f4">Atha kho rājā Pasenadi kosalo Bhagavato bhāsitaɱ <a id="pg380"><span class="f2 g"><b>[380]</b></span></a> abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>