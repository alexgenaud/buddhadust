<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §43: Asaṅkhata-samyutta, Sutta 11. The Buddha teaches the bhikkhus that destruction of lust, anger and blindness is the not own-made (asaṅkhata) and the way to the not-ownmade is the Aristocratic Eight-Dimensional High Way." />
<title>SN 4 43 11: Maggena Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					43. Asaṅkhata Saɱyutta<br />
					1. Paṭhama Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_43_asankhatasamyutta.htm#p11">Sutta 11</a></h4>

					<h1>Maggena Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg361"><span class="f2 g"><b>[361]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.43.011.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.43.011.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Asaṅkhatañ ca vo bhikkhave desissāmi||<br />
					asaṅkhata-gāmiñca Maggaɱ.|| ||</p>

					<p class="f4">Taɱ suṇātha.|| ||</p>

					<p class="f4">Katamañ ca bhikkhave asaṅkhataɱ?|| ||</p>

					<p class="f4">Yo bhikkhave rāga-k-khayo||<br />
					dosa-k-khayo||<br />
					moha-k-khayo.|| ||</p>

					<p class="f4">Idaɱ vuccati bhikkhave||<br />
					asaṅkhataɱ.|| ||</p>

					<p class="f4">Katamo ca bhikkhave asaṅkhata-gāmī Maggo?|| ||</p>

					<p class="f4">Ariyo aṭṭhaṅgiko Maggo.|| ||</p>

					<p class="f4">Ayaɱ vuccati bhikkhave||<br />
					asaṅkhata-gāmī Maggo.|| ||</p>

					<p class="f4">Iti kho bhikkhave desitaɱ vo mayā asaṅkhataɱ||<br />
					desito asaṅkhata-gāmī Maggo.|| ||</p>

					<p class="f4">Yaɱ bhikkhave Satthārā karaṇīyaɱ sāvakānaɱ hitesinā anukampa-kena anukampaɱ upādāya,||<br />
					kataɱ vo taɱ mayā.|| ||</p>

					<p class="f4">Etāni bhikkhave rukkha-mūlāni etāni suññ-ā-gārāni,||<br />
					jhāyatha bhikkhave,||<br />
					mā pamādattha,||<br />
					mā pacchā vippaṭi-sārino ahuvattha.|| ||</p>

					<p class="f4">Ayaɱ kho amhākaɱ anusāsanī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>