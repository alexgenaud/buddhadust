<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 7. The Wanderer of the Vaccha Clan asks Maha Moggallāna a series of questions about existence and non-existence and is told in all cases that these are not questions on which the Buddha has made a declarative statement. When asked why this is so, Maha Moggallāna explains that it is only because of holding views about the self with regard to the senses that these questions arise and that not holding such views the questions do not arise. Vaccha then goes to the Buddha and puts the same questions and receives the same answers." />
<title>SN 4 44 7: Ayatana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					IV. saḷāyatana Vagga<br />
					44. Avyākatasaŋyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p7">Sutta 7</a></h4>

					<h1>Moggalāna (or Āyatana) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.007.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.007.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.007.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Atha kho Vacchagotto paribbājako yen'āyasmā Mahā Moggallāno ten'upasankami,||<br />
					upasankamitvā āyasmatā Mahā Moggallānena saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi,||<br />
					eka-m-antaɱ nisinno kho Vacchagotto paribbājako āyasmantaɱ Mahā Moggallānaɱ etad avoca:|| ||</p>

					<p class="f4">"Kiɱ nu kho bho Moggallāna, sassato loko" ti?|| ||</p>

					<p class="f4">"Avyākataɱ kho etaɱ Vaccha mayā:||<br />
					'sassato loko'" ti.|| ||</p>

					<p class="f4">"Kiɱ pana bho Moggallāna, asassato loko" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'asassato loko'" ti.|| ||</p>

					<p class="f4">"Kin nu kho bho Moggallāna, antavā loko" ti?|| ||</p>

					<p class="f4">"Avyākataɱ kho etaɱ Vaccha mayā:||<br />
					'antavā loko'" ti.|| ||</p>

					<p class="f4">"Kiɱ pana bho Moggallāna, anantavā loko" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'anantavā loko'" ti.|| ||</p>

					<p class="f4"><a id="pg392"><span class="f2 g"><b>[392]</b></span></a> "Kiɱ nu kho bho Moggallāna, taɱ jīvaɱ taɱ sarīran" ti?|| ||</p>

					<p class="f4">"Avyākataɱ kho etaɱ Vaccha, mayā:||<br />
					'taɱ jīvaɱ taɱ sarīran'" ti.|| ||</p>

					<p class="f4">"Kiɱ pana bho Moggallāna, aññaɱ jīvaɱ aññaɱ sarīran" ti?|| ||</p>

					<p class="f4">"Etam pi kho Vaccha, avyākataɱ Bhagavatā: "aññaɱ jīvaɱ aññaɱ sarīran" ti.|| ||</p>

					<p class="f4">"Kin nu kho bho Moggallāna, hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ Vaccha mayā:||<br />
					'hoti Tathāgato param maraṇā'" ti.|| ||</p>

					<p class="f4">"Kiɱ pana bho Moggallāna, na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'na hoti Tathāgato param maraṇā'" ti.|| ||</p>

					<p class="f4">"Kin nu kho Moggallāna, hoti ca na ca hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ Vaccha, mayā:||<br />
					'hoti ca na ca hoti Tathāgato param maraṇā'" ti.|| ||</p>

					<p class="f4">"Kiɱ pana bho Moggallāna, n'eva hoti na na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'n'eva hoti na na hoti Tathāgato param maraṇā'" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Ko nu kho bho Moggallāna, hetu||<br />
					ko paccayo||<br />
					yena añña-titthiyānaɱ paribbājakānaɱ evaɱ puṭṭhānaɱ evaɱ vyākaraṇaɱ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīranas' ti vā||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti" vā?|| ||</p>

					<p class="f4"><a id="pg393"><span class="f2 g"><b>[393]</b></span></a> Ko pana bho Moggallāna, hetu||<br />
					ko paccayo||<br />
					yena samaṇassa Gotamassa evaɱ puṭṭhassa na evaɱ vyākaraṇaɱ hoti:|| ||</p>

					<p class="f4">'sassato loko'ti pi,||<br />
					'asassato loko'ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taɱ jīvaɱ taɱ sarīran' ti pi,||<br />
					'aññaɱ jīvaɱ aññaɱ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti?|| ||</p>

					<p class="f4">"Aññatitthiyā kho Vaccha, paribbājakā cakkhuɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Sotaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Ghānaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Jivhaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Kāyaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Manaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Tasmā añña-titthiyānaɱ paribbājakānaɱ evaɱ puṭṭhānaɱ evaɱ vyākaraṇaɱ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīranas' ti vā||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti" vā.|| ||</p>

					<p class="ctr c">&#9632;</p>

					<p class="f4">Tathāgato ca kho Vaccha,||<br />
					arahaɱ||<br />
					Sammā-Sam-Buddho cakkhuɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Sotaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Ghānaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Jivhaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Kāyaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Manaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Tasmā Tathāgatassa evaɱ puṭṭhassa na evaɱ vyākaraṇaɱ hoti:|| ||</p>

					<p class="f4">'Sassato loko'ti pi,||<br />
					'asassato loko'ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taɱ jīvaɱ taɱ sarīran' ti pi,||<br />
					'aññaɱ jīvaɱ aññaɱ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Atha kho Vacchagotto paribbājako uṭṭhāy āsanā yena Bhagavā ten'upasankami,||<br />
					upasankamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vītisāratvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Vacchagotto paribbājako Bhagavantaɱ etad avoca:|| ||</p>

					<p class="f4">"Kiɱ nu kho bho Gotama, sassato loko" ti?|| ||</p>

					<p class="f4">"Avyākataɱ kho etaɱ Vaccha mayā:||<br />
					'sassato loko'" ti.|| ||</p>

					<p class="f4">"Kiɱ pana bho Gotama, asassato loko" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'asassato loko'" ti.|| ||</p>

					<p class="f4">"Kin nu kho bho Gotama, antavā loko" ti?|| ||</p>

					<p class="f4">"Avyākataɱ kho etaɱ Vaccha mayā:||<br />
					'antavā loko'" ti.|| ||</p>

					<p class="f4">"Kiɱ pana bho Gotama, anantavā loko" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'anantavā loko'" ti.|| ||</p>

					<p class="f4">"Kiɱ nu kho bho Gotama, taɱ jīvaɱ taɱ sarīran" ti?|| ||</p>

					<p class="f4">"Avyākataɱ kho etaɱ Vaccha, mayā:||<br />
					'taɱ jīvaɱ taɱ sarīran'" ti.|| ||</p>

					<p class="f4">"Kiɱ pana bho Gotama, aññaɱ jīvaɱ aññaɱ sarīran" ti?|| ||</p>

					<p class="f4">"Etam pi kho Vaccha, avyākataɱ Bhagavatā: "aññaɱ jīvaɱ aññaɱ sarīran" ti.|| ||</p>

					<p class="f4">"Kin nu kho bho Gotama, hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ Vaccha mayā:||<br />
					'hoti Tathāgato param maraṇā'" ti.|| ||</p>

					<p class="f4">"Kiɱ pana bho Gotama, na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'na hoti Tathāgato param maraṇā'" ti.|| ||</p>

					<p class="f4">"Kin nu kho Gotama, hoti ca na ca hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ Vaccha, mayā:||<br />
					'hoti ca na ca hoti Tathāgato param maraṇā'" ti.|| ||</p>

					<p class="f4">"Kiɱ pana bho Gotama, n'eva hoti na na hoti Tathāgato param maraṇā" ti?|| ||</p>

					<p class="f4">"Etam pi kho Vaccha, avyākataɱ mayā:||<br />
					'n'eva hoti na na hoti Tathāgato param maraṇā'" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Ko nu kho bho Gotama, hetu||<br />
					ko paccayo||<br />
					yena añña-titthiyānaɱ paribbājakānaɱ evaɱ puṭṭhānaɱ evaɱ vyākaraṇaɱ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīranas' ti vā||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti" vā?|| ||</p>

					<p class="f4"><a id="pg394"><span class="f2 g"><b>[394]</b></span></a> Ko pana bho Gotama, hetu||<br />
					ko paccayo||<br />
					yena bhoto Gotamassa evaɱ puṭṭhassa na evaɱ vyākaraṇaɱ hoti:|| ||</p>

					<p class="f4">'sassato loko' ti pi,||<br />
					'asassato loko' ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taɱ jīvaɱ taɱ sarīran' ti pi,||<br />
					'aññaɱ jīvaɱ aññaɱ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti?|| ||</p>

					<p class="f4">"Aññatitthiyā kho Vaccha, paribbājakā cakkhuɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Sotaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Ghānaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Jivhaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Kāyaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Manaɱ:||<br />
					'etaɱ mama,||<br />
					eso ham asmi,||<br />
					eso me attā' ti||<br />
					samanupassanti.|| ||</p>

					<p class="f4">Tasmā añña-titthiyānaɱ paribbājakānaɱ evaɱ puṭṭhānaɱ evaɱ vyākaraṇaɱ hoti:|| ||</p>

					<p class="f4">'Sassato loko' ti vā,||<br />
					'asassato loko' ti vā||<br />
					'antavā loko' ti vā,||<br />
					'anantavā loko' ti vā,||<br />
					'taɱ jīvaɱ taɱ sarīranas' ti vā||<br />
					'aññaɱ jīvaɱ aññaɱ sarīran' ti vā,||<br />
					'hoti Tathāgato param maraṇā' ti vā,||<br />
					'na hoti Tathāgato param maraṇā' ti vā,||<br />
					'hoti ca na ca hoti Tathāgato param maraṇā' ti vā,||<br />
					'n'eva hoti na na hoti Tathāgato param maraṇā' ti" vā.|| ||</p>

					<p class="ctr c">&#9632;</p>

					<p class="f4">Tathāgato ca kho Vaccha,||<br />
					arahaɱ||<br />
					Sammā-Sam-Buddho cakkhuɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Sotaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Ghānaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Jivhaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Kāyaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Manaɱ:|| ||</p>

					<p class="f4">'n'etaɱ mama,||<br />
					n'eso 'hamasmi,||<br />
					na me so attā' ti||<br />
					samanupassati.|| ||</p>

					<p class="f4">Tasmā Tathāgatassa evaɱ puṭṭhassa na evaɱ vyākaraṇaɱ hoti:|| ||</p>

					<p class="f4">'Sassato loko' ti pi,||<br />
					'asassato loko' ti pi,||<br />
					'antavā loko' ti pi,||<br />
					'anantavā loko' ti pi,||<br />
					'taɱ jīvaɱ taɱ sarīran' ti pi,||<br />
					'aññaɱ jīvaɱ aññaɱ sarīran' ti pi,||<br />
					'hoti Tathāgato param maraṇā' ti pi,||<br />
					'na hoti Tathāgato param maraṇā' ti pi,||<br />
					'hoti ca na ca hoti Tathāgato param maraṇā' ti pi,||<br />
					'n'eva hoti na na hoti Tathāgato param maraṇā' ti pi" ti.|| ||</p>

					<p class="f4">"Acchariyaɱ bho Gotama,||<br />
					abbhutaɱ bho Gotama,||<br />
					yatra hi nāma Satthussa ca sāvakassa ca atthenattho vyañjanena vyañjanaɱ saɱsandissati samessati na vihāyissati yad idaɱ aggapadasmiɱ.|| ||</p>

					<p class="f4">Idān'āhaɱ bho Gotama, samaṇaɱ Moggallānaɱ <a id="pg395"><span class="f2 g"><b>[395]</b></span></a> upasankamitvā etam atthaɱ āpucchiɱ,||<br />
					samaṇo pi me Moggallāno etehi padehi etehi vyañjanehi etam atthaɱ vyākāsi seyyathā pi bhavaɱ Gotamo.|| ||</p>

					<p class="f4">Acchariyaɱ bho Gotama,||<br />
					abbhutaɱ bho Gotama,||<br />
					yatra hi nāma Satthussa ca sāvakassa ca atthenattho vyañjanena vyañjanaɱ saɱsandissati samessati na vihāyissati yad idaɱ aggapadasmin" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>