<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 22. The Buddha lists the various ways he categorizes the sense experiences." />
<title>SN 4 36 22: Atthasatapariyaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					36: Vedanā Saɱyutta<br />
					III. Aṭṭhasata-Pariyāya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p22">Sutta 22</a></h4>

					<h1>Aṭṭhasata-Pariyāya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.022.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.022.than.ati.htm#p1">than</a>][<a href="../../../../dhamma-vinaya/ati/sn/04_salv/sn04.36.022.nypo.ati.htm#p1">nypo</a>][<a href="../../../../dhamma-vinaya/wp/sn/04_salv/sn04.36.022.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Aṭṭhasatapariyāyaɱ vo bhikkhave dhamma-pariyāyaɱ desissāmi taɱ suṇātha.|| ||</p>

					<p class="f4">Katamo ca bhikkhave aṭṭhasatapariyāyo dhamma-pariyāyo?|| ||</p>

					<p class="f4">Dve pi mayā bhikkhave vedanā vuttā pariyāyena,||<br />
					tisso pi mayā vedanā vuttā pariyāyena,||<br />
					pañca pi mayā vedanā vuttā pariyāyena,||<br />
					cha pi mayā vedanā vuttā pariyāyena,||<br />
					aṭṭhārasā pi mayā vedanā vuttā pariyāyena,||<br />
					chattiɱsā pi mayā vedanā vuttā pariyāyena,||<br />
					aṭṭhasatam pi mayā vedanā vuttā pariyāyena.|| ||</p>

					<p class="f4">Katamā ca bhikkhave dve vedanā?|| ||</p>

					<p class="f4">Kāyikā ca,||<br />
					cetasikā ca.|| ||</p>

					<p class="f4">Imā vuccanti bhikkhave dve vedanā.|| ||</p>

					<p class="f4"><a id="pg232"><span class="f2 g"><b>[232]</b></span></a> Katamā ca bhikkhave tisso vedanā?|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Imā vuccanti bhikkhave tisso vedanā.|| ||</p>

					<p class="f4">Katamā ca bhikkhave pañca vedanā?|| ||</p>

					<p class="f4">Sukhindriyaɱ||<br />
					dukkhindriyaɱ||<br />
					somanassindriyaɱ||<br />
					domanassindriyaɱ||<br />
					upekkhindriyaɱ.|| ||</p>

					<p class="f4">Imā vuccanti bhikkhave pañca vedanā.|| ||</p>

					<p class="f4">Katamā ca bhikkhave cha vedanā?|| ||</p>

					<p class="f4">Cakkhu-samphassajā vedanā||<br />
					sota-samphassajā vedanā||<br />
					ghānasamphassajā vedanā||<br />
					jivhā-samphassajā vedanā||<br />
					kāya-samphassajā vedanā||<br />
					mano-samphassajā vedanā.|| ||</p>

					<p class="f4">Imā vuccanti bhikkhave cha vedanā.|| ||</p>

					<p class="f4">Katamā ca bhikkhave aṭṭhārasa vedanā?|| ||</p>

					<p class="f4">Cha somanassupavicārā||<br />
					cha domanassupavicārā||<br />
					cha upekkhūpavicārā.|| ||</p>

					<p class="f4">Imā vuccanti bhikkhave aṭṭhārasa vedanā.|| ||</p>

					<p class="f4">Katamā ca bhikkhave chattiɱsa vedanā?|| ||</p>

					<p class="f4">Cha gehasitāni somanassāni||<br />
					cha nekkhammasitāni somanassāni||<br />
					cha gehasitāni domansāni||<br />
					cha nekkhammasitāni domanassāni||<br />
					cha gehasitā upekkho||<br />
					cha nekkhammasitā upekkhā.|| ||</p>

					<p class="f4">Imā vuccanti bhikkhave chattiɱsa vedanā.|| ||</p>

					<p class="f4">Katamā ca bhikkhave aṭṭhasata vedanā?|| ||</p>

					<p class="f4">Atītā chattiɱsa vedanā,||<br />
					anāgatā chattiɱsa vedanā,||<br />
					paccuppannā chattiɱsa vedanā.|| ||</p>

					<p class="f4">Imā vuccanti bhikkhave aṭṭhasatavedanā.|| ||</p>

					<p class="f4">Ayaɱ bhikkhave aṭṭhasatapariyāyo dhamma-pariyāyoti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
