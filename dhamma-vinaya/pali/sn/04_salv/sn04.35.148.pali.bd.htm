<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 148. The Buddha tells the bhikkhus that a helpful tool in the effort to attain Nibbāna is to regard the sense organs, the sense objects, sense-consciousness, contact with the senses, and the sensations that result from contact with the senses all as not-self." />
<title>SN 4 35 148: Tatiya Sappāya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					5. Nava-Purāṇa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p148">Sutta 148</a></h4>

					<h1>Tatiya Sappāya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg134"><span class="f2 g"><b>[134]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.148.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.147-150.bodh.wp.htm#s148">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Nibbāna-sappāyaṃ vo bhikkhave paṭipadaṃ desissāmi.|| ||</p>

					<p class="f4">Taṃ suṇātha,||<br />
					sādhukaṃ manasi karotha,||<br />
					bhāsissāmī.|| ||</p>

					<p class="f4">Katamā ca sā bhikkhave Nibbāna-sappāyā paṭipadā?|| ||</p>

					<p class="f4">Idha bhikkhave bhikkhu 'cakkhuṃ anattā' ti passati,||<br />
					'rūpā anattā' ti passati,||<br />
					'cakkhu-viññāṇaṃ anattā' ti passati,||<br />
					'cakkhu-samphasso anattā' ti passati,||<br />
					yam pidaṃ 'cakkhu- <a id="pg135"><span class="f2 g"><b>[135]</b></span></a> samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi anattā' ti passati.|| ||</p>

					<p class="f4">'Sotaṃ anattā' ti passati,||<br />
					'saddā anattā' ti passati,||<br />
					'sota-viññāṇaṃ anattā' ti passati,||<br />
					'sota-samphasso anattā' ti passati,||<br />
					yam pidaṃ 'sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi anattā' ti passati.|| ||</p>

					<p class="f4">'Ghānaṃ anattā' ti passati,||<br />
					'ghandha anattā' ti passati,||<br />
					'ghāna-viññāṇaṃ anattā' ti passati,||<br />
					'ghāna-samphasso anattā' ti passati,||<br />
					yam pidaṃ 'ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi anattā' ti passati.|| ||</p>

					<p class="f4">'Jivhā anattā' ti passati,||<br />
					'rasā anattā' ti passati,||<br />
					'jivhā-viññāṇaṃ anattā' ti passati,||<br />
					'jivhā-samphasso anattā' ti passati,||<br />
					yam pidaṃ 'jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi anattā' ti passati.|| ||</p>

					<p class="f4">'Kāyo anattā' ti passati,||<br />
					'phoṭṭhabbā anattā' ti passati,||<br />
					'kāya-viññāṇaṃ anattā' ti passati,||<br />
					'kāyo-samphasso anattā' ti passati,||<br />
					yam pidaṃ 'kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi anattā' ti passati.|| ||</p>

					<p class="f4">'Mano anattā' ti passati,||<br />
					'dhammā anattā' ti passati,||<br />
					'mano-viññāṇaṃ anattā' ti passati,||<br />
					'mano-samphasso anattā' ti passati,||<br />
					yam pidaṃ 'mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā||<br />
					tam pi anattā' ti passati.|| ||</p>

					<p class="f4">Ayaṃ kho sā bhikkhave Nibbāna-sappāyā paṭipadā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
