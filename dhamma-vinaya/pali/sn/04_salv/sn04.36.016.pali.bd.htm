<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 16. The Buddha defines various aspects of sense experience." />
<title>SN 4 36 16: Dutiya Santakam (aka Ānanda) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					36. Vedanā Saɱyutta<br />
					2. Raho-Gata Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p16">Sutta 16</a></h4>

					<h1>Dutiya Santakam (aka Ānanda) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg221"><span class="f2 g"><b>[221]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.016.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.016.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Atha kho āyasmā Ānando yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4">"Katamā nu kho Ānanda vedanā?|| ||</p>

					<p class="f4">Katamo vedanā samudayo?|| ||</p>

					<p class="f4">Katamo vedanā nirodho?|| ||</p>

					<p class="f4">Katamā vedanā nirodha-gāminī-paṭipadā?|| ||</p>

					<p class="f4">Ko vedanāya assādo?|| ||</p>

					<p class="f4">Ko ādīnavo?|| ||</p>

					<p class="f4">Kiɱ nissaraṇan" ti?|| ||</p>

					<p class="ctr c">&#9632;</p>

					<p class="f4">"Bhagava mūlakā no bhante dhammā Bhagavaɱ-ntettikā Bhagavam-paṭisaraṇā,||<br />
					sādhu vata bhante Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhū dhāre-s-santī" ti.|| ||</p>

					<p class="f4">Tenah'Ānanda suṇohi||<br />
					sādhukaɱ mana-sikarohi||<br />
					bhāsissāmī" ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paccassosi.|| ||</p>

					<p class="ctr c">&#9632;</p>

					<p class="f4">Bhagavā etad avoca:|| ||</p>

					<p class="f4">"Tisso imā Ānanda vedanā:||<br />
					sukhā vedanā,||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Imā vuccanti Ānanda vedanā.|| ||</p>

					<p class="f4">Phassa-samudayā vedanā-samudayo||<br />
					phassa-nirodhā vedanā-nirodho.|| ||</p>

					<p class="f4">Ayam-eva Ariyo Aṭṭhaŋgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'īdaɱ:||<br />
					sammā-diṭṭhi||<br />
					sammā-saɱkappa,||<br />
					sammā-vācā||<br />
					sammā-kammanta||<br />
					sammā-ājīvā||<br />
					sammā-vāyāma||<br />
					sammā-sati||<br />
					sammā-samādhi.|| ||</p>

					<p class="f4">Yaɱ vedanaɱ paṭicca uppajjati sukhaɱ somanassaɱ,||<br />
					ayaɱ vedanāya assādo;||<br />
					yā vedanā aniccā dukkhā vipariṇāma-dhammā,||<br />
					ayaɱ vedanāya ādīnavo.|| ||</p>

					<p class="f4">Yo vedanāya chanda-rāga-vinayo chanda-rāga-p-pahānaɱ,||<br />
					idaɱ vedanāya nissaraṇaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho pan'Ānanda, mayā anupubba-sankhārānaɱ nirodho akkhāto,||<br />
					paṭhamaɱ-jhānaɱ samāpannassa vācā niruddhā hoti,||<br />
					dutiyaɱ-jhānaɱ samāpannassa vitakka-vicārā niruddhā honti,||<br />
					tatiyaɱ-jhānaɱ samāpannassa pīti niruddhā hoti,||<br />
					catutthaɱ-jhānaɱ samāpannassa assāsapassāsā niruddhā honti,||<br />
					Ākāsanañ-c'āyatanaɱ samāpannassa rūpa-saññā niruddhā hoti,||<br />
					Viññāṇañ-c'āyatanaɱ samāpannassa Ākāsanañ-c'āyatanasaññā niruddhā hoti,||<br />
					Ākiñcaññ'āyatanaɱ samāpannassa Viññāṇañ-c'āyatanasaññā niruddhā hoti,||<br />
					N'eva-saññā-nā-saññ'āyatanaɱ samāpannassa Ākiñ caññ'āyatanasaññā niruddhā hoti,||<br />
					saññā-vedayita-nirodhaɱ samāpannassa saññā ca vedanā ca niruddhā honti,||<br />
					khīṇ'āsavassa bhikkhuno||<br />
					rāgo niruddho hoti||<br />
					doso niruddho hoti,||<br />
					moho niruddho hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho pan'Ānanda mayā anupubba-sankhārānaɱ vūpasamo akkhāto,||<br />
					paṭhamaɱ-jhānaɱ samāpannassa vācā vūpasantā hoti,||<br />
					dutiyaɱ-jhānaɱ samāpannassa vitakka-vicārā vūpasantā honti,||<br />
					tatiyaɱ-jhānaɱ samāpannassa pīti vūpasantā hoti,||<br />
					catutthaɱ-jhānaɱ samāpannassa assāsapassāsā vūpasantā honti,||<br />
					Ākāsanañ-c'āyatanaɱ samāpannassa rūpa-saññā vūpasantā hoti,||<br />
					Viññāṇañ-c'āyatanaɱ samāpannassa Ākāsanañ-c'āyatanasaññā vūpasantā hoti,||<br />
					Ākiñcaññ'āyatanaɱ samāpannassa Viññāṇañ-c'āyatanasaññā vūpasantā hoti,||<br />
					N'eva-saññā-nā-saññ'āyatanaɱ samāpannassa Ākiñ caññ'āyatanasaññā vūpasantā hoti,||<br />
					saññā-vedayita-nirodhaɱ samāpannassa saññā ca vedanā ca vūpasantā honti,||<br />
					khīṇ'āsavassa bhikkhuno||<br />
					rāgo vūpasanto hoti||<br />
					doso vūpasanto hoti,||<br />
					moho vūpasanto hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho pan'Ānanda mayā anupubba-sankhārānaɱ passaddhi.|| ||</p>

					<p class="f4">Akkhātā paṭhamaɱ-jhānaɱ samāpannassa vācā paṭi-p-passaddhā hoti,||<br />
					dutiyaɱ-jhānaɱ samāpannassa vitakka-vicārā paṭi-p-passaddhā honiti,||<br />
					tatiyaɱ-jhānaɱ samāpannassa pīti paṭi-p-passaddhā hoti,||<br />
					catutthaɱ samāpannassa assāsapassāsā paṭi-p-passaddhā honti,||<br />
					saññā-vedayita-nirodhaɱ samāpannassa saññā ca vedanā ca paṭi-p-passaddhā honti,||<br />
					khīṇāsavassa bhikkhuno||<br />
					rāgo paṭi-p-passaddho hoti,||<br />
					doso paṭi-p-passaddho hoti,||<br />
					moho paṭi-p-passaddho hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>