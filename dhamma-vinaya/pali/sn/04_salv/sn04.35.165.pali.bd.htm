<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 165. The Buddha teaches that the way to eliminate views as to own-body is to see sense-experiences as impermanent." />
<title>SN 4 35 165: Saccaya-Ditthi Pahana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaɱ Catutthaɱ<br />
					1. Nandikkhaya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p165">Sutta 165</a></h4>

					<h1>Sakkāya-diṭṭhi Pahāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.165.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Jīvakambavane.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhū Bhagavantaɱ etad avoca:|| ||</p>

					<p class="f4">"Kathannu kho bhante jānato kathaɱ passato sakkāya-diṭṭhi pahīyatī"ti?|| ||</p>

					<p class="f4">"Cakkhuɱ kho bhikkhū anattā jānato passato sakkāya-diṭṭhi pahīyati.|| ||</p>

					<p class="f4">Rūpe anattā jānato passato sakkāya-diṭṭhi pahīyati.|| ||</p>

					<p class="f4">Cakkhu-viññāṇaɱ anattā jānato passato sakkāya-diṭṭhi pahīyati.|| ||</p>

					<p class="f4">Cakkhu-samphassaɱ anattā jānato passato sakkāya-diṭṭhi pahīyati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi anattā jānato passato sakkāya-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Sotaɱ anattā jānato passato sakkāya-diṭṭhi pahīyati.|| ||</p>

					<p class="f4">Sadde anattā jānato passato sakkāya-diṭṭhi pahīyati.|| ||</p>

					<p class="f4">Sota-viññāṇaɱ anattā jānato passato sakkāya-diṭṭhi pahīyati.|| ||</p>

					<p class="f4">Sota-samphassaɱ anattā jānato passato sakkāya-diṭṭhi pahīyati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi anattā jānato passato sakkāya-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Ghānaɱ anattā jānato passato sakkāya-diṭṭhi pahīyati.|| ||</p>

					<p class="f4">Gandhe anattā jānato passato sakkāya-diṭṭhi pahīyati.|| ||</p>

					<p class="f4">Ghāna-viññāṇaɱ anattā jānato passato sakkāya-diṭṭhi pahīyati.|| ||</p>

					<p class="f4">Ghāna-samphassaɱ anattā jānato passato sakkāya-diṭṭhi pahīyati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi anattā jānato passato sakkāya-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Jivhaɱ anattā jānato passato sakkāya-diṭṭhi pahīyati.|| ||</p>

					<p class="f4">Rase anattā jānato passato sakkāya-diṭṭhi pahīyati.|| ||</p>

					<p class="f4">Jivhā-viññāṇaɱ anattā jānato passato sakkāya-diṭṭhi pahīyati.|| ||</p>

					<p class="f4">Jivhā-samphassaɱ anattā jānato passato sakkāya-diṭṭhi pahīyati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi anattā jānato passato sakkāya-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Kāyaɱ anattā jānato passato sakkāya-diṭṭhi pahīyati.|| ||</p>

					<p class="f4">Phoṭṭhabbe anattā jānato passato sakkāya-diṭṭhi pahīyati.|| ||</p>

					<p class="f4">Kāya-viññāṇaɱ anattā jānato passato sakkāya-diṭṭhi pahīyati.|| ||</p>

					<p class="f4">Kāya-samphassaɱ anattā jānato passato sakkāya-diṭṭhi pahīyati.|| ||</p>

					<p class="f4">Yam kāya-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi anattā jānato passato sakkāya-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Manaɱ anattā jānato passato sakkāya-diṭṭhi pahīyati.|| ||</p>

					<p class="f4">Dhamme anattā jānato passato sakkāya-diṭṭhi pahīyati.|| ||</p>

					<p class="f4">Mano-viññāṇaɱ anattā jānato passato sakkāya-diṭṭhi pahīyati.|| ||</p>

					<p class="f4">Mano-samphassaɱ anattā jānato passato sakkāya-diṭṭhi pahīyati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi anattā jānato passato sakkāya-diṭṭhi pahīyati.|| ||</p>

					<p class="ctr c">&#9632;</p>

					<p class="f4">Evaɱ kho bhikkhu jānato evaɱ passato sakkāya-diṭṭhi pahīyatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
