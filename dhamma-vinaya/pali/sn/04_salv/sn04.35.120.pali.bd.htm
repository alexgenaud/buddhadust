<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 120. Sāriputta teaches a bhikkhu about guarding the sense, moderation in eating and keeping the wakeful watch." />
<title>SN 4 35 120: Sāriputta-Saddhi-Vihārika Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; III: Paññāsaka Tatiya<br />
					2. Loka-Kāma-Guṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p120">Sutta 120</a></h4>

					<h1>Sāriputta-Saddhi-Vihārika Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg103"><span class="f2 g"><b>[103]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.120.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.120.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Sāriputto Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yen'āyasmā Sāriputto ten'upasaɱkami.|| ||</p>

					<p class="f4">Upasan-kamitvā āyasmatā Sāriputtena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu āyasmantaɱ Sāriputtaɱ etad avoca:|| ||</p>

					<p class="f4">"Saddhi-vihāriko āvuso Sāriputta bhikkhu sikkhaɱ pacca-k-khāya hīnāy-āvatto" ti.|| ||</p>

					<p class="f4">"Evaɱ etaɱ āvuso hoti indriyesu agutta-dvārassa bhojane amatt'aññūno jāgariyaɱ ananuyuttassa.|| ||</p>

					<p class="f4">So vat'āvuso bhikkhu indriyesu agutta-dvāro bhojane amatt'aññū <a id="pg104"><span class="f2 g"><b>[104]</b></span></a> jāgariyaɱ ananuyutto yāva-jīvaɱ paripuṇṇaɱ parisuddhaɱ Brahma-cariyaɱ santānessat-ī-ti n'etaɱ ṭhānaɱ vijjati.|| ||</p>

					<p class="f4">So vat'āvuso bhikkhu indriyesu gutta-dvāro bhojane matt'aññū jāgariyaɱ anuyutto yāva-jīvaɱ paripuṇṇaɱ parisuddhaɱ Brahma-cariyaɱ santānessat-ī-ti ṭhānam etaɱ vijjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ c'āvuso indriyesu gutta-dvāro hoti?|| ||</p>

					<p class="f4">Idh'āvuso, bhikkhu cakkhunā rūpaɱ disvā||<br />
					na nimitta-g-gāhī hoti||<br />
					n-ā-nuvyañjana-g-gāhī,||<br />
					yato'dhikaraṇam etaɱ cakkhu'ndriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saɱvaraɱ āpajjati.|| ||</p>

					<p class="ctr c">&#9632;</p>

					<p class="f4">Sotena saddaɱ sutvā||<br />
					na nimitta-g-gāhī hoti||<br />
					n-ā-nuvyañjana-g-gāhī,||<br />
					yato'dhikaraṇam etaɱ sot'endriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sot'indriyaɱ,||<br />
					sot'indriye saɱvaraɱ āpajjati.|| ||</p>

					<p class="ctr c">&#9632;</p>

					<p class="f4">Ghānena gandhaɱ ghāyitvā||<br />
					na nimitta-g-gāhī hoti||<br />
					n-ā-nuvyañjana-g-gāhī,||<br />
					yato'dhikaraṇam etaɱ ghān'driyeɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghān'driyeɱ,||<br />
					ghān'driye saɱvaraɱ āpajjati.|| ||</p>

					<p class="ctr c">&#9632;</p>

					<p class="f4">Jivhāya rasaɱ sāyitvā||<br />
					na nimitta-g-gāhī hoti||<br />
					n-ā-nuvyañjana-g-gāhī,||<br />
					yato'dhikaraṇam etaɱ jivh'endriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati jivh'endriyaɱ,||<br />
					jivh'endriye saɱvaraɱ āpajjati.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaɱ phusitvā||<br />
					na nimitta-g-gāhī hoti||<br />
					n-ā-nuvyañjana-g-gāhī,||<br />
					yato'dhikaraṇam etaɱ kāy'endriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati kāy'endriyaɱ,||<br />
					kāy'endriye saɱvaraɱ āpajjati.|| ||</p>

					<p class="ctr c">&#9632;</p>

					<p class="f4">Manasā dhammaɱ viññāya||<br />
					na nimitta-g-gāhī hoti||<br />
					n-ā-nuvyañjana-g-gāhī,||<br />
					yato'dhikaraṇam etaɱ man'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati man'indriyaɱ,||<br />
					man'indriye saɱvaraɱ āpajjati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ c'āvuso bhojane matt'aññū hoti?|| ||</p>

					<p class="f4">Idh'āvuso bhikkhu paṭisaṅkhā yoniso āhāraɱ āhāreti,||<br />
					n'eva davāya na madāya||<br />
					na maṇḍanāya||<br />
					na vibhusanāya||<br />
					yāva-d-eva imassa kāyassa ṭhitiyā yāpanāya vihiɱs'ūparatiyā brahma-cariyā-nuggāhāya:|| ||</p>

					<p class="f4">'Iti purāṇañ ca vedanaɱ paṭihaṅkhāmi||<br />
					navañ ca vedanaɱ na uppādessāmi||<br />
					yātrā ca me bhavissati||<br />
					anavajjatā ca||<br />
					phāsu-vihāro cā' ti.|| ||</p>

					<p class="f4">Evaɱ kho āvuso bhojane matt'aññū hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ c'āvuso jāgariyaɱ anuyutto hoti?|| ||</p>

					<p class="f4">Idh'āvuso bhikkhu divasaɱ||<br />
					caṅkamena||<br />
					nisajjāya||<br />
					āvaraṇīyehi dhammehi cittaɱ parisodheti;|| ||</p>

					<p class="f4">rattiyā paṭhamaɱ yāmaɱ||<br />
					caṅkamena||<br />
					nisajjāya||<br />
					āvaraṇiyehi dhammehi cittaɱ pariso- <a id="pg105"><span class="f2 g"><b>[105]</b></span></a> dheti|| ||</p>

					<p class="f4">rattiyā majjhamaɱ yāmaɱ dakkhiṇena passena sīhaseyyaɱ kappeti||<br />
					pāde pādaɱ||<br />
					accādhāya sato sampajāno uṭṭhāna-saññaɱ mana-sikaritvā|| ||</p>

					<p class="f4">rattiyā pacchimaɱ yāmaɱ paccu-ṭṭhāya||<br />
					caṅkamena||<br />
					nisajjāya||<br />
					āvaraṇiyehi dhammehi cittaɱ parisodheti.|| ||</p>

					<p class="f4">Evaɱ kho āvuso jāgariyaɱ anuyutto hoti.|| ||</p>

					<p class="f4">Tasmā ti āvuso evaɱ sikkhitabbaɱ:|| ||</p>

					<p class="f4">'Indriyesu gutta-dvārā bhavissāma bhojane mattaññuno jāgariyaɱ anuyuttā' ti.|| ||</p>

					<p class="f4">Evaɱ hi vo āvuso sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>