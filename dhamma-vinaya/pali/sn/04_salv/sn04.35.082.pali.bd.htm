<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 82. A bhikkhu asks about the meaning of the term 'the world'." />
<title>SN 4 35 082: Loka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					3. Gilāna Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p82">Sutta 82</a></h4>

					<h1>Loka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg52"><span class="f2 g"><b>[52]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.082.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.082.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.082.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"'Loko! Loko!' ti bhante vuccati,||<br />
					kittāvatā nu kho bhante,||<br />
					'loko' ti vuccatī" ti?|| ||</p>

					<p class="f4">"'Lujjatī' ti kho bhikkhu||<br />
					tasmā 'loko' ti vuccati.|| ||</p>

					<p class="f4">Kiñ ca lujjati?|| ||</p>

					<p class="f4">Cakkhuṃ kho bhikkhu lujjati,||<br />
					rūpā lujjanti,||<br />
					cakkhu-viññāṇaṃ lujjati,||<br />
					cakkhu-samphasso lujjati,||<br />
					yampidaṃ cakkhu-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi lujjati.|| ||</p>

					<p class="ctr c">&#9632;</p>

					<p class="f4">Sotaṃ kho bhikkhu lujjati,||<br />
					saddā lujjanti,||<br />
					sota-viññāṇaṃ lujjati,||<br />
					sota-samphasso lujjati,||<br />
					yampidaṃ sota-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi lujjati.|| ||</p>

					<p class="ctr c">&#9632;</p>

					<p class="f4">Ghānaṃ kho bhikkhu lujjati,||<br />
					gandhā lujjanti,||<br />
					ghāna-viññāṇaṃ lujjati,||<br />
					ghāna-samphasso lujjati,||<br />
					yampidaṃ ghāna-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi lujjati.|| ||</p>

					<p class="ctr c">&#9632;</p>

					<p class="f4">Jivhā kho bhikkhu lujjati,||<br />
					rasā lujjanti,||<br />
					jivhā-viññāṇaṃ lujjati,||<br />
					jivhā-samphasso lujjati,||<br />
					yampidaṃ jivhā-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi lujjati.|| ||</p>

					<p class="ctr c">&#9632;</p>

					<p class="f4">Kāyaṃ kho bhikkhu lujjati,||<br />
					phoṭṭhabbā lujjanti,||<br />
					kāya-viññāṇaṃ lujjati,||<br />
					kāya-samphasso lujjati,||<br />
					yampidaṃ kāya-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi lujjati.|| ||</p>

					<p class="ctr c">&#9632;</p>

					<p class="f4">Mano kho bhikkhu lujjati,||<br />
					dhammā lujjanti,||<br />
					mano-viññāṇaṃ lujjati,||<br />
					mano-samphasso lujjati,||<br />
					yampidaṃ mano-samphassa-paccayā uppajjati vedayitaṃ||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi lujjati.|| ||</p>

					<p class="f4">Kho bhikkhu tasmā||<br />
					'loko' ti vuccatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>