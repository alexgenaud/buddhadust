<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 194. The Buddha delivers a real old-time fire and brimstone sermon on the dangers associated with the senses." />
<title>SN 4 35 194: Āditta-Pariyāya Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; IV: Paññāsaka Catuttha<br />
					3. Samudda Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p194">Sutta 194</a></h4>

					<h1>Āditta-Pariyāya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg168"><span class="f2 g"><b>[168]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.194.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.194.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.235.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Āditta-pariyāyaɱ vo bhikkhave dhamma-pariyāyaɱ desissāmi.|| ||</p>

					<p class="f4">Taɱ suṇātha.|| ||</p>

					<p class="f4">Katamo ca bhikkhave ādittā-pariyāyo dhamma-pariyāyo?|| ||</p>

					<p class="f4">Varaɱ bhikkhave tattāya ayo-salākāya||<br />
					ādittāya||<br />
					sampajjalitāya||<br />
					sajoti-bhūtāya||<br />
					cakkhu'ndriyaɱ sampalimaṭṭhaɱ,||<br />
					na tv'eva cakkhu-viññeyyesu rūpesu||<br />
					anuvyañjanaso nimittaggāho.|| ||</p>

					<p class="f4">Nimittassādagathitaɱ vā bhikkhave viññāṇaɱ tiṭṭha-mānaɱ tiṭṭheyya anuvyañjanassāda-gathitaɱ vā,||<br />
					tasmiɱ ce samaye kālaɱ kareyya,||<br />
					ṭhānam etaɱ vijjati||<br />
					yaɱ dvinnaɱ gatīnaɱ||<br />
					aññataraɱ gatiɱ gaccheyya||<br />
					Nirayaɱ vā||<br />
					tiracchāna-yoniɱ vā.|| ||</p>

					<p class="f4">Imaɱ khvāhaɱ bhikkhave ādīnavaɱ disvā||<br />
					evaɱ vadāmi.|| ||</p>

					<p class="ctr c">&#9632;</p>

					<p class="f4">Varaɱ bhikkhave tiṇhena ayosankunā||<br />
					ādittena||<br />
					sampajjalitena||<br />
					sajotibhutena||<br />
					sot'indriyaɱ sampalimaṭṭhaɱ,||<br />
					na tv'eva sota-viññeyyesu saddesu||<br />
					anuvyañjanaso nimittaggāho.|| ||</p>

					<p class="f4">Nimittassādagathitaɱ vā bhikkhave viññāṇaɱ tiṭṭha-mānaɱ tiṭṭheyya anuvyañjanassāda-gathitaɱ vā,||<br />
					tasmiɱ ce samaye kālaɱ kareyya,||<br />
					ṭhānam etaɱ vijjati||<br />
					yaɱ dvinnaɱ gatīnaɱ||<br />
					aññataraɱ gatiɱ gaccheyya||<br />
					Nirayaɱ vā||<br />
					tiracchāna-yoniɱ vā.|| ||</p>

					<p class="f4">Imaɱ khvāhaɱ bhikkhave ādīnavaɱ disvā||<br />
					evaɱ <a id="pg169"><span class="f2 g"><b>[169]</b></span></a> vadāmi.|| ||</p>

					<p class="ctr c">&#9632;</p>

					<p class="f4">Varaɱ bhikkhave tiṇhena nikhādanena||<br />
					ādittena||<br />
					sampajjalitena||<br />
					sajotibhutena||<br />
					ghān'indriyaɱ sampalimaṭṭhaɱ, na tv'eva ghāna-viññeyyesu gandhesu anuvyañjanaso nimittaggāho.|| ||</p>

					<p class="f4">Nimittassādagathitaɱ vā bhikkhave viññāṇaɱ tiṭṭha-mānaɱ tiṭṭheyya anuvyañjanassāda-gathitaɱ vā,||<br />
					tasmiɱ ce samaye kālaɱ kareyya,||<br />
					ṭhānam etaɱ vijjati||<br />
					yaɱ dvinnaɱ gatīnaɱ||<br />
					aññataraɱ gatiɱ gaccheyya||<br />
					Nirayaɱ vā||<br />
					tiracchāna-yoniɱ vā.|| ||</p>

					<p class="f4">Imaɱ khvāhaɱ bhikkhave ādīnavaɱ disvā||<br />
					evaɱ vadāmi.|| ||</p>

					<p class="ctr c">&#9632;</p>

					<p class="f4">Varaɱ bhikkhave tiṇhena khurena||<br />
					ādittena||<br />
					sampajjalitena||<br />
					sajotibhutena||<br />
					jivh'indriyaɱ sampalimaṭṭhaɱ, natv'eva jivhā-viññeyyesu rasesu anuvyañjanaso nimittaggāho.|| ||</p>

					<p class="f4">Nimittassādagathitaɱ vā bhikkhave viññāṇaɱ tiṭṭha-mānaɱ tiṭṭheyya anuvyañjanassāda-gathitaɱ vā,||<br />
					tasmiɱ ce samaye kālaɱ kareyya,||<br />
					ṭhānam etaɱ vijjati||<br />
					yaɱ dvinnaɱ gatīnaɱ||<br />
					aññataraɱ gatiɱ gaccheyya||<br />
					Nirayaɱ vā||<br />
					tiracchāna-yoniɱ vā.|| ||</p>

					<p class="f4">Imaɱ khvāhaɱ bhikkhave ādīnavaɱ disvā||<br />
					evaɱ vadāmi.|| ||</p>

					<p class="ctr c">&#9632;</p>

					<p class="f4">Varaɱ bhikkhave tiṇhāya sattiyā||<br />
					ādittāya||<br />
					sampajjalitāya||<br />
					sajoti-bhūtāya||<br />
					kāy'indriyaɱ sampalimaṭṭhaɱ, na tv'eva kāya-viññeyyesu phoṭṭhabbesu anuvyañjanaso nimittaggāho.|| ||</p>

					<p class="f4">Nimittassādagathitaɱ vā bhikkhave viññāṇaɱ tiṭṭha-mānaɱ tiṭṭheyya anuvyañjanassāda-gathitaɱ vā,||<br />
					tasmiɱ ce samaye kālaɱ kareyya,||<br />
					ṭhānam etaɱ vijjati||<br />
					yaɱ dvinnaɱ gatīnaɱ||<br />
					aññataraɱ gatiɱ gaccheyya||<br />
					Nirayaɱ vā||<br />
					tiracchāna-yoniɱ vā.|| ||</p>

					<p class="f4">Imaɱ khvāhaɱ bhikkhave ādīnavaɱ disvā||<br />
					evaɱ vadāmi.|| ||</p>

					<p class="ctr c">&#9632;</p>

					<p class="f4">Varaɱ bhikkhave suttaɱ||<br />
					suttaɱ kho pan'āhaɱ bhikkhave||<br />
					vañjhaɱ jīvitānaɱ vadāmi,||<br />
					aphalaɱ jīvitānaɱ vadāmi,||<br />
					momūhaɱ jīvitānaɱ vadāmi.|| ||</p>

					<p class="f4">Na tv'eva tathā-rūpe vitakke vitakkeyya||<br />
					yathā-rūpānaɱ vitakkānaɱ vasaɱgato Sanghaɱ bhindeyya.|| ||</p>

					<p class="f4">Imaɱ khvāhaɱ <a id="pg170"><span class="f2 g"><b>[170]</b></span></a> bhikkhave vañjhaɱ jīvitānam ādīnavaɱ disvā evaɱ vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tattha bhikkhave sutavā ariya-sāvako iti paṭisañcikkhati:|| ||</p>

					<p class="f4">Tiṭṭhatu tāva tattāya ayosalākāya||<br />
					ādittāya||<br />
					sampajjalitāya||<br />
					sajoti-bhūtāya||<br />
					cakkhu'ndriyaɱ samphalimaṭṭhaɱ,||<br />
					handāhaɱ idam eva mana-sikaromi,|| ||</p>

					<p class="f4">'Iti cakkhuɱ aniccā,||<br />
					rūpā aniccā,||<br />
					cakkhu-viññāṇaɱ aniccaɱ,||<br />
					cakkhu samphasso anicco,||<br />
					yam pidaɱ cakkhu-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi aniccaɱ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhena ayosaŋkunā||<br />
					ādittāya||<br />
					sampajjalitāya||<br />
					sajoti-bhūtāya||<br />
					sot'indriyaɱ samphalimaṭṭhaɱ,||<br />
					handāhaɱ idam eva mana-sikaromi,|| ||</p>

					<p class="f4">'Iti sotaɱ aniccaɱ,||<br />
					saddā aniccā,||<br />
					sota-viññāṇaɱ aniccaɱ,||<br />
					sota-samphasso anicco,||<br />
					yam pidaɱ sota-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi aniccaɱ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhena nikhādanena||<br />
					ādittāya||<br />
					sampajjalitāya||<br />
					sajoti-bhūtāya||<br />
					ghān'indriyaɱ samphalimaṭṭhaɱ,||<br />
					handāhaɱ idam eva mana-sikaromi:|| ||</p>

					<p class="f4">'Iti ghānaɱ aniccaɱ,||<br />
					gandhā aniccā,||<br />
					ghāna-viññāṇaɱ aniccaɱ,||<br />
					ghāna-samphasso anicco,||<br />
					yam pidaɱ ghāna-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi aniccaɱ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhena khurena||<br />
					ādittāya||<br />
					sampajjalitāya||<br />
					sajoti-bhūtāya||<br />
					jivh'indriyaɱ samphalimaṭṭhaɱ,||<br />
					handāhaɱ idam eva mana-sikaromi:|| ||</p>

					<p class="f4">'Iti jivhā aniccā,||<br />
					rasā aniccā,||<br />
					jivhā-viññāṇaɱ aniccaɱ,||<br />
					jivhā-samphasso anicco,||<br />
					yam pidaɱ jivhā-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi aniccaɱ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhāya sattiyā||<br />
					ādittāya||<br />
					sampajjalitāya||<br />
					sajoti-bhūtāya||<br />
					kāy'indriyaɱ samphalimaṭṭhaɱ,||<br />
					handāhaɱ idam eva mana-sikaromi,|| ||</p>

					<p class="f4">'Iti kāyo anicco,||<br />
					phoṭṭhabbā <a id="pg171"><span class="f2 g"><b>[171]</b></span></a> aniccā,||<br />
					kāya-viññāṇaɱ aniccɱ,||<br />
					kāya-samphasso anicco,||<br />
					yam pidaɱ kāya-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi aniccaɱ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva suttaɱ||<br />
					handāhaɱ idam eva mana-sikaromi|| ||</p>

					<p class="f4">'Iti mano anicco,||<br />
					dhammā aniccā,||<br />
					mano-viññāṇaɱ aniccaɱ,||<br />
					mano-samphasso anicco,||<br />
					yam pidaɱ mano-samphassa-paccayā uppajjati vedayitaɱ||<br />
					sukhaɱ vā dukkhaɱ vā adukkha-m-asukhaɱ vā||<br />
					tam pi aniccaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam passaɱ bhikkhave sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako kāyasmim pi nibbindati,||<br />
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Nibbindaɱ virajjati virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā' ti pajānātī.|| ||</p>

					<p class="f4">Ayaɱ kho bhikkhave āditta-pariyāyo dhamma-pariyāyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>