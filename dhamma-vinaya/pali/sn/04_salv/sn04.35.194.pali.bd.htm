<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 194. The Buddha delivers a real old-time fire and brimstone sermon on the dangers associated with the senses." />
<title>SN 4 35 194: Āditta-Pariyāya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					3. Samudda Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p194">Sutta 194</a></h4>

					<h1>Āditta-Pariyāya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg168"><span class="f2 g"><b>[168]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.194.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.194.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.235.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Āditta-pariyāyaṃ vo bhikkhave dhamma-pariyāyaṃ desissāmi.|| ||</p>

					<p class="f4">Taṃ suṇātha.|| ||</p>

					<p class="f4">Katamo ca bhikkhave ādittā-pariyāyo dhamma-pariyāyo?|| ||</p>

					<p class="f4">Varaṃ bhikkhave tattāya ayo-salākāya||<br />
					ādittāya||<br />
					sampajjalitāya||<br />
					sajoti-bhūtāya||<br />
					cakkhu'ndriyaṃ sampalimaṭṭhaṃ,||<br />
					na tv'eva cakkhu-viññeyyesu rūpesu||<br />
					anuvyañjanaso nimittaggāho.|| ||</p>

					<p class="f4">Nimittassādagathitaṃ vā bhikkhave viññāṇaṃ tiṭṭha-mānaṃ tiṭṭheyya anuvyañjanassāda-gathitaṃ vā,||<br />
					tasmiṃ ce samaye kālaṃ kareyya,||<br />
					ṭhānam etaṃ vijjati||<br />
					yaṃ dvinnaṃ gatīnaṃ||<br />
					aññataraṃ gatiṃ gaccheyya||<br />
					Nirayaṃ vā||<br />
					tiracchāna-yoniṃ vā.|| ||</p>

					<p class="f4">Imaṃ khv'āhaṃ bhikkhave ādīnavaṃ disvā||<br />
					evaṃ vadāmi.|| ||</p>

					<p class="ctr c">&#9632;</p>

					<p class="f4">Varaṃ bhikkhave tiṇhena ayosaṅkunā||<br />
					ādittena||<br />
					sampajjalitena||<br />
					sajotibhutena||<br />
					sot'indriyaṃ sampalimaṭṭhaṃ,||<br />
					na tv'eva sota-viññeyyesu saddesu||<br />
					anuvyañjanaso nimittaggāho.|| ||</p>

					<p class="f4">Nimittassādagathitaṃ vā bhikkhave viññāṇaṃ tiṭṭha-mānaṃ tiṭṭheyya anuvyañjanassāda-gathitaṃ vā,||<br />
					tasmiṃ ce samaye kālaṃ kareyya,||<br />
					ṭhānam etaṃ vijjati||<br />
					yaṃ dvinnaṃ gatīnaṃ||<br />
					aññataraṃ gatiṃ gaccheyya||<br />
					Nirayaṃ vā||<br />
					tiracchāna-yoniṃ vā.|| ||</p>

					<p class="f4">Imaṃ khv'āhaṃ bhikkhave ādīnavaṃ disvā||<br />
					evaṃ <a id="pg169"><span class="f2 g"><b>[169]</b></span></a> vadāmi.|| ||</p>

					<p class="ctr c">&#9632;</p>

					<p class="f4">Varaṃ bhikkhave tiṇhena nikhādanena||<br />
					ādittena||<br />
					sampajjalitena||<br />
					sajotibhutena||<br />
					ghān'indriyaṃ sampalimaṭṭhaṃ, na tv'eva ghāna-viññeyyesu gandhesu anuvyañjanaso nimittaggāho.|| ||</p>

					<p class="f4">Nimittassādagathitaṃ vā bhikkhave viññāṇaṃ tiṭṭha-mānaṃ tiṭṭheyya anuvyañjanassāda-gathitaṃ vā,||<br />
					tasmiṃ ce samaye kālaṃ kareyya,||<br />
					ṭhānam etaṃ vijjati||<br />
					yaṃ dvinnaṃ gatīnaṃ||<br />
					aññataraṃ gatiṃ gaccheyya||<br />
					Nirayaṃ vā||<br />
					tiracchāna-yoniṃ vā.|| ||</p>

					<p class="f4">Imaṃ khv'āhaṃ bhikkhave ādīnavaṃ disvā||<br />
					evaṃ vadāmi.|| ||</p>

					<p class="ctr c">&#9632;</p>

					<p class="f4">Varaṃ bhikkhave tiṇhena khurena||<br />
					ādittena||<br />
					sampajjalitena||<br />
					sajotibhutena||<br />
					jivh'indriyaṃ sampalimaṭṭhaṃ, natv'eva jivhā-viññeyyesu rasesu anuvyañjanaso nimittaggāho.|| ||</p>

					<p class="f4">Nimittassādagathitaṃ vā bhikkhave viññāṇaṃ tiṭṭha-mānaṃ tiṭṭheyya anuvyañjanassāda-gathitaṃ vā,||<br />
					tasmiṃ ce samaye kālaṃ kareyya,||<br />
					ṭhānam etaṃ vijjati||<br />
					yaṃ dvinnaṃ gatīnaṃ||<br />
					aññataraṃ gatiṃ gaccheyya||<br />
					Nirayaṃ vā||<br />
					tiracchāna-yoniṃ vā.|| ||</p>

					<p class="f4">Imaṃ khv'āhaṃ bhikkhave ādīnavaṃ disvā||<br />
					evaṃ vadāmi.|| ||</p>

					<p class="ctr c">&#9632;</p>

					<p class="f4">Varaṃ bhikkhave tiṇhāya sattiyā||<br />
					ādittāya||<br />
					sampajjalitāya||<br />
					sajoti-bhūtāya||<br />
					kāy'indriyaṃ sampalimaṭṭhaṃ, na tv'eva kāya-viññeyyesu phoṭṭhabbesu anuvyañjanaso nimittaggāho.|| ||</p>

					<p class="f4">Nimittassādagathitaṃ vā bhikkhave viññāṇaṃ tiṭṭha-mānaṃ tiṭṭheyya anuvyañjanassāda-gathitaṃ vā,||<br />
					tasmiṃ ce samaye kālaṃ kareyya,||<br />
					ṭhānam etaṃ vijjati||<br />
					yaṃ dvinnaṃ gatīnaṃ||<br />
					aññataraṃ gatiṃ gaccheyya||<br />
					Nirayaṃ vā||<br />
					tiracchāna-yoniṃ vā.|| ||</p>

					<p class="f4">Imaṃ khv'āhaṃ bhikkhave ādīnavaṃ disvā||<br />
					evaṃ vadāmi.|| ||</p>

					<p class="ctr c">&#9632;</p>

					<p class="f4">Varaṃ bhikkhave suttaṃ||<br />
					suttaṃ kho panāhaṃ bhikkhave||<br />
					vañjhaṃ jīvitānaṃ vadāmi,||<br />
					aphalaṃ jīvitānaṃ vadāmi,||<br />
					momūhaṃ jīvitānaṃ vadāmi.|| ||</p>

					<p class="f4">Na tv'eva tathā-rūpe vitakke vitakkeyya||<br />
					yathā-rūpānaṃ vitakkānaṃ vasaṅgato Saṅghaṃ bhindeyya.|| ||</p>

					<p class="f4">Imaṃ khv'āhaṃ <a id="pg170"><span class="f2 g"><b>[170]</b></span></a> bhikkhave vañjhaṃ jīvitānam ādīnavaṃ disvā evaṃ vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tattha bhikkhave sutavā ariya-sāvako iti paṭisañcikkhati:|| ||</p>

					<p class="f4">Tiṭṭhatu tāva tattāya ayosalākāya||<br />
					ādittāya||<br />
					sampajjalitāya||<br />
					sajoti-bhūtāya||<br />
					cakkhu'ndriyaṃ samphalimaṭṭhaṃ,||<br />
					handāhaṃ idam eva mana-sikaromi,|| ||</p>

					<p class="f4">'Iti cakkhuṃ aniccā,||<br />
					rūpā aniccā,||<br />
					cakkhu-viññāṇaṃ aniccaṃ,||<br />
					cakkhu samphasso anicco,||<br />
					yam pidaṃ cakkhu-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccaṃ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhena ayosaṅkunā||<br />
					ādittāya||<br />
					sampajjalitāya||<br />
					sajoti-bhūtāya||<br />
					sot'indriyaṃ samphalimaṭṭhaṃ,||<br />
					handāhaṃ idam eva mana-sikaromi,|| ||</p>

					<p class="f4">'Iti sotaṃ aniccaṃ,||<br />
					saddā aniccā,||<br />
					sota-viññāṇaṃ aniccaṃ,||<br />
					sota-samphasso anicco,||<br />
					yam pidaṃ sota-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccaṃ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhena nikhādanena||<br />
					ādittāya||<br />
					sampajjalitāya||<br />
					sajoti-bhūtāya||<br />
					ghān'indriyaṃ samphalimaṭṭhaṃ,||<br />
					handāhaṃ idam eva mana-sikaromi:|| ||</p>

					<p class="f4">'Iti ghānaṃ aniccaṃ,||<br />
					gandhā aniccā,||<br />
					ghāna-viññāṇaṃ aniccaṃ,||<br />
					ghāna-samphasso anicco,||<br />
					yam pidaṃ ghāna-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccaṃ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhena khurena||<br />
					ādittāya||<br />
					sampajjalitāya||<br />
					sajoti-bhūtāya||<br />
					jivh'indriyaṃ samphalimaṭṭhaṃ,||<br />
					handāhaṃ idam eva mana-sikaromi:|| ||</p>

					<p class="f4">'Iti jivhā aniccā,||<br />
					rasā aniccā,||<br />
					jivhā-viññāṇaṃ aniccaṃ,||<br />
					jivhā-samphasso anicco,||<br />
					yam pidaṃ jivhā-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccaṃ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva tiṇhāya sattiyā||<br />
					ādittāya||<br />
					sampajjalitāya||<br />
					sajoti-bhūtāya||<br />
					kāy'indriyaṃ samphalimaṭṭhaṃ,||<br />
					handāhaṃ idam eva mana-sikaromi,|| ||</p>

					<p class="f4">'Iti kāyo anicco,||<br />
					phoṭṭhabbā <a id="pg171"><span class="f2 g"><b>[171]</b></span></a> aniccā,||<br />
					kāya-viññāṇaṃ aniccṃ,||<br />
					kāya-samphasso anicco,||<br />
					yam pidaṃ kāya-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccaṃ.|| ||</p>

					<p class="ctr c">&#9632;</p>

					<p class="f4">Tiṭṭhatu tāva suttaṃ||<br />
					handāhaṃ idam eva mana-sikaromi|| ||</p>

					<p class="f4">'Iti mano anicco,||<br />
					dhammā aniccā,||<br />
					mano-viññāṇaṃ aniccaṃ,||<br />
					mano-samphasso anicco,||<br />
					yam pidaṃ mano-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam passaṃ bhikkhave sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako kāyasmim pi nibbindati,||<br />
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaṃ bhikkhave sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Nibbindaṃ virajjati virāgā vimuccati,||<br />
					vimuttasmiṃ vimuttamiti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānātī.|| ||</p>

					<p class="f4">Ayaṃ kho bhikkhave āditta-pariyāyo dhamma-pariyāyo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>