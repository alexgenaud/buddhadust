<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 19. He who takes delight in the personal senses is not free from Pain; he who does not take delight in the personal senses is free from pain." />
<title>SN 4 35 19: Paṭhama Abhinanda Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; I: Mūla-Paññāsa<br />
					2. Yamaka Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p19">Sutta 19</a></h4>

					<h1>Paṭhama Abhinanda Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg13"><span class="f2 g"><b>[13]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.019.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.019-020.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.35.019.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yo bhikkhave cakkhuṃ abhinandati,||<br />
					dukkhaṃ so abhinandati.|| ||</p>

					<p class="f4">'Yo dukkhaṃ abhinandati,||<br />
					aparimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo sotaṃ abhinandati,||<br />
					dukkhaṃ so abhinandati.|| ||</p>

					<p class="f4">'Yo dukkhaṃ abhinandati||<br />
					aparimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo ghānaṃ abhinandati,||<br />
					dukkhaṃ so abhinandati.|| ||</p>

					<p class="f4">'Yo dukkhaṃ abhinandati,||<br />
					aparimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo jivhaṃ abhinandati,||<br />
					dukkhaṃ so abhinandati.|| ||</p>

					<p class="f4">'Yo dukkhaṃ abhinandati,||<br />
					aparimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo kāyaṃ abhinandati,||<br />
					dukkhaṃ so abhinandati.|| ||</p>

					<p class="f4">'Yo dukkhaṃ abhinandati,||<br />
					aparimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo manaṃ abhinandati,||<br />
					dukkhaṃ so abhinandati.|| ||</p>

					<p class="f4">'Yo dukkhaṃ abhinandati,||<br />
					aparimutto so dukkhasmā' ti vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Yo ca kho bhikkhave cakkhuṃ n'ābhinandati,||<br />
					dukkhaṃ so n'ābhinandati.|| ||</p>

					<p class="f4">'Yo dukkhaṃ n'ābhinandati,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo sotaṃ n'ābhinandati,||<br />
					dukkhaṃ so n'ābhinandati.|| ||</p>

					<p class="f4">'Yo dukkhaṃ n'ābhinandati,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo ghānaṃ n'ābhinandati,||<br />
					dukkhaṃ so n'ābhinandati.|| ||</p>

					<p class="f4">'Yo dukkhaṃ n'ābhinandati,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo jivhaṃ n'ābhinandati,||<br />
					dukkhaṃ so n'ābhinandati.|| ||</p>

					<p class="f4">'Yo dukkhaṃ n'ābhinandati,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo kāyaṃ n'ābhinandati,||<br />
					dukkhaṃ so n'ābhinandati.|| ||</p>

					<p class="f4">'Yo dukkhaṃ n'ābhinandati,||<br />
					parimutto so dukkhasmā' ti vadāmi.|| ||</p>

					<p class="ctr c">&#9632;</p>

					<p class="f4">Yo manaṃ n'ābhinandati,||<br />
					dukkhaṃ so n'ābhinandati.|| ||</p>

					<p class="f4">'Yo dukkhaṃ n'ābhinandati,||<br />
					parimutto so dukkhasmā' ti vadāmī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>