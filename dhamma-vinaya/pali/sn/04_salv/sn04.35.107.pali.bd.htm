<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 107. The Buddha defines the world and the ending of the world in terms of thirst for sense experience." />
<title>SN 4 35 107: Loka-Samudaya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					1. Yoga-k-Khemi Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p107">Sutta 107</a></h4>

					<h1>Loka-Samudaya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg87"><span class="f2 g"><b>[87]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.107.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Lokassa bhikkhave, samudayañ ca attha-gamañ ca desissāmi.|| ||</p>

					<p class="f4">Taṃ suṇātha.|| ||</p>

					<p class="f4">Katamo ca bhikkhave, lokassa samudayo?|| ||</p>

					<p class="f4">Cakkhuñ ca paṭicca rūpe uppajjati cakkhu-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti,||<br />
					ayaṃ lokassa samudayo.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde uppajjati sota-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti,||<br />
					ayaṃ lokassa samudayo.|| ||</p>

					<p class="ctr c">&#9632;</p>

					<p class="f4">Ghānañ ca paṭicca gandhe uppajjati ghāna-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti,||<br />
					ayaṃ lokassa samudayo.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase uppajjati jivhā-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti,||<br />
					ayaṃ lokassa samudayo.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭhabbe uppajjati kāya-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti,||<br />
					ayaṃ lokassa samudayo.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme uppajjati mano-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka-parideva-dukkha-domanass'upāyāsā sambhavanti,||<br />
					ayaṃ lokassa samudayo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Katamo ca bhikkhave, lokassa attha-gamo?|| ||</p>

					<p class="f4">Cakkhuñ ca paṭicca rūpe uppajjati cakkhu-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti.|| ||</p>

					<p class="f4">Evaṃ etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ kho bhikkhave lokassa attha-gamo.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde uppajjati sota-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti.|| ||</p>

					<p class="f4">Evaṃ etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ kho bhikkhave lokassa attha-gamo.|| ||</p>

					<p class="ctr c">&#9632;</p>

					<p class="f4">Ghānañ ca paṭicca gandhe uppajjati ghāna-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti.|| ||</p>

					<p class="f4">Evaṃ etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ kho bhikkhave lokassa attha-gamo.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase uppajjati jivhā-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti.|| ||</p>

					<p class="f4">Evaṃ etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ kho bhikkhave lokassa attha-gamo.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭhabbe uppajjati kāya-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti.|| ||</p>

					<p class="f4">Evaṃ etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ kho bhikkhave lokassa attha-gamo.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme uppajjati mano-viññāṇaṃ,||<br />
					tiṇṇaṃ saṅgati phasso,||<br />
					phassa-paccayā vedanā,||<br />
					vedanā paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti.|| ||</p>

					<p class="f4">Evaṃ etassa kevalassa dukkha-k-khandhassa nirodho hoti.|| ||</p>

					<p class="f4">Ayaṃ kho bhikkhave lokassa attha-gamo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>