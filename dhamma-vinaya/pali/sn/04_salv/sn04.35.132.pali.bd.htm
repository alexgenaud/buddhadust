<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 132. Maha Kaccana teaches a brahmin the meaning of guarding the senses." />
<title>SN 4 35 132: Lohicca Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					3. Gahapati Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p132">Sutta 132</a></h4>

					<h1>Lohicca Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg116"><span class="f2 g"><b>[116]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.132.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.132.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kaccāno Avantīsu viharati||<br />
					Makkarakaṭe Arañña-kuṭikāyaṃ.|| ||</p>

					<p class="f4"><a id="pg117"><span class="f2 g"><b>[117]</b></span></a> Atha kho Lohiccassa brāhmaṇassa sambahulā||<br />
					antevāsikā||<br />
					kaṭṭhahārakā||<br />
					māṇavakā||<br />
					yen'āyasmato Mahā Kaccānassa arañña-kuṭikā ten'upasaṇkamiṃsu.|| ||</p>

					<p class="f4">Upasaṇkamitvā parito parito kuṭikāya anucaṇkamanti anuvicaranti uccā-saddā mahā-saddā kānici kānici selissakāni karontā.|| ||</p>

					<p class="f4">Ime pana muṇḍakā samaṇakā ibbhā kiṇhā bandhu-pād'āpaccā,||<br />
					imesaṃ bharatakānaṃ sakkatā garukatā mānitā pūjitā apacitāti.|| ||</p>

					<p class="f4">Atha kho āyasmā Mahā Kaccāno vihārā ni-k-khamitvā te māṇavake etad avoca:|| ||</p>

					<p class="f4">"Mā vo māṇavakā saddam akattha,||<br />
					dhammaṃ vo bhāsissāmīti.|| ||</p>

					<p class="f4">Evaṃ vutte te māṇavakā tuṇhī ahesuṃ.|| ||</p>

					<p class="f4">Atha kho āyasmā Mahā Kaccāno te māṇavake gāthāhi ajjhabhāsi.|| ||</p>

					      <p class="f4 in2">'Siluttamā pubbatarā ahesuṃ||<br />
							Te brāhmaṇā ye purāṇaṃ sarantī||<br />
							Guttāni dvārāni surakkhitāni||<br />
							Ahesuṃ tesaṃ abhibhuyya kodhaṃ.|| ||</p>

					      <p class="f4 in2">Dhamme ca jhāne ca ratā ahesuṃ||<br />
							Te brāhmaṇā ye purāṇaṃ saranti||<br />
							Ime ca vokkamma japāmaseti||<br />
							Gottena mattā visamaṃ caranti|| ||</p>

					      <p class="f4 in2">Kodhābhibhūtā puthu attadaṇḍā||<br />
							Virajjhamānā tasathāvaresu||<br />
							Agutta-dvārassa bhavanti moghā||<br />
							Supin'eva laddhaṃ purisassa vittaṃ|| ||</p>

					      <p class="f4 in2"><a id="pg118"><span class="f2 g"><b>[118]</b></span></a> Anāsakā thaṇḍilasāyikā ca||<br />
							Pāto sitānañ ca tayo ca vedā.||<br />
							Kharājinaṃ jaṭā paṇko||<br />
							mantā sīla-b-bataṃ tapo|| ||</p>

					      <p class="f4 in2">Kuhanā vaṇkaṃ daṇḍā ca||<br />
							udakā ca manāni ca||<br />
							Vaṇṇā ete brāhmaṇānaṃ||<br />
							kata kiñcikkhabhāvanā.|| ||</p>

					      <p class="f4 in2">Cittaṃ ca susamāhitaṃ||<br />
							vi-p-pasannam anāvilaṃ||<br />
							Akhilaṃ sabbabhutesu||<br />
							so Maggo brahmapattiyā' ti.|| ||</p>

					<p class="f4">Atha kho te māṇavakā kupitā anatta-manā yena Lohicco brāhmaṇo ten'upasaṇkamiṃsu.|| ||</p>

					<p class="f4">Upasaṇkamitvā Lohiccaṃ brāhmaṇaṃ etad avocuṃ:|| ||</p>

					<p class="f4">"Yagghe bhavaṃ jāneyya samaṇo Mahā Kaccāno brāhmaṇānaṃ mante ekaṃ-sena apavadati paṭikkosatī" ti.|| ||</p>

					<p class="f4">Evaṃ vutte Lohicco brāhmaṇo kupito ahosi anatta-mano.|| ||</p>

					<p class="f4">Atha kho Lohiccassa brāhmaṇassa etad ahosi:|| ||</p>

					<p class="f4">"Na kho pana me taṃ patirūpaṃ yo haṃ aññadatthu māṇavakānaṃ yeva sutvā samaṇaṃ Mahā Kaccānaṃ akkoseyyaṃ paribhāseyyaṃ||<br />
					yaṃ nūn-ā-haṃ upasaṇkamitvā puccheyyan" ti.|| ||</p>

					<p class="f4">Atha kho Lohicco brāhmaṇo tehi māṇavakehi saddhiṃ yen'āyasmā Mahā Kaccāno ten'upasaṇkami.|| ||</p>

					<p class="f4">Upasaṇka- <a id="pg119"><span class="f2 g"><b>[119]</b></span></a> mitvā āyasmatā Mahā Kaccānena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Lohicco brāhmaṇo āyasmantaṃ Mahā Kaccānaṃ etad avoca:|| ||</p>

					<p class="f4">"Āgamaṃsu nu khvidha bho Kaccāna,||<br />
					amhākaṃ sambahūlā antevāsikā kaṭṭhahārakā māṇavakā" ti?|| ||</p>

					<p class="f4">"Āgamaṃsu khvidha te brāhmaṇa sambahulā antevāsikā kaṭṭhahārakā māṇavakā" ti?|| ||</p>

					<p class="f4">"Ahu pana bhoto Kaccānassa tehi māṇavakehi saddhiṃ koci-d-eva kathā-sallāpo" ti?|| ||</p>

					<p class="f4">"Ahu kho me brāhmaṇa tehi māṇavakehi saddhiṃ koci-d-eva kathā-sallāpo" ti.|| ||</p>

					<p class="f4">"Yathā katham pana bhoto Kaccānassa tehi māṇavakehi saddhiṃ ahosi kathā-sallāpo" ti?|| ||</p>

					<p class="f4">Evaṃ kho me brāhmaṇa tehi māṇavakehi saddhiṃ ahosi kathā sallāpo.|| ||</p>

					      <p class="f4 in2">Siluttamā pubbatarā ahesuṃ||<br />
							Te brāhmaṇā, ye purāṇaṃ sarantī||<br />
							Guttāni dvārāni surakkhitāni||<br />
							Ahesuṃ tesaṃ abhibhuyya kodhaṃ.|| ||</p>

					      <p class="f4 in2">Dhamme ca jhāne ca ratā ahesuṃ||<br />
							Te brāhmaṇā ye purāṇaṃ saranti||<br />
							Ime ca vokkamma japāmaseti||<br />
							Gottena mattā visamaṃ caranti|| ||</p>

					      <p class="f4 in2">Kodhābhibhūtā puthu attadaṇḍā||<br />
							Virajjhamānā tasathāvaresu||<br />
							Agutta-dvārassa bhavanti moghā||<br />
							Supin'eva laddhaṃ purisassa vittaṃ|| ||</p>

					      <p class="f4 in2">Anāsakā thaṇḍilasāyikā ca||<br />
							Pāto sitānañ ca tayo ca vedā.||<br />
							Kharājinaṃ jaṭā paṇko||<br />
							mantā sīla-b-bataṃ tapo|| ||</p>

					      <p class="f4 in2">Kuhanā vaṇkaṃ daṇḍā ca||<br />
							udakā ca manāni ca||<br />
							Vaṇṇā ete brāhmaṇānaṃ||<br />
							kata kiñcikkhabhāvanā.|| ||</p>

					      <p class="f4 in2">Cittaṃ ca susamāhitaṃ||<br />
							vi-p-pasannam anāvilaṃ||<br />
							Akhilaṃ sabbabhutesu||<br />
							so Maggo brahmapattiyā' ti.|| ||</p>

					<p class="f4">Evaṃ kho me brāhmaṇa tehi māṇavakehi saddhiṃ ahosi kathā sallāpoti:|| ||</p>

					<p class="f4">"Agutta-dvāro" ti bhavaṃ Kaccāno āha|| ||</p>

					<p class="f4">"Kittāvatā nu kho bho Kaccāna,||<br />
					agutta-dvāro hotī" ti?|| ||</p>

					<p class="f4">"Idha brāhmaṇa ekacco cakkhunā rūpaṃ disvā piyarūpe rūpe adhimuccati,||<br />
					appiya-rūpe rūpe vyāpajjati,||<br />
					anupatthikaya sati ca viharati parittacetaso,||<br />
					tañ ca ceto-vimuttiṃ||<br />
					<a id="pg120"><span class="f2 g"><b>[120]</b></span></a> paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā piyarūpe sadde adhimuccati,||<br />
					appiya-rūpe sadde vyāpajjati||<br />
					anupatthikakāya sati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Ghānena gandhaṃ gāyitvā piyarūpe gandhe adhimuccati,||<br />
					appiya-rūpe gandhe vyāpajjati||<br />
					anupatthikakāya sati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Jivhāya rasaṃ sāyitvā piyarūpe rase adhimuccati,||<br />
					appiya-rūpe rase vyāpajjati||<br />
					anupatthikakāya sati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe adhimuccati,||<br />
					appiya-rūpe phoṭṭhabbe vyāpajjati||<br />
					anupatthikakāya sati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Manasā dhammaṃ viññāya piyarūpe dhamme adhimuccati,||<br />
					appiya-rūpe dhamme vyāpajjati||<br />
					anupatthikakāya sati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Evaṃ kho brāhmaṇa, agutta-dvāro hotī" ti.|| ||</p>

					<p class="f4">"Acchariyaṃ bho Kaccāna,||<br />
					abbhutaṃ bho Kaccāna,||<br />
					yāvañ cidaṃ bhotā Kaccānena agutta-dvāro va samāno gutta-dvāro ti akkhāto."|| ||</p>

					<p class="f4">"'Guttadvāro gutta-dvāro' ti bhavaṃ Kaccāno āha||<br />
					kittāvatā nu kho bho Kaccāna gutta-dvāro hotī" ti?|| ||</p>

					<p class="f4">Idha brāhmaṇa bhikkhu cakkhunā rūpaṃ disvā piyarūpe rūpe nādhi-muccati,||<br />
					appiya-rūpe rūpe na vyāpajjati,||<br />
					uppatthika sati ca viharati appamāṇacetaso,||<br />
					tañ ca ceto-vimuttiṃ paññā-vimuttaṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Sotena saddaṃ sutvā piyarūpe sadde nādhi-muccati,||<br />
					appiya-rūpe sadde na vyāpajjati,||<br />
					uppatthika sati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Ghānena gandhaṃ gāyitvā piyarūpe gandhe nādhi-muccati,||<br />
					appiya-rūpe gandhe na vyāpajjati,||<br />
					uppatthika sati ca viharati appamāṇacetaso,||<br />
					tañ ca ceto-vimuttiṃ paññā-vimuttaṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Jivhāya rasaṃ sāyitvā piyarūpe rase nādhi-muccati,||<br />
					appiya-rūpe rase na vyāpajjati,||<br />
					uppatthika sati ca viharati appamāṇacetaso,||<br />
					tañ ca ceto-vimuttiṃ paññā-vimuttaṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe nādhi-muccati,||<br />
					appiya-rūpe phoṭṭhabbe na vyāpajjati,||<br />
					uppatthika sati ca viharati appamāṇacetaso,||<br />
					tañ ca ceto-vimuttiṃ paññā-vimuttaṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Manasā dhammaṃ viññāya piyarūpe dhamme nādhi-muccati,||<br />
					appiya-rūpe dhamme na vyāpajjati,||<br />
					uppatthika sati ca viharati appamāṇacetaso,||<br />
					tañ ca ceto-vimuttiṃ paññā-vimuttaṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Acchariyaṃ bho Kaccāna,||<br />
					abbhutaṃ bho Kaccāna, <a id="pg121"><span class="f2 g"><b>[121]</b></span></a> yāvañ cidaṃ bhotā Kaccānena gutta-dvāro ca samāno gutta-dvāro akkhāto.|| ||</p>

					<p class="f4">Abhikkantaṃ bho Kaccāna,||<br />
					abhikkantaṃ bho Kaccāna.|| ||</p>

					<p class="f4">Seyyathā pi bho Kaccāna,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti|| ||</p>

					<p class="f4">Evam eva bhotā Kaccānena aneka-pariyāyena dhammo pakāsito.|| ||</p>

					<p class="f4">Es'āhaṃ bho Kaccāna, taṃ Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Kaccāno dhāretu ajja-t-agge pāṇupetaṃ saraṇaṃ gataṃ.|| ||</p>

					<p class="f4">Yathā ca bhavaṃ Kaccāno Makkarakaṭe upāsakakulāni upasaṇkamati,||<br />
					evam evaṃ Lohiccakulaṃ upasaṇkamatu.|| ||</p>

					<p class="f4">Tattha ye māṇavakā vā māṇavikā vā Bhagavantaṃ Kaccānaṃ abhivādessanti pacc'upaṭṭhissanti āsanaṃ vā udakaṃ vā dassanti tesaṃ taṃ bhavissati dīgha-rattaṃ hitāya sukhāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
