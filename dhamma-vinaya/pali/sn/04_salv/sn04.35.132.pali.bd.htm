<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 132. Maha Kaccana teaches a brahmin the meaning of guarding the senses." />
<title>SN 4 35 132: Lohicca Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					3. Gahapati Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p132">Sutta 132</a></h4>

					<h1>Lohicca Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg116"><span class="f2 g"><b>[116]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.132.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.132.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Kaccāno Avantīsu viharati Makkarakaṭe Arañña-kuṭikāyaɱ.|| ||</p>

					<p class="f4"><a id="pg117"><span class="f2 g"><b>[117]</b></span></a> Atha kho Lohiccassa brāhmaṇassa sambahulā antevāsikā kaṭṭhahārakā māṇavakā yenāyasmato Mahā Kaccānassa araññakuṭikā ten'upasankamiɱsu.|| ||</p>

					<p class="f4">upasankamitvā parito parito kuṭikāya anucaŋkamanti anuvicaranti uccā-saddā mahā-saddā kānici kānici selissakāni karontā.|| ||</p>

					<p class="f4">Ime pana muṇḍakā samaṇakā ibbhā kiṇhā bandhupādāpaccā,||<br />
					imesaɱ bharatakānaɱ sakkatā garukatā mānitā pūjitā apacitāti.|| ||</p>

					<p class="f4">Atha kho āyasmā Mahā Kaccāno vihārā ni-k-khamitvā te māṇavake etad avoca:|| ||</p>

					<p class="f4">"Mā vo māṇavakā saddam akattha,||<br />
					dhammaɱ vo bhāsissāmīti.|| ||</p>

					<p class="f4">Evaɱ vutte te māṇavakā tuṇhī ahesuɱ.|| ||</p>

					<p class="f4">Atha kho āyasmā Mahā Kaccāno te māṇavake gāthāhi ajjhabhāsi.|| ||</p>

					      <p class="f4 in2">'Siluttamā pubbatarā ahesuɱ||<br />
							Te brāhmaṇā ye purāṇaɱ sarantī||<br />
							Guttāni dvārāni surakkhitāni||<br />
							Ahesuɱ tesaɱ Abhibhuyya ko'dhaɱ.|| ||</p>

					      <p class="f4 in2">Dhamme ca jhāne ca ratā ahesuɱ||<br />
							Te brāhmaṇā ye purāṇaɱ saranti||<br />
							Ime ca vokkamma japāmaseti||<br />
							Gottena mattā visamaɱ caranti|| ||</p>

					      <p class="f4 in2">Kodhābhibhūtā puthu attadaṇḍā||<br />
							Virajjhamānā tasathāvaresu||<br />
							Agutta-dvārassa bhavanti moghā||<br />
							Supin'eva laddhaɱ purisassa vittaɱ|| ||</p>

					      <p class="f4 in2"><a id="pg118"><span class="f2 g"><b>[118]</b></span></a> Anāsakā thaṇḍilasāyikā ca||<br />
							Pāto sitānañ ca tayo ca vedā.||<br />
							Kharājinaɱ jaṭā paŋko||<br />
							mantā sīla-b-bataɱ tapo|| ||</p>

					      <p class="f4 in2">Kuhanā vaŋkaɱ daṇḍā ca||<br />
							udakā ca manāni ca||<br />
							Vaṇṇā ete brāhmaṇānaɱ||<br />
							kata kiñcikkhabhāvanā.|| ||</p>

					      <p class="f4 in2">Cittaɱ ca susamāhitaɱ||<br />
							vi-p-pasannam anāvilaɱ||<br />
							Akhilaɱ sabbabhutesu||<br />
							so Maggo brahmapattiyā' ti.|| ||</p>

					<p class="f4">Atha kho te māṇavakā kupitā anatta-manā yena Lohicco brāhmaṇo ten'upasankamiɱsu.|| ||</p>

					<p class="f4">Upasaŋkamitvā Lohiccaɱ brāhmaṇaɱ etad avocuɱ:|| ||</p>

					<p class="f4">"Yagghe bhavaɱ jāneyya samaṇo Mahā Kaccāno brāhmaṇānaɱ mante ekaɱ-sena apavadati paṭikkosatī" ti.|| ||</p>

					<p class="f4">Evaɱ vutte Lohicco brāhmaṇo kupito ahosi anatta-mano.|| ||</p>

					<p class="f4">Atha kho Lohiccassa brāhmaṇassa etad ahosi:|| ||</p>

					<p class="f4">"Na kho pana me taɱ patirūpaɱ yo haɱ aññadatthu māṇavakānaɱ yeva sutvā samaṇaɱ Mahā Kaccānaɱ akkoseyyaɱ paribhāseyyaɱ||<br />
					yaɱ nūnāhaɱ upasankamitvā puccheyyan" ti.|| ||</p>

					<p class="f4">Atha kho Lohicco brāhmaṇo tehi māṇavakehi saddhiɱ yen'āyasmā Mahā Kaccāno ten'upasankami.|| ||</p>

					<p class="f4">Upasaŋka- <a id="pg119"><span class="f2 g"><b>[119]</b></span></a> mitvā āyasmatā Mahā Kaccānena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Lohicco brāhmaṇo āyasmantaɱ Mahā Kaccānaɱ etad avoca:|| ||</p>

					<p class="f4">"Āgamaɱsu nu khvidha bho Kaccāna,||<br />
					amhākaɱ sambahūlā antevāsikā kaṭṭhahārakā māṇavakā" ti?|| ||</p>

					<p class="f4">"Āgamaɱsu khvidha te brāhmaṇa sambahulā antevāsikā kaṭṭhahārakā māṇavakā" ti?|| ||</p>

					<p class="f4">"Ahu pana bhoto Kaccānassa tehi māṇavakehi saddhiɱ kocid eva kathā-sallāpo" ti?|| ||</p>

					<p class="f4">"Ahu kho me brāhmaṇa tehi māṇavakehi saddhiɱ kocid eva kathā-sallāpo" ti.|| ||</p>

					<p class="f4">"Yathā katham pana bhoto Kaccānassa tehi māṇavakehi saddhiɱ ahosi kathā-sallāpo" ti?|| ||</p>

					<p class="f4">Evaɱ kho me brāhmaṇa tehi māṇavakehi saddhiɱ ahosi kathā sallāpo.|| ||</p>

					      <p class="f4 in2">Siluttamā pubbatarā ahesuɱ||<br />
							Te brāhmaṇā, ye purāṇaɱ sarantī||<br />
							Guttāni dvārāni surakkhitāni||<br />
							Ahesuɱ tesaɱ Abhibhuyya ko'dhaɱ.|| ||</p>

					      <p class="f4 in2">Dhamme ca jhāne ca ratā ahesuɱ||<br />
							Te brāhmaṇā ye purāṇaɱ saranti||<br />
							Ime ca vokkamma japāmaseti||<br />
							Gottena mattā visamaɱ caranti|| ||</p>

					      <p class="f4 in2">Kodhābhibhūtā puthu attadaṇḍā||<br />
							Virajjhamānā tasathāvaresu||<br />
							Agutta-dvārassa bhavanti moghā||<br />
							Supin'eva laddhaɱ purisassa vittaɱ|| ||</p>

					      <p class="f4 in2">Anāsakā thaṇḍilasāyikā ca||<br />
							Pāto sitānañ ca tayo ca vedā.||<br />
							Kharājinaɱ jaṭā paŋko||<br />
							mantā sīla-b-bataɱ tapo|| ||</p>

					      <p class="f4 in2">Kuhanā vaŋkaɱ daṇḍā ca||<br />
							udakā ca manāni ca||<br />
							Vaṇṇā ete brāhmaṇānaɱ||<br />
							kata kiñcikkhabhāvanā.|| ||</p>

					      <p class="f4 in2">Cittaɱ ca susamāhitaɱ||<br />
							vi-p-pasannam anāvilaɱ||<br />
							Akhilaɱ sabbabhutesu||<br />
							so Maggo brahmapattiyā' ti.|| ||</p>

					<p class="f4">Evaɱ kho me brāhmaṇa tehi māṇavakehi saddhiɱ ahosi kathā sallāpoti:|| ||</p>

					<p class="f4">"Agutta-dvāro" ti bhavaɱ Kaccāno āha|| ||</p>

					<p class="f4">"Kittāvatā nu kho bho Kaccāna,||<br />
					agutta-dvāro hotī" ti?|| ||</p>

					<p class="f4">"Idha brāhmaṇa ekacco cakkhunā rūpaɱ disvā piyarūpe rūpe adhimuccati,||<br />
					appiyarūpe rūpe vyāpajjati,||<br />
					anupaṭṭhitaya sati ca viharati parittacetaso,||<br />
					tañ ca ceto-vimuttiɱ||<br />
					<a id="pg120"><span class="f2 g"><b>[120]</b></span></a> paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="ctr c">&#9632;</p>

					<p class="f4">Sotena saddaɱ sutvā piyarūpe sadde adhimuccati,||<br />
					appiyarūpe sadde vyāpajjati||<br />
					anupaṭṭhitakāya sati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Ghānena gandhaɱ gāyitvā piyarūpe gandhe adhimuccati,||<br />
					appiyarūpe gandhe vyāpajjati||<br />
					anupaṭṭhitakāya sati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Jivhāya rasaɱ sāyitvā piyarūpe rase adhimuccati,||<br />
					appiyarūpe rase vyāpajjati||<br />
					anupaṭṭhitakāya sati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Kāyena phoṭṭhabbaɱ phusitvā piyarūpe phoṭṭhabbe adhimuccati,||<br />
					appiyarūpe phoṭṭhabbe vyāpajjati||<br />
					anupaṭṭhitakāya sati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Manasā dhammaɱ viññāya piyarūpe dhamme adhimuccati,||<br />
					appiyarūpe dhamme vyāpajjati||<br />
					anupaṭṭhitakāya sati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā na nirujjhanti.|| ||</p>

					<p class="f4">Evaɱ kho brāhmaṇa, agutta-dvāro hotī" ti.|| ||</p>

					<p class="f4">"Acchariyaɱ bho Kaccāna,||<br />
					abbhutaɱ bho Kaccāna,||<br />
					yāvañ cidaɱ bhotā Kaccānena agutta-dvāro va samāno gutta-dvāro ti akkhāto."|| ||</p>

					<p class="f4">"'Guttadvāro gutta-dvāro' ti bhavaɱ Kaccāno āha||<br />
					kittāvatā nu kho bho Kaccāna gutta-dvāro hotī" ti?|| ||</p>

					<p class="f4">Idha brāhmaṇa bhikkhu cakkhunā rūpaɱ disvā piyarūpe rūpe nādhi-muccati,||<br />
					appiyarūpe rūpe na vyāpajjati,||<br />
					uppaṭṭhita sati ca viharati appamāṇacetaso,||<br />
					tañ ca ceto-vimuttiɱ paññā-vimuttaɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Sotena saddaɱ sutvā piyarūpe sadde nādhi-muccati,||<br />
					appiyarūpe sadde na vyāpajjati,||<br />
					uppaṭṭhita sati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Ghānena gandhaɱ gāyitvā piyarūpe gandhe nādhi-muccati,||<br />
					appiyarūpe gandhe na vyāpajjati,||<br />
					uppaṭṭhita sati ca viharati appamāṇacetaso,||<br />
					tañ ca ceto-vimuttiɱ paññā-vimuttaɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Jivhāya rasaɱ sāyitvā piyarūpe rase nādhi-muccati,||<br />
					appiyarūpe rase na vyāpajjati,||<br />
					uppaṭṭhita sati ca viharati appamāṇacetaso,||<br />
					tañ ca ceto-vimuttiɱ paññā-vimuttaɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Kāyena phoṭṭhabbaɱ phusitvā piyarūpe phoṭṭhabbe nādhi-muccati,||<br />
					appiyarūpe phoṭṭhabbe na vyāpajjati,||<br />
					uppaṭṭhita sati ca viharati appamāṇacetaso,||<br />
					tañ ca ceto-vimuttiɱ paññā-vimuttaɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Manasā dhammaɱ viññāya piyarūpe dhamme nādhi-muccati,||<br />
					appiyarūpe dhamme na vyāpajjati,||<br />
					uppaṭṭhita sati ca viharati appamāṇacetaso,||<br />
					tañ ca ceto-vimuttiɱ paññā-vimuttaɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Acchariyaɱ bho Kaccāna,||<br />
					abbhutaɱ bho Kaccāna, <a id="pg121"><span class="f2 g"><b>[121]</b></span></a> yāvañ cidaɱ bhotā Kaccānena gutta-dvāro ca samāno gutta-dvāro akkhāto.|| ||</p>

					<p class="f4">Abhikkantaɱ bho Kaccāna,||<br />
					abhikkantaɱ bho Kaccāna.|| ||</p>

					<p class="f4">Seyyathā pi bho Kaccāna,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī ti|| ||</p>

					<p class="f4">Evam eva bhotā Kaccānena aneka-pariyāyena dhammo pakāsito.|| ||</p>

					<p class="f4">Es'āhaɱ bho Kaccāna, taɱ Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-Saŋghañ ca.|| ||</p>

					<p class="f4">Upāsakaɱ maɱ bhavaɱ Kaccāno dhāretu ajja-t-agge pāṇupetaɱ saraṇaɱ gataɱ.|| ||</p>

					<p class="f4">Yathā ca bhavaɱ Kaccāno Makkarakaṭe upāsakakulāni upasankamati,||<br />
					evam evaɱ Lohiccakulaɱ upasankamatu.|| ||</p>

					<p class="f4">Tattha ye māṇavakā vā māṇavikā vā Bhagavantaɱ Kaccānaɱ abhivādessanti pacc'upaṭṭhissanti āsanaɱ vā udakaɱ vā dassanti tesaɱ taɱ bhavissati dīgha-rattaɱ hitāya sukhāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
