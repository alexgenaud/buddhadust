<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 75. A sick bhikkhu is visited by the Buddha and taught the walk to walk to begin the uprooting of thoughts about 'I am' and 'me.'" />
<title>SN 4 35 075: Dutiya Gilana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					3. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p75">Sutta 75</a></h4>

					<h1>Dutiya Gilāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.075.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.075.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.074-075.bodh.wp.htm#s75">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">Amukasmiɱ bhante, vihāre aññataro bhikkhu navo appaññāto ābādhiko dukkhito bāḷha-gilāno, sādhu bhante, Bhagavā yena so bhikkhu ten'upasankamatu anukampaɱ upādāyāti.|| ||</p>

					<p class="f4">Atha kho Bhagavā navavādañca sutvā gilānavādañca appaññāto bhikkhūti iti viditvā yena so bhikkhu ten'upasankami.|| ||</p>

					<p class="f4">Addasā kho so bhikkhu Bhagavantaɱ durato va āga-c-chantaɱ, disvāna mañcake samadhosi.|| ||</p>

					<p class="f4">Atha kho Bhagavā taɱ bhikkhuɱ etad avoca: "alaɱ bhikkhu mā tvaɱ mañcake samadhosi.|| ||</p>

					<p class="f4">Santimāni āsanāni paññattāni.|| ||</p>

					<p class="f4">Tatthāhaɱ nisīdissāmiti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja kho Bhagavā taɱ bhikkhuɱ etad avoca:|| ||</p>

					<p class="f4">Kacci te bhikkhu khamanīyaɱ, kacci yāpanīyaɱ, kacci dukkhā vedanā paṭi-k-kamanti no abhi-k-kamanti, paṭikkamosānaɱ paññāyati no abhi-k-kamoti?|| ||</p>

					<p class="f4">Na me bhante khamanīyaɱ, na yāpanīyaɱ, bāḷhā me dukkhā vedanā abhi-k-kamanti no paṭi-k-kamanti, abhi-k-kam'osānaɱ paññāyati no paṭikkamoti.|| ||</p>

					<p class="f4">Kacci te bhikkhu na kiñci kukkuccaɱ, na koci vippaṭisāro ti?|| ||</p>

					<p class="f4">Taggha me bhante, anappakaɱ kukkuccaɱ anappako vippaṭisāro ti.|| ||</p>

					<p class="f4">Kacci pana tvaɱ bhikkhu attā sīlato na upavadatī ti, na kho me bhante attā sīlato upavadatī ti.|| ||</p>

					<p class="f4"><a id="pg48"><span class="f2 g"><b>[48]</b></span></a> no ce kira tvaɱ bhikkhu attā sīlato upavadati, atha kismiñca te kukkuccaɱ?|| ||</p>

					<p class="f4">Ko ca vippaṭisāro ti?|| ||</p>

					<p class="f4">Na khohaɱ bhante, sīla-visuddhatthaɱ Bhagavatā dhammaɱ desītaɱ ājānāmīti.|| ||</p>

					<p class="f4">No ce kira tvaɱ bhikkhu sīla-visuddhatthaɱ mayā dhammaɱ desitaɱ ājānāsi.|| ||</p>

					<p class="f4">Atha kimatthaɱ carahi tvaɱ bhikkhu mayā dhammaɱ desitaɱ ājānāsīti?|| ||</p>

					<p class="f4">Anupādā pari-Nibbānatthaɱ khvāhaɱ bhante Bhagavatā dhammaɱ desitaɱ ājānāmīti.|| ||</p>

					<p class="f4">Sādhu sādhu bhikkhu, sādhu kho pana tvaɱ bhikkhu anupādā pari-Nibbānatthāya mayā dhammaɱ desitaɱ ājānāsi, anupādā pari-Nibbānattho hi bhikkhu mayā dhammo desito.|| ||</p>

					<p class="f4">Taɱ kim maññasi tvaɱ bhikkhu, "cakkhuɱ niccaɱ vā aniccaɱ vā" ti?|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti?|| ||</p>

					<p class="f4">No h'etaɱ bhante.|| ||</p>

					<p class="f4">Rūpā "niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Cakkhu-viññāṇaɱ "niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Cakkhu-samphasso"nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Yam p'idaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tampi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">"Sotaɱ niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Saddā "niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Sota-viññāṇaɱ "niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Sotasamphasso"nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Yam p'idaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tampi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">"Ghānaɱ niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Gandhā "niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Ghāṇaviññāṇaɱ "niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Ghāṇasamphasso"nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Yam p'idaɱ ghāṇa-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tampi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">"Jivhā niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Rasā "niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Jivhā-viññāṇaɱ "niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Jivhāsamphasso"nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Yam p'idaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tampi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">"Kāyo nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Phoṭṭhabbā "niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Kāya-viññāṇaɱ "niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Kāyasamphasso "nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Yam p'idaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tampi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">"Mano nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Dhammā "niccā vā aniccā vā" ti.|| ||</p>

					<p class="f4">Aniccā bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Manoviññāṇaɱ "niccaɱ vā aniccaɱ vā" ti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Manosamphasso"nicco vā anicco vā" ti.|| ||</p>

					<p class="f4">Anicco bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Yam p'idaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tampi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante, yampan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ "etaɱ mama eso ham asmi eso me attā" ti.|| ||</p>

					<p class="f4">No h'etaɱ bhante.|| ||</p>

					<p class="f4">Evaɱ passaɱ bhikkhu sutavā ariya-sāvako cakkhusmimpi nibbindati, rūpesupi nibbindati, cakkhu-viññāṇepi nibbindati, cakkhu-samphassepi nibbindati, yampidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmimpi nibbindati.|| ||</p>

					<p class="f4">Nibbindaɱ virajjati, virāgā vimuccati, vimuttasmiɱ vimuttamiti ñāṇaɱ hoti, khīṇā jāti, vusitaɱ Brahma-cariyaɱ kataɱ karaṇīyaɱ, nāparaɱ itthattāyā ti pajānātī ti.|| ||</p>

					<p class="f4">Evaɱ passaɱ bhikkhu sutavā ariya-sāvako sotasmimpi nibbindati, saddesupi nibbindati, sota-viññāṇepi nibbindati, sota-samphassepi nibbindati, yampidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmimpi nibbindati.|| ||</p>

					<p class="f4">Nibbindaɱ virajjati, virāgā vimuccati, vimuttasmiɱ vimuttamiti ñāṇaɱ hoti, khīṇā jāti, vusitaɱ Brahma-cariyaɱ kataɱ karaṇīyaɱ, nāparaɱ itthattāyā ti pajānātī ti.|| ||</p>

					<p class="f4">Evaɱ passaɱ bhikkhu sutavā ariya-sāvako ghāṇasmimpi nibbindati, gandhesupi nibbindati, ghāna-viññāṇepi nibbindati, ghānasamphassepi nibbindati, yampidaɱ ghānasamphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmimpi nibbindati.|| ||</p>

					<p class="f4">Nibbindaɱ virajjati, virāgā vimuccati, vimuttasmiɱ vimuttamiti ñāṇaɱ hoti, khīṇā jāti, vusitaɱ Brahma-cariyaɱ kataɱ karaṇīyaɱ, nāparaɱ itthattāyā ti pajānātī ti.|| ||</p>

					<p class="f4">Evaɱ passaɱ bhikkhu sutavā ariya-sāvako jivhāyapi nibbindati, rasesupi nibbindati, jivhā-viññāṇepi nibbindati, jivhā-samphassepi nibbindati, yampidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmimpi nibbindati.|| ||</p>

					<p class="f4">Nibbindaɱ virajjati, virāgā vimuccati, vimuttasmiɱ vimuttamiti ñāṇaɱ hoti, khīṇā jāti, vusitaɱ Brahma-cariyaɱ kataɱ karaṇīyaɱ, nāparaɱ itthattāyā ti pajānātī ti.|| ||</p>

					<p class="f4">Evaɱ passaɱ bhikkhu sutavā ariya-sāvako kāyasmimpi nibbindati, phoṭṭhabbesupi nibbindati, kāya-viññāṇepi nibbindati, kāya-samphassepi nibbindati, yampidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmimpi nibbindati.|| ||</p>

					<p class="f4">Nibbindaɱ virajjati, virāgā vimuccati, vimuttasmiɱ vimuttamiti ñāṇaɱ hoti, khīṇā jāti, vusitaɱ Brahma-cariyaɱ kataɱ karaṇīyaɱ, nāparaɱ itthattāyā ti pajānātī ti.|| ||</p>

					<p class="f4">Evaɱ passaɱ bhikkhu sutavā ariya-sāvako manasmimpi nibbindati, dhammesupi nibbindati, mano-viññāṇepi nibbindati, mano-samphassepi nibbindati, yampidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmimpi nibbindati.|| ||</p>

					<p class="f4">Nibbindaɱ virajjati, virāgā vimuccati, vimuttasmiɱ vimuttamiti ñāṇaɱ hoti, khīṇā jāti, vusitaɱ Brahma-cariyaɱ kataɱ karaṇīyaɱ, nāparaɱ itthattāyā ti pajānātī ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano so bhikkhu Bhagavato bhāsitaɱ abhinandi.|| ||</p>

					<p class="f4">Imasmiñca pana veyyā-kara-ṇasmiɱ bhaññamāne tassa bhikkhussa anupādāya āsavehi cittaɱ vimuccīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>