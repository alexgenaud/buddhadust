<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 75. A sick bhikkhu is visited by the Buddha and taught the walk to walk to begin the uprooting of thoughts about 'I am' and 'me.'" />
<title>SN 4 35 075: Dutiya Gilāna Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; II: Paññāsaka Dutiya<br />
					3. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p75">Sutta 75</a></h4>

					<h1>Dutiya Gilāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg47"><span class="f2 g"><b>[47]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.075.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.075.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.074-075.bodh.wp.htm#s75">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">Amukasmiɱ bhante, vihāre aññataro bhikkhu||<br />
					navo appaññāto ābādhiko dukkhito bāḷha-gilāno,||<br />
					sādhu bhante, Bhagavā yena so bhikkhu ten'upasankamatu anukampaɱ upādāyāti.|| ||</p>

					<p class="f4">Atha kho Bhagavā nava-vādañ ca sutvā gilāna-vādañ ca appaññāto bhikkhūti iti viditvā yena so bhikkhu ten'upasankami.|| ||</p>

					<p class="f4">Addasā kho so bhikkhu Bhagavantaɱ durato va āga-c-chantaɱ,||<br />
					disvāna mañcake samadhosi.|| ||</p>

					<p class="f4">Atha kho Bhagavā taɱ bhikkhuɱ etad avoca:|| ||</p>

					<p class="f4">"Alaɱ bhikkhu mā tvaɱ mañcake samadhosi.|| ||</p>

					<p class="f4">Santimāni āsanāni paññattāni.|| ||</p>

					<p class="f4">Tatth-ā-haɱ nisīdissāmi" ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja kho Bhagavā taɱ bhikkhuɱ etad avoca:|| ||</p>

					<p class="f4">"Kacci te bhikkhu khamanīyaɱ,||<br />
					kacci yāpanīyaɱ,||<br />
					kacci dukkhā vedanā paṭi-k-kamanti||<br />
					no abhi-k-kamanti,||<br />
					paṭikkamosānaɱ paññāyati||<br />
					no abhi-k-kamo" ti?|| ||</p>

					<p class="f4">"Na me bhante khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti||<br />
					no paṭi-k-kamanti,||<br />
					abhi-k-kam'osānaɱ paññāyati||<br />
					no paṭikkamo" ti.|| ||</p>

					<p class="f4">"Kacci te bhikkhu na kiñci kukkuccaɱ,||<br />
					na koci vippaṭisāro" ti?|| ||</p>

					<p class="f4">"Taggha me bhante,||<br />
					anappakaɱ kukkuccaɱ anappako vippaṭisāro" ti.|| ||</p>

					<p class="f4">"Kacci pana tvaɱ bhikkhu attā sīlato||<br />
					na upavadatī" ti?|| ||</p>

					<p class="f4">"Na kho me bhante attā sīlato upavadatī" ti.|| ||</p>

					<p class="f4"><a id="pg48"><span class="f2 g"><b>[48]</b></span></a> "No ce kira tvaɱ bhikkhu attā sīlato upavadati,||<br />
					atha kismiñ ca te kukkuccaɱ?|| ||</p>

					<p class="f4">Ko ca vippaṭisāro" ti?|| ||</p>

					<p class="f4">"Na khohaɱ bhante,||<br />
					sīla-visuddhatthaɱ||<br />
					Bhagavatā Dhammaɱ desītaɱ ājānāmī" ti.|| ||</p>

					<p class="f4">"No ce kira tvaɱ bhikkhu sīla-visuddhatthaɱ||<br />
					mayā Dhammaɱ desitaɱ ājānāsi.|| ||</p>

					<p class="f4">Atha kim atthaɱ carahi tvaɱ bhikkhu||<br />
					mayā Dhammaɱ desitaɱ ājānāsī" ti?|| ||</p>

					<p class="f4">"Anupādā pari-Nibbānatthaɱ khvāhaɱ bhante||<br />
					Bhagavatā Dhammaɱ desitaɱ ājānāmī" ti.|| ||</p>

					<p class="f4">"Sādhu sādhu bhikkhu,||<br />
					sādhu kho pana tvaɱ bhikkhu anupādā pari-Nibbānatthāya||<br />
					mayā Dhammaɱ desitaɱ ājānāsi,||<br />
					anupādā pari-Nibbānattho hi bhikkhu||<br />
					mayā Dhammo desito.|| ||</p>

					<p class="f4">Taɱ kim maññasi tvaɱ bhikkhu:</p>

					<p class="f4">Cakkhuɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ||<br />
					'Etaɱ mama||<br />
					eso ham asmi||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Sotaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ||<br />
					'Etaɱ mama||<br />
					eso ham asmi||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Ghānaɱ niccaɱ vā aniccaɱ vā" ti?|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ||<br />
					'Etaɱ mama||<br />
					eso ham asmi||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Jivhā "niccā vā aniccā vā" ti?|| ||</p>

					<p class="f4">"Aniccā bhante."|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ||<br />
					'Etaɱ mama||<br />
					eso ham asmi||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Kāyo nicco vā anicco vā" ti?|| ||</p>

					<p class="f4">"Anicco bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ||<br />
					'Etaɱ mama||<br />
					eso ham asmi||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Mano nicco vā anicco vā" ti?|| ||</p>

					<p class="f4">"Anicco bhante."|| ||</p>

					<p class="f4">"Yaɱ pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yaɱ pan-ā-niccaɱ dukkhaɱ vipari-ṇāma-dhammaɱ kallannu taɱ samanupassituɱ||<br />
					'Etaɱ mama||<br />
					eso ham asmi||<br />
					eso me attā' ti" ti?|| ||</p>

					<p class="f4">"No h'etaɱ bhante."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evam passaɱ bhikkhave sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako kāyasmim| pi nibbindati,|<br />
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="ctr c">&#9632;</p>

					<p class="f4">Evam passaɱ bhikkhave sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Nibbindaɱ virajjati virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā' ti pajānātī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano so bhikkhu Bhagavato bhāsitaɱ abhinandi.|| ||</p>

					<p class="f4">Imasmiñ ca pana veyyā-kara-ṇasmiɱ bhaññamāne tassa bhikkhussa anupādāya āsavehi cittaɱ vimuccīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>