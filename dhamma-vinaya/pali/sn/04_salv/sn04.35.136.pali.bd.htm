<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 136. The Buddha teaches the bhikkhus that it is because of the instability of the objects of the senses that gods and men come to grief, but that the Arahant actually finds this instability his source of living at ease." />
<title>SN 4 35 136: Rupaparama Suttam, AKA: PTS: Agayha Suttam; BJT: Sagayha Suttam + Gayha Suttam; CSCD: Pathama Rupaparama Suttam + Dutiya Rupaparama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					4. Devadaha Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p136">Sutta 136</a></h4>

					<h1>Rūpā-Pārāma Suttaṃ</h1>

					<p class="f4 ctr">(PTS: Agayha Suttaṃ;<br />
					BJT: Sagayha Suttaṃ + Gayha Suttaṃ;<br />
					CSCD: Paṭhama Rūpāpārāma Suttaṃ + Dutiya Rūpāpārāma Suttaṃ)<span class="f3"><sup>[<a id="edfn1" href="#edn1">ed1</a>]</sup></span></p>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg126"><span class="f2 g"><b>[126]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.136.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.136.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.35.136.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā sakkesu viharati devadahaṃ nāma Sakyānaṃ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Rūp'ārāmā bhikkhave deva-manussā||<br />
					rūpa-ratā||<br />
					rūpa-sammuditā||<br />
					rūpa-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Sadd'ārāmā bhikkhave deva-manussā||<br />
					saddā-ratā||<br />
					sadda-sammuditā||<br />
					saddā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Gandh'ārāmā bhikkhave deva-manussā||<br />
					gandhā-ratā||<br />
					gandha-sammuditā gandhā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Ras'ārāmā bhikkhave deva-manussā||<br />
					rasā-ratā||<br />
					rasā-sammuditā||<br />
					rasā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Phoṭṭhabb'ārāmā bhikkhave deva-manussā||<br />
					phoṭṭhabbā-ratā||<br />
					phoṭṭhabba-sammuditā||<br />
					phoṭṭhabbā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Dhamm'ārāmā bhikkhave <a id="pg127"><span class="f2 g"><b>[127]</b></span></a> deva-manussā||<br />
					dhammā-ratā||<br />
					dhamma-sammuditā||<br />
					dhamma-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tathāgato ca kho bhikkhave||<br />
					arahaṃ||<br />
					Sammā Sambuddho||<br />
					rūpānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na rūp'ārāmo||<br />
					na rūpa-rato||<br />
					na rūpa-sammudito,||<br />
					rūpa-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Saddānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na sadd'ārāmo||<br />
					na saddā-rato||<br />
					na sadda-sammudito,||<br />
					saddā-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Gandhānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na gandh'ārāmo||<br />
					na gandha-rato||<br />
					na gandha-sammudito,||<br />
					gandha-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Rasānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na ras'ārāmo||<br />
					na rasa-rato||<br />
					na rasa-sammudito,||<br />
					rasa-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Phoṭṭhabbānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na phoṭṭhabb'ārāmāo||<br />
					na phoṭṭhabba-rato||<br />
					na phoṭṭhabba-sammudito,||<br />
					phoṭṭhabba-vipariṇāma-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Dhammānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na dhamm'ārāmo||<br />
					na dhamma-rato||<br />
					na dhamma-sammudito,||<br />
					dhamma-vipariṇāma-virāga-nirodhā sukho bhikkhave Tathāgato viharati" ti.|| ||</p>

					<p class="f4">Idam avoca Bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idaṃ vatvā Sugato athāparaṃ etad avoca Satthā:|| ||</p>

					      <p class="f4 in2">Rūpā saddā gandhā rasā||<br />
							phassā dhammā ca kevalā||<br />
							Iṭṭhā kantā manāpā ca||<br />
							yāvatatthīti vuccati.|| ||</p>

					      <p class="f4 in2">Sadevakassa lokassa||<br />
							ete vo sukhasammatā||<br />
							Yattha ceto nirujjhanti||<br />
							taṃ tesaṃ dukkhasammataṃ|| ||</p>

					      <p class="f4 in2">Sukhaṃ diṭṭham ariyehi||<br />
							sakkā yassa nirodhanaṃ||<br />
							Paccanīkam idaṃ hoti||<br />
							sabba-lokena dassanaṃ.|| ||</p>

					      <p class="f4 in2">Yaṃ pare sukhato āhu||<br />
							tad ariyā āhu dukkhato||<br />
							Yaṃ pare dukkhato āhu||<br />
							tad ariyā sukhato vidū.|| ||</p>

					      <p class="f4 in2">Passa dhammaṃ durājānaṃ||<br />
							sammūḷehattha aviddasū||<br />
							Nivutānaṃ tamo hoti||<br />
							andhakāro apassataṃ,|| ||</p>

					      <p class="f4 in2"><a id="pg128"><span class="f2 g"><b>[128]</b></span></a> Satañ ca vivaṭaṃ hoti||<br />
							āloko passatām idha||<br />
							Santikena vijānanti||<br />
							mahā dhammassa kovidā.|| ||</p>

					      <p class="f4 in2">Bhava-rāgaparetehi||<br />
							bhavasotānusāribhi||<br />
							Māra-dheyyānupannehi||<br />
							nāyaṃ dhammo susambuddho.|| ||</p>

					      <p class="f4 in2">Ko nu aññatra-m-ariyehi padaṃ||<br />
							sambuddham arahati.||<br />
							Yam padaṃ samma-d-aññāya||<br />
							parinibbanti anāsavāti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p><i>[Here BJT calls the following #137: <i>Gayha Suttaṃ</i> and CSCD: #137: <i>Dutiyarūpāma Suttaṃ</i>]</i></p>

					<p class="f4">Rūp'ārāmā bhikkhave deva-manussā||<br />
					rūpa-ratā||<br />
					rūpa-sammuditā||<br />
					rūpa-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Sadd'ārāmā bhikkhave deva-manussā||<br />
					saddā-ratā||<br />
					sadda-sammuditā||<br />
					saddā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Gandh'ārāmā bhikkhave deva-manussā||<br />
					gandhā-ratā||<br />
					gandha-sammuditā gandhā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Ras'ārāmā bhikkhave deva-manussā||<br />
					rasā-ratā||<br />
					rasā-sammuditā||<br />
					rasā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Phoṭṭhabb'ārāmā bhikkhave deva-manussā||<br />
					phoṭṭhabbā-ratā||<br />
					phoṭṭhabba-sammuditā||<br />
					phoṭṭhabbā-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p class="f4">Dhamm'ārāmā bhikkhave deva-manussā||<br />
					dhammā-ratā||<br />
					dhamma-sammuditā||<br />
					dhamma-vipariṇāma-virāga-nirodhā dukkhā bhikkhave deva-manussā viharanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tathāgato ca kho bhikkhave||<br />
					arahaṃ||<br />
					Sammā Sambuddho||<br />
					rūpānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na rūp'ārāmo||<br />
					na rūpa-rato||<br />
					na rūpa-sammudito,||<br />
					rūpa-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Saddānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na sadd'ārāmo||<br />
					na saddā-rato||<br />
					na sadda-sammudito,||<br />
					saddā-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Gandhānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na gandh'ārāmo||<br />
					na gandha-rato||<br />
					na gandha-sammudito,||<br />
					gandha-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Rasānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na ras'ārāmo||<br />
					na rasa-rato||<br />
					na rasa-sammudito,||<br />
					rasa-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Phoṭṭhabbānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na phoṭṭhabb'ārāmāo||<br />
					na phoṭṭhabba-rato||<br />
					na phoṭṭhabba-sammudito,||<br />
					phoṭṭhabba-vipariṇāma-vipariṇāma-virāga-nirodhā sukho bhikkhave Tathāgato viharati.|| ||</p>

					<p class="ctr c">&#9632;</p>

					<p class="f4">Dhammānaṃ samudayañ ca||<br />
					attha-gamañ ca||<br />
					assādañ ca||<br />
					ādīnavañ ca||<br />
					nissaraṇañ ca||<br />
					yathā-bhūtaṃ viditvā||<br />
					na dhamm'ārāmo||<br />
					na dhamma-rato||<br />
					na dhamma-sammudito,||<br />
					dhamma-vipariṇāma-virāga-nirodhā sukho bhikkhave Tathāgato viharati" ti.|| ||</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> Bhikkhu Bodhi notes: "Feer wrongly entitles this sutta Agaytha, and runs it together with the next." I here follow the PTS numbering.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>