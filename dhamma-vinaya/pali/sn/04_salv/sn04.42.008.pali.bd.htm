<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 8. The Buddha contrasts his teachings for the ending of bad kamma with those of Nataputta." />
<title>SN 4 42 8: Saṅkha-Dhama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					42. Gāmani Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p8">Sutta 8</a></h4>

					<h1>Saṅkha-Dhama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg317"><span class="f2 g"><b>[317]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.008.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.008.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Nāḷandāyaɱ viharati Pāvarikambavane.|| ||</p>

					<p class="f4">Atha kho Asibandhaka putto gāmaṇi||<br />
					Nigaṇṭha-sāvako||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Asibandhakaputto gāmaṇim Bhagavā etad avoca:|| ||</p>

					<p class="f4">"Kathan nu kho gāmaṇi, Nigaṇṭho Nātaputto sāvakānaɱ dhammaɱ desetī" ti?|| ||</p>

					<p class="f4">"Evaɱ kho bhante Nigaṇṭho Nātaputto sāvakānaɱ dhammaɱ deseti:|| ||</p>

					<p class="f4">'Yo koci pāṇam atipāteti sabbo so āpāyiko Nerayiko.|| ||</p>

					<p class="f4">Yo koci adinnam ādiyati sabbo so āpāyiko Nerayiko.|| ||</p>

					<p class="f4">Yo koci kāmesu micchā carati sabbo so āpāyiko Nerayiko.|| ||</p>

					<p class="f4">Yo koci musā bhaṇati sabbo so āpāyiko Nerayiko.|| ||</p>

					<p class="f4">Yaɱ bahulaɱ yaɱ bahulaɱ viharati||<br />
					tena tena niyyatī' ti.|| ||</p>

					<p class="f4">Evaɱ kho bhante Nigaṇṭho Nātaputto sāvakānaɱ dhammaɱ desetī" ti.|| ||</p>

					<p class="f4">"'Yaɱ bahulaɱ yaɱ bahulañ ca gāmaṇi viharati||<br />
					tena <a id="pg318"><span class="f2 g"><b>[318]</b></span></a> tena niyyatī' ti.|| ||</p>

					<p class="f4">Evaɱ sante na koci āpāyiko Nerayiko bhavissati yathā Nigaṇṭhassa Nātaputtassa vacanaɱ.</p>

					<p class="f4">Taɱ kim maññasi gāmaṇi?|| ||</p>

					<p class="f4">Yo so puriso pāṇ-ā-tipātī,||<br />
					rattiyā vā||<br />
					divasassa vā||<br />
					samayāsamayaɱ upādāya,||<br />
					katamo bahutaro samayo yaɱ vā||<br />
					so pāṇaɱ atipāteti yaɱ vā||<br />
					so pāṇaɱ nātipātetī" ti?|| ||</p>

					<p class="f4">"Yo so bhante puriso pāṇ-ā-tipātī,||<br />
					rattiyā vā||<br />
					divasassa vā||<br />
					samayāsamayaɱ upādāya||<br />
					appataro so samayo yaɱ||<br />
					so pāṇaɱ atipāteti.|| ||</p>

					<p class="f4">Atha kho so va bahutaro samayo yaɱ||<br />
					so pāṇaɱ nātipātetī" ti.|| ||</p>

					<p class="f4">"'Yaɱ bahulaɱ yaɱ bahulañ ca gāmaṇi viharati tena tena nīyyatī' ti.|| ||</p>

					<p class="f4">Evaɱ sante na koci āpāyiko Nerayiko bhavissati||<br />
					yathā Nigaṇṭhassa Nātaputtassa vacanaɱ.|| ||</p>

					<p class="ctr c">&#9632;</p>

					<p class="f4">Taɱ kim maññasi gāmaṇi?|| ||</p>

					<p class="f4">Yo so puriso adinn'ādāyī,||<br />
					rattiyā vā||<br />
					divasassa vā||<br />
					samayāsamayaɱ upādāya||<br />
					katamo bahutaro samayo yaɱ vā||<br />
					so adinnaɱ ādiyati yaɱ vā||<br />
					so adinnaɱ nādiyatī" ti?|| ||</p>

					<p class="f4">"Yo so bhante puriso adinn'ādāyī||<br />
					rattiyā vā||<br />
					divasassa vā||<br />
					samayāsamayaɱ upādāya,||<br />
					appataro so samayo yaɱ||<br />
					so adinnaɱ ādiyati.|| ||</p>

					<p class="f4">Atha kho so va bahutaro samayo yaɱ so adinnaɱ nādiyatī" ti.|| ||</p>

					<p class="f4">"'Yaɱ bahulaɱ yaɱ bahulañ ca gāmaṇi viharati tena tena nīyyatī' ti.|| ||</p>

					<p class="f4">Evaɱ sante na koci āpāyiko Nerayiko bhavissati||<br />
					yathā Nigaṇṭhassa Nātaputtassa vacanaɱ.|| ||</p>

					<p class="ctr c">&#9632;</p>

					<p class="f4">Taɱ kim maññasi gāmaṇi?|| ||</p>

					<p class="f4">Yo so puriso kāmesu micchā-cārī,||<br />
					rattiyā vā||<br />
					divasassa vā||<br />
					samayāsamayaɱ upādāya||<br />
					katamo bahutaro samayo yaɱ vā||<br />
					so kāmesu micchā carati yaɱ vā||<br />
					so kāmesu micchā na caratī" ti?|| ||</p>

					<p class="f4">"Yo so bhante puriso kāmesu micjācārī,||<br />
					rattiyā vā||<br />
					divasassa vā||<br />
					samayāsamayaɱ upādāya||<br />
					appataro so samayo yaɱ||<br />
					so kāmesu micchā carati.|| ||</p>

					<p class="f4">Atha kho sova bahutaro samayo yaɱ so kāmesu micchā na cara" ti.|| ||</p>

					<p class="f4">"'Yaɱ bahulaɱ yaɱ bahulañca gāmaṇi viharati tena tena <span class="f3 g"><i>[319]</i></span> nīyayatī' ti.|| ||</p>

					<p class="f4">Evaɱ sante na koci āpāyiko Nerayiko bhavissati||<br />
					yathā Nigaṇṭhassa Nātaputtassa vacanaɱ.|| ||</p>

					<p class="ctr c">&#9632;</p>

					<p class="f4">Taɱ kim maññasi gāmaṇi?|| ||</p>

					<p class="f4">Yo so puriso musā-vādī||<br />
					rattiyā vā||<br />
					divasassa vā||<br />
					samayāsamayaɱ upādāya||<br />
					katamo bahutaro samayo yaɱ vā||<br />
					so musā bhaṇati yaɱ vā||<br />
					so musā na bhaṇatī" ti?|| ||</p>

					<p class="f4">"Yo so bhante puriso musā-vādī||<br />
					rattiyā vā||<br />
					divasassa vā||<br />
					samayāsamayaɱ upādāya appataro||<br />
					so samayo yaɱ||<br />
					so musā bhaṇati.|| ||</p>

					<p class="f4">Atha kho sova bahutaro samayo yaɱ so musā na bhaṇatī" ti.|| ||</p>

					<p class="f4">"'Yaɱ bahulaɱ yaɱ bahulañca gāmaṇi viharati tena tena nīyyatī' ti.|| ||</p>

					<p class="f4">Evaɱ sante na koci āpāyiko Nerayiko bhavissati||<br />
					yathā Nigaṇṭhassa Nātaputtassa vacanaɱ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha gāmaṇi ekacco Satthā evaɱ-vādī hoti||<br />
					evaɱ diṭṭhi:|| ||</p>

					<p class="f4">'Yo koci pāṇam atipāteti sabbo so āpāyiko Nerayiko.|| ||</p>

					<p class="f4">Yo koci adinnam ādiyati sabbo so āpāyiko Nerayiko.|| ||</p>

					<p class="f4">Yo koci kāmesu micchā carati sabbo so āpāyiko Nerayiko.|| ||</p>

					<p class="f4">Yo koci musā bhaṇati sabbo so āpāyiko Nerayiko.'|| ||</p>

					<p class="f4">Tasmiɱ kho pana gāmaṇi satthari sāvako abhi-p-pasanno hoti.|| ||</p>

					<p class="f4">Tassa evaɱ hoti:|| ||</p>

					<p class="f4">'Mayhaɱ kho Satthā evaɱ vādī evaɱ diṭṭhi:|| ||</p>

					<p class="f4">"Yo koci pāṇam atipāteti sabbo so āpāyiko Nerayiko" ti.|| ||</p>

					<p class="f4">Atthi kho pana mayā pāṇo atipātito.|| ||</p>

					<p class="f4">Aham pi āpāyiko Nerayiko' ti,|| ||</p>

					<p class="f4">diṭṭhiɱ paṭilabhati.|| ||</p>

					<p class="f4">Taɱ gāmaṇi vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭi-nissajjitvā||<br />
					yathā hataɱ nikkhitto evaɱ Niraye.|| ||</p>

					<p class="ctr c">&#9632;</p>

					<p class="f4">'Mayhaɱ kho Satthā evaɱ vādī evaɱ diṭṭhi:|| ||</p>

					<p class="f4">"Yo koci adinnaɱ ādiyati sabbo so āpāyiko Nerayiko" ti.|| ||</p>

					<p class="f4">Atthi kho pana mayā adinnaɱ ādinnaɱ.|| ||</p>

					<p class="f4">Aham pamhi āpāyiko Nerayiko' ti,|| ||</p>

					<p class="f4">diṭṭhiɱ paṭilabhati.|| ||</p>

					<p class="f4">Taɱ gāmaṇi vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭi-nissajjitvā||<br />
					yathā hataɱ nikkhitto evaɱ Niraye.|| ||</p>

					<p class="ctr c">&#9632;</p>

					<p class="f4">'Mayhaɱ kho Satthā evaɱ vādī evaɱ diṭṭhi:|| ||</p>

					<p class="f4">"Yo koci kāmesu micachā carati, sabbo <a id="pg320"><span class="f2 g"><b>[320]</b></span></a> so āpāyiko Nerayiko" ti.|| ||</p>

					<p class="f4">Atthi kho pana mayā kāmesu micchā ciṇṇaɱ.|| ||</p>

					<p class="f4">Aham pamhi āpāyiko Nerayiko' ti,|| ||</p>

					<p class="f4">diṭṭhiɱ paṭilabhati.|| ||</p>

					<p class="f4">Taɱ gāmaṇi vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭi-nissajjitvā||<br />
					yathā hataɱ nikkhitto evaɱ Niraye.|| ||</p>

					<p class="ctr c">&#9632;</p>

					<p class="f4">'Mayhaɱ kho Satthā evaɱ vādī evaɱ diṭṭhi:|| ||</p>

					<p class="f4">"Yo koci musā bhaṇati sabbo so āpāyiko Nerayiko" ti.|| ||</p>

					<p class="f4">Atthi kho pana mayā kāmesu micchāciṇṇaɱ.|| ||</p>

					<p class="f4">Aham pamhi āpāyiko Nerayiko' ti,|| ||</p>

					<p class="f4">diṭṭhiɱ paṭilabhati.|| ||</p>

					<p class="f4">Taɱ gāmaṇi vācaɱ a-p-pahāya||<br />
					taɱ cittaɱ a-p-pahāya||<br />
					taɱ diṭṭhiɱ appaṭi-nissajjitvā||<br />
					yathā hataɱ nikkhitto evaɱ Niraye.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Idha pana gāmaṇi Tathāgato loke uppajjati||<br />
					arahaɱ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaɱ||<br />
					Buddho||<br />
					Bhagavā.|| ||</p>

					<p class="f4">So aneka pariyāyena pāṇ-ā-tipātaɱ garahati vigarahati||<br />
					pāṇ-ā-tipātā-viramathāti cāha,||<br />
					adinn'ādānaɱ garahati vigarahati||<br />
					ādinnādānā viramathāti cāha||<br />
					kāmesu micchā-cāraɱ garahati vigarahati||<br />
					kāmesu micchā-cārā viramathāti cāha,||<br />
					musā-vādaɱ garahati vigarahati||<br />
					musā-vādā viramathāti cāha.|| ||</p>

					<p class="f4">Tasmiɱ kho pana gāmaṇi satthari sāvako abhi-p-pasanno hoti,||<br />
					so iti paṭisañcikkhati:|| ||</p>

					<p class="f4">'Bhagavā kho aneka-pariyāyena||<br />
					pāṇ-ā-tipātaɱ garahati vigarahati:|| ||</p>

					<p class="f4">"Pāṇ-ā-tipātā viramathāti cāha".|| ||</p>

					<p class="f4">Atthi kho pana mayā pāṇo atipātito||<br />
					yāvatako vā||<br />
					tāvatako vā;||<br />
					taɱ na suṭṭhu||<br />
					taɱ na sādhu.|| ||</p>

					<p class="f4">Ahañ c'eva kho pana ta-p-paccayā vippaṭisārī assaɱ||<br />
					"na me taɱ pāpakaɱ kammaɱ akataɱ bhavissatī"' ti|| ||</p>

					<p class="f4">So iti paṭisaṅkhāya taɱ c'eva pāṇ-ā-tipātaɱ pajahati,||<br />
					āyatiñ ca pāṇ-ā-tipātā paṭivirato hoti;||<br />
					evam etassa pāpassa kammassa pahānaɱ hoti,||<br />
					evam etassa pāpassa kammassa samati-k-kamo hoti.|| ||</p>

					<p class="ctr c">&#9632;</p>

					<p class="f4">'Bhagavā kho aneka-pariyāyena||<br />
					adinn'ādānaɱ garahati vigarahati:|| ||</p>

					<p class="f4">"Adinn'ādāna viramathāti cāha".|| ||</p>

					<p class="f4">Atthi kho pana mayā adinnaɱ ādinnaɱ||<br />
					yāvatakaɱ vā||<br />
					tāvatakaɱ vā;||<br />
					taɱ na suṭṭhu||<br />
					taɱ na sādhu.|| ||</p>

					<p class="f4">Ahañ c'eva kho pana ta-p-paccayā vippaṭisārī assaɱ||<br />
					"na me taɱ pāpakaɱ kammaɱ akataɱ bhavissatī"' ti|| ||</p>

					<p class="f4">So iti paṭisaṅkhāya taɱ c'eva <a id="pg321"><span class="f2 g"><b>[321]</b></span></a> adinn'ādānaɱ pajahati,||<br />
					āyatiñ ca adinn'ādānā paṭivirato hoti;||<br />
					evam etassa pāpassa kammassa pahānaɱ hoti,||<br />
					evam etassa pāpassa kammassa samati-k-kamo hoti.|| ||</p>

					<p class="ctr c">&#9632;</p>

					<p class="f4">'Bhagavā kho aneka-pariyāyena kāmesu micchā-cāraɱ garahati vigarahati:|| ||</p>

					<p class="f4">"Kāmesu micchā-cārā viramathāti cāha".|| ||</p>

					<p class="f4">Atthi kho pana mayā kāmesu micchāciṇṇaɱ||<br />
					yāvatakaɱ vā||<br />
					tāvatakaɱ vā;||<br />
					taɱ na suṭṭhu||<br />
					taɱ na sādhu.|| ||</p>

					<p class="f4">Ahañ c'eva kho pana ta-p-paccayā vippaṭisārī assaɱ||<br />
					"na me taɱ pāpakaɱ kammaɱ akataɱ bhavissatī"' ti|| ||</p>

					<p class="f4">So iti paṭisaṅkhāya taɱ c'eva kāmesu micchā-cāraɱ pajahati,||<br />
					āyatiñ ca kāmesu micchā-cārā paṭivirato hoti;||<br />
					evam etassa pāpassa kammassa pahānaɱ hoti,||<br />
					evam etassa pāpassa kammassa samati-k-kamo hoti.|| ||</p>

					<p class="ctr c">&#9632;</p>

					<p class="f4">'Bhagavā kho aneka-pariyāyena musā-vādaɱ garahati vigarahati:|| ||</p>

					<p class="f4">"Musāvadā viramathāti cāha".|| ||</p>

					<p class="f4">Atthi kho pana mayā musā bhaṇitaɱ||<br />
					yāvatakaɱ vā||<br />
					tāvatakaɱ vā;||<br />
					taɱ na suṭṭhu||<br />
					taɱ na sādhu.|| ||</p>

					<p class="f4">Ahañ c'eva kho pana ta-p-paccayā vippaṭisārī assaɱ||<br />
					"na me taɱ pāpakaɱ kammaɱ akataɱ bhavissatī"' ti|| ||</p>

					<p class="f4">So iti paṭisaṅkhāya taɱ c'eva musā-vādaɱ pajahati,||<br />
					āyatiñ ca musā-vādā paṭivirato hoti;||<br />
					evam etassa pāpassa kammassa pahānaɱ hoti,||<br />
					evam etassa pāpassa kammassa samati-k-kamo hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">So pāṇ-ā-tipātaɱ pahāya||<br />
					pāṇ-ā-tipātā paṭivirato hoti.|| ||</p>

					<p class="f4">Adinn'ādānaɱ pahāya||<br />
					adinn'ādānā paṭivirato hoti.|| ||</p>

					<p class="f4">Kāmesu micchā-cāraɱ pahāya||<br />
					kāmesu micchā-cārā paṭivirato hoti.|| ||</p>

					<p class="f4">Musā-vādaɱ pahāya||<br />
					musā-vādā paṭivirato hoti.|| ||</p>

					<p class="f4">Pisuṇā-vācaɱ pahāya||<br />
					pisuṇāyavācāya paṭivirato hoti.|| ||</p>

					<p class="f4">Pharusaɱvācaɱ pahāya||<br />
					pharusāya vācāya paṭivirato hoti.|| ||</p>

					<p class="f4">Sampha-p-palāpaɱ pahāya||<br />
					sampha-p-palāpā paṭivirato hoti.|| ||</p>

					<p class="f4">Abhijjhaɱ pahāya||<br />
					anabhijjhālū hoti.|| ||</p>

					<p class="f4">Vyāpāda-dosaɱ <a id="pg322"><span class="f2 g"><b>[322]</b></span></a> pahāya||<br />
					avyāpanna-citto hoti.|| ||</p>

					<p class="f4">Micchā-diṭṭhiɱ pahāya||<br />
					sammā-diṭṭhiko hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Sa kho so gāmaṇi ariya-sāvako||<br />
					evaɱ vigat-ā-bhijjho||<br />
					vigata-vyāpādo||<br />
					asammūḷho||<br />
					sampajāno||<br />
					patissato||<br />
					mettā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ;||<br />
					iti uddham-adhotiriyaɱ||<br />
					sabbadhi||<br />
					sabbattatāya||<br />
					sabbā-vantaɱ lokaɱ||<br />
					mettā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">Seyyathā pi gāmaṇi balavā saṅkha-dhamo||<br />
					appakasireṇeva catu-d-disā viññāpeyya,||<br />
					evam eva kho gāmaṇi||<br />
					evaɱ bhāvitāya mettāya ceto-vimuttiyā||<br />
					evaɱ bahulī-katāya yaɱ pamāṇakataɱ kammaɱ||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="ctr c">&#9632;</p>

					<p class="f4">Sa kho so gāmaṇi ariya-sāvako||<br />
					evaɱ vigat-ā-bhijjho||<br />
					vigata-vyāpādo||<br />
					asammūḷho||<br />
					sampajāno||<br />
					patissato||<br />
					karuṇā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ;||<br />
					iti uddham-adhotiriyaɱ||<br />
					sabbadhi||<br />
					sabbattatāya||<br />
					sabbā-vantaɱ lokaɱ||<br />
					karuṇā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">Seyyathā pi gāmaṇi balavā saṅkha-dhamo||<br />
					appakasiren'eva catu-d-disā viññāpeyya,||<br />
					evam eva kho gāmaṇi||<br />
					evaɱ bhāvitāya karuṇāya ceto-vimuttiyā||<br />
					evaɱ bahulī-katāya yaɱ pamāṇakataɱ kammaɱ||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Sa kho so gāmaṇi ariya-sāvako||<br />
					evaɱ vigat-ā-bhijjho||<br />
					vigata-vyāpādo||<br />
					asammūḷho||<br />
					sampajāno||<br />
					patissato||<br />
					muditā-saha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ;||<br />
					iti uddham-adhotiriyaɱ||<br />
					sabbadhi||<br />
					sabbattatāya||<br />
					sabbā-vantaɱ lokaɱ||<br />
					muditā-saha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">Seyyathā pi gāmaṇi balavā saṅkha-dhamo||<br />
					appakasiren'eva catu-d-disā viññāpeyya,||<br />
					evam eva kho gāmaṇi||<br />
					evaɱ bhāvitāya muditāya ceto-vimuttiyā||<br />
					evaɱ bahulī-katāya yaɱ pamāṇakataɱ kammaɱ||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Sa kho so gāmaṇi ariya-sāvako||<br />
					evaɱ vigat-ā-bhijjho||<br />
					vigata-vyāpādo||<br />
					asammūḷho||<br />
					sampajāno||<br />
					patissato||<br />
					upekhāsaha-gatena cetasā ekaɱ disaɱ pharitvā viharati,||<br />
					tathā dutiyaɱ,||<br />
					tathā tatiyaɱ,||<br />
					tathā catutthiɱ;||<br />
					iti uddham-adhotiriyaɱ||<br />
					sabbadhi||<br />
					sabbattatāya||<br />
					sabbā-vantaɱ lokaɱ||<br />
					upekhāsaha-gatena cetasā vipulena||<br />
					mahaggatena||<br />
					appamāṇena||<br />
					averena||<br />
					avyāpajjhena||<br />
					pharitvā viharati.|| ||</p>

					<p class="f4">Seyyathā pi gāmaṇi balavā saṅkha-dhamo||<br />
					appakasiren'eva catu-d-disā viññāpeyya,||<br />
					evam eva kho gāmaṇi||<br />
					evaɱ bhāvitāya upekhāya ceto-vimuttiyā||<br />
					evaɱ bahulī-katāya yaɱ pamāṇakataɱ kammaɱ||<br />
					na taɱ tatrāvasissati,||<br />
					na taɱ tatrāvatiṭṭha" ti.|| ||</p>

					<p class="f4">Evaɱ vutte Asibandhaka-putto gāmaṇī Bhagavantaɱ etad avoca:|| ||</p>

					<p class="f4">"Abhikkantaɱ bhante!|| ||</p>

					<p class="f4">Abhikkantaɱ bhante!</p>

					<p class="f4">Seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya||<br />
					mūḷahassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaɱ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-saṅghañ ca,||<br />
					upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>