<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 3. After defining the three sensations, the Buddha describes how the residual inclination to lust for these sensations must be abandoned." />
<title>SN 4 36 3: Pahānena Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					1. Sagāthā Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p3">Sutta 3</a></h4>

					<h1>Pahānena Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg205"><span class="f2 g"><b>[205]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.003.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.36.003.nypo.ati.htm#p1">nypo</a>][<a href="../../../../dhamma-vinaya/wp/sn/04_salv/sn04.36.003.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Tisso imā bhikkhave vedanā.|| ||</p>

					<p class="f4">Katamā tisso?|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Sukhāya bhikkhave vedanāya rāg-ā-nusayo pahātabbo,||<br />
					dukkhāya vedanāya paṭigh-ā-nusayo pahātabbo,||<br />
					adukkha-m-asukhāya vedanāya avijj-ā-nusayo pahātabbo.|| ||</p>

					<p class="f4">Yato kho bhikkhave bhikkhuno sukhāya vedanāya rāg-ā-nusayo pahīno hoti||<br />
					dukkhāya vedanāya paṭigh-ā-nusayo pahīno hoti,||<br />
					adukkha-m-asukhāya vedanāya avijj-ā-nusayo pahīno hoti,||<br />
					ayaṃ vuccati bhikkhave:|| ||</p>

					<p class="f4">'Bhikkhuno pahīnarāg-ā-nusayo sammaddaso acchecchi taṇhaṃ,||<br />
					vivāvattayī saṃyojanaṃ||<br />
					sammā-mān'ābhisamayā antam akāsi dukkhassā'" ti.|| ||</p>

					<p>&nbsp;</p>

					<p class="f4 ctr">"Sukhaṃ vediya-mānassa||<br />
					vedanaṃ appajānato||<br />
					So rāg-ā-nusayo hoti||<br />
					anissaraṇadassino.|| ||</p>

					<p class="f4 ctr">Dukkhaṃ vediya-mānassa||<br />
					vedanaṃ appajānato||<br />
					Paṭighā'nusayo hoti||<br />
					anissaraṇadassino.|| ||</p>

					<p class="f4 ctr">Adukkha-m-asukhaṃ santaṃ||<br />
					bhuripaññena desitaṃ||<br />
					Taṃ cāpi abhinandanti.||<br />
					N'eva dukkhā pamuccati.|| ||</p>

					<p class="f4 ctr"><a id="pg206"><span class="f2 g"><b>[206]</b></span></a> Yato vā Bhikkhu ātāpī||<br />
					sampajaññaṃ na riñcati||<br />
					Tato so vedanā sabbā||<br />
					parijānāti paṇḍito.|| ||</p>

					<p class="f4 ctr">So vedanā pariññāya||<br />
					diṭṭhe dhamme anāsavo||<br />
					Kāyassa bhedā dhammaṭṭho||<br />
					saṅkhaṃ nopeti vedagū" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>