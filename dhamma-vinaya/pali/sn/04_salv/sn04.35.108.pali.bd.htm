<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 108. The Buddha points out that where the senses are seen as inconstant and painful the idea that the self is better or worse or equal to any other does not find any basis." />
<title>SN 4 35 108: Seyya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					1. Yogakkhemi Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p108">Sutta 108</a></h4>

					<h1>Seyya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p> <a id="pg88"><span class="f2 g"><b>[88]</b></span></a> </p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.108.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.108.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Kismin nu kho bhikkhave sati||<br />
					kiɱ upādāya||<br />
					kiɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"Bhagavam-mūlakā no bhante dhammā,||<br />
					Bhagavantettikā||<br />
					Bhagavam-paṭisaraṇā,||<br />
					sādhu vata bhante,||<br />
					Bhagavantaɱ yeva paṭibhātu etassa bhāsitassa attho,||<br />
					Bhagavato sutvā bhikkhū dhāressantī" ti.|| ||</p>

					<p class="f4">"Tena hi bhikkhave suṇātha,||<br />
					sādhukaɱ manasi karotha,||<br />
					bhāsissāmī" ti.</p>

					<p class="f4">"Evam bhante" ti kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Cakkhusmiɱ kho bhikkhave sati||<br />
					cakkhuɱ upādāya||<br />
					cakkhuɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti.|| ||</p>

					<p class="f4">sotasmiɱ sati||<br />
					sotaɱ upādāya||<br />
					sotaɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti.|| ||</p>

					<p class="f4">ghānasmiɱ sati||<br />
					ghānaɱ upādāya||<br />
					ghānaɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti.|| ||</p>

					<p class="f4">jivhāya sati||<br />
					jivhaɱ upādāya||<br />
					jivhāɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti.|| ||</p>

					<p class="f4">kāyasmiɱ sati||<br />
					kāyaɱ upādāya||<br />
					kāyaɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti.|| ||</p>

					<p class="f4">manasmiɱ sati||<br />
					manaɱ upādāya||<br />
					manaɱ abhinivissa||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Taɱ kim maññatha bhikkhave?|| ||</p>

					<p class="f4">Cakkhuɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ api nu taɱ anupādāya||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Sotaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ api nu taɱ anupādāya||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Ghānaɱ niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ api nu taɱ anupādāya||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4"><a id="pg86"><span class="f2 g"><b>[86]</b></span></a>"Jivhā niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ api nu taɱ anupādāya||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Kāyo niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ api nu taɱ anupādāya||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">"Mano niccaɱ vā aniccaɱ vā" ti?|| ||</p>

					<p class="f4">"Aniccaɱ bhante".|| ||</p>

					<p class="f4">"Yam pan-ā-niccaɱ dukkhaɱ vā taɱ sukhaɱ vā" ti?|| ||</p>

					<p class="f4">"Dukkhaɱ bhante."|| ||</p>

					<p class="f4">"Yam pan-ā-niccaɱ dukkhaɱ||<br />
					vipariṇāma-dhammaɱ api nu taɱ anupādāya||<br />
					'Seyyo ham asmī' ti vā hoti,||<br />
					'Sadiso ham asmī' ti vā hoti,||<br />
					Hīno ham asmī' ti vā hoti" ti?|| ||</p>

					<p class="f4">"No h'etaɱ bhante."|| ||</p>

					<p class="ctr c">&#9632;</p>

					<p class="f4">Evam passaɱ bhikkhave, sutavā ariya-sāvako||<br />
					cakkhusmim pi nibbindati,||<br />
					sotasmim pi nibbindati,||<br />
					ghānasmim pi nibbindati,||<br />
					jivhāya pi nibbindati,||<br />
					kāyasmim pi nibbindati,||<br />
					manasmim pi nibbindati,||<br />
					nibbindaɱ virajjati,||<br />
					virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā' ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>