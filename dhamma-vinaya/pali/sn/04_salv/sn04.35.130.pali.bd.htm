<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 130. Haliddaka the householder asks Maha Kaccana about the diversity of informative data." />
<title>SN 4 35 130: Hāliddaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					3. Gahapati Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p130">Sutta 130</a></h4>

					<h1>Hāliddaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg115"><span class="f2 g"><b>[115]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.130.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.130.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kaccāno Avantīsu viharati Kuraraghare pavatte pabbate.|| ||</p>

					<p class="f4">Atha kho Hāliddakāni gahapati yen'āyasmā Mahā Kaccāno ten'upasaṇkami.|| ||</p>

					<p class="f4">Upasan-kamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ nisinno kho Hāliddakāni gahapati āyasmantaṃ Mahā Kaccānaṃ etad avoca:|| ||</p>

					<p class="f4">"Vuttam idaṃ bhante Bhagavatā|| ||</p>

					<p class="f4">'Dhātu-nānattaṃ paṭicca||<br />
					uppajjati phassa-nānattaṃ,||<br />
					phassa-nānattaṃ paṭicca||<br />
					uppajjati vedanā-nānattan' ti.|| ||</p>

					<p class="f4">Kathan nu kho bhante dhātu-nānattaṃ paṭicca||<br />
					uppajjati phassa-nānattaṃ,||<br />
					phassa-nānattaṃ paṭicca||<br />
					uppajjati vedanā-nānattan" ti?|| ||</p>

					<p class="ctr c">&#9632;</p>

					<p class="f4">Idha gahapati, bhikkhu cakkhunā rūpaṃ disvā manāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">cakkhu-viññāṇaṃ sukha-vedanīyaṃ||<br />
					sukha-vedanīyaṃ phassaṃ paṭicca||<br />
					uppajjati sukhā vedanā.|| ||</p>

					<p class="f4">Cakkhunā ca kho pan'eva rūpaṃ disvā amanāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">cakkhu-viññāṇaṃ dukkha-vedanīyaṃ||<br />
					dukkha-vedanīyaṃ phassaṃ paṭicca||<br />
					uppajjati dukkhā vedanā.|| ||</p>

					<p class="f4">Cakkhunā kho pan'eva rūpaṃ disvā upekhā-ṭhānīyaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">Cakkhu-viññāṇaṃ adukkha-m-asukha-vedanīyaṃ||<br />
					adukkha-m-asukha-vedanīyaṃ phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Idha gahapati, bhikkhu sotena saddaṃ sutvā manāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">sota-viññāṇaṃ sukha-vedanīyaṃ||<br />
					sukha-vedanīyaṃ phassaṃ paṭicca||<br />
					uppajjati sukhā vedanā.|| ||</p>

					<p class="f4">Sotena ca kho pan'eva saddaṃ sutvā amanāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">sota-viññāṇaṃ dukkha-vedanīyaṃ||<br />
					dukkha-vedanīyaṃ phassaṃ paṭicca||<br />
					uppajjati dukkhā vedanā.|| ||</p>

					<p class="f4">Sotena kho pan'eva saddaṃ sutvā upekhā-ṭhānīyaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">sota-viññāṇaṃ adukkha-m-asukha-vedanīyaṃ||<br />
					adukkha-m-asukha-vedanīyaṃ phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Idha gahapati, bhikkhu ghānena gandhaṃ ghāyitvā manāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">ghāna-viññāṇaṃ sukha-vedanīyaṃ||<br />
					sukha-vedanīyaṃ phassaṃ paṭicca||<br />
					uppajjati sukhā vedanā.|| ||</p>

					<p class="f4">Ghānena ca kho pan'eva gandhaṃ ghāyitvā amanāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">ghāna-viññāṇaṃ dukkha-vedanīyaṃ||<br />
					dukkha-vedanīyaṃ phassaṃ paṭicca||<br />
					uppajjati dukkhā vedanā.|| ||</p>

					<p class="f4">Ghānena kho pan'eva gandhaṃ ghāyitvā upekhā-ṭhānīyaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">ghāna-viññāṇaṃ adukkha-m-asukha-vedanīyaṃ||<br />
					adukkha-m-asukha-vedanīyaṃ phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Idha gahapati, bhikkhu jivhāya rasaṃ sāyitvā manāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">jivhā-viññāṇaṃ sukha-vedanīyaṃ||<br />
					sukha-vedanīyaṃ phassaṃ paṭicca||<br />
					uppajjati sukhā vedanā.|| ||</p>

					<p class="f4">Jivhāya ca kho pan'eva rasaṃ sāyitvā amanāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">jivhā-viññāṇaṃ dukkha-vedanīyaṃ||<br />
					dukkha-vedanīyaṃ phassaṃ paṭicca||<br />
					uppajjati dukkhā vedanā.|| ||</p>

					<p class="f4">Jivhāya kho pan'eva rasaṃ sāyitvā upekhā-ṭhānīyaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">jivhā-viññāṇaṃ adukkha-m-asukha-vedanīyaṃ||<br />
					adukkha-m-asukha-vedanīyaṃ phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Idha gahapati, bhikkhu kāyena phoṭṭhabbaṃ phusitvā manāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">kāya-viññāṇaṃ sukha-vedanīyaṃ||<br />
					sukha-vedanīyaṃ phassaṃ paṭicca||<br />
					uppajjati sukhā vedanā.|| ||</p>

					<p class="f4">Kāyena ca kho pan'eva phoṭṭhabbaṃ phusitvā amanāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">kāya-viññāṇaṃ dukkha-vedanīyaṃ||<br />
					dukkha-vedanīyaṃ phassaṃ paṭicca||<br />
					uppajjati dukkhā vedanā.|| ||</p>

					<p class="f4">Kāyena kho pan'eva phoṭṭhabbaṃ phusitvā upekhā-ṭhānīyaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">kāya-viññāṇaṃ adukkha-m-asukha-vedanīyaṃ||<br />
					adukkha-m-asukha-vedanīyaṃ phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Idha gahapati, bhikkhu manasā dhammaṃ viññāya manāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">mano-viññāṇaṃ sukha-ve- <a id="pg116"><span class="f2 g"><b>[116]</b></span></a>danīyaṃ||<br />
					sukha-vedanīyaṃ phassaṃ paṭicca||<br />
					uppajjati sukhā vedanā.|| ||</p>

					<p class="f4">Manasā ca kho pan'eva dhammaṃ viññāya amanāpaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">mano-viññāṇaṃ dukkha-vedanīyaṃ||<br />
					dukkha-vedanīyaṃ phassaṃ paṭicca||<br />
					uppajjati dukkhā vedanā.|| ||</p>

					<p class="f4">Manasā kho pan'eva dhammaṃ viññāya upekhā-ṭhānīyaṃ,|| ||</p>

					<p class="f4">'Itthetaṇ' ti pajānāti,|| ||</p>

					<p class="f4">mano-viññāṇaṃ adukkha-m-asukha-vedanīyaṃ||<br />
					adukkha-m-asukha-vedanīyaṃ phassaṃ paṭicca||<br />
					uppajjati adukkha-m-asukhā vedanā.|| ||</p>

					<p class="ctr c">&#9632;</p>

					<p class="f4">Evaṃ kho gahapati dhātu-nānattaṃ paṭicca||<br />
					uppajjati phassa-nānattaṃ,||<br />
					phassa-nānattaṃ paṭicca||<br />
					uppajjati vedanā-nānattan" ti.|| ||</p>"

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
