<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 37, Chapter 1, Sutta 3. Five sufferings unique to women." />
<title>SN 4.37.3: Avenika-Dukkha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					37: Mātu-gāma Saɱyutta<br />
					I. Peyyāla Vagga Paṭhamo</h4>

					<h4 class="ctr"><a href="../../../../backmatter/indexes/sutta/sn/04_salv/idx_37_matugamasamyutta.htm#p3">Sutta 3</a></h4>

					<h1>Āveṇika-Dukkha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.37.003.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Pañc'imāni bhikkhave mātu-gāmassa āveṇikāni dukkhāni yāni mātu-gāmo paccanubhoti aññatr'eva purisehi.|| ||</p>

					<p class="f4">Katamāni pañca?|| ||</p>

					<p class="f4">Idha bhikkhave mātu-gāmo daharova samāno patikulaɱ gacchati,||<br />
					ñātakehi vinā hoti.|| ||</p>

					<p class="f4">Idaɱ bhikkhave mātu-gāmassa paṭhamaɱ āveṇikaɱ dukkhaɱ yaɱ mātu-gāmo paccanubhoti aññatr'eva purisehi.|| ||</p>

					<p class="f4">Puna ca paraɱ bhikkhave mātu-gāmo utunī hoti.|| ||</p>

					<p class="f4">Idaɱ bhikkhave mātu-gāmassa dutiyaɱ āveṇikaɱ dukkhaɱ yaɱ mātu-gāmo paccanubhoti aññatr'eva purisehi.|| ||</p>

					<p class="f4">Puna ca paraɱ bhikkhave mātu-gāmo gabbhinī hoti.|| ||</p>

					<p class="f4">Idaɱ bhikkhave mātu-gāmassa tatiyaɱ āveṇikaɱ dukkhaɱ yaɱ mātu-gāmo paccanubhoti aññatr'eva purisehi.|| ||</p>

					<p class="f4">Puna ca paraɱ bhikkhave mātu-gāmo vijāyati.|| ||</p>

					<p class="f4">Idaɱ bhikkhave mātu-gāmassa catutthaɱ āveṇikaɱ dukkhaɱ yaɱ mātu-gāmo paccanubhoti aññatr'eva purisehi.|| ||</p>

					<p class="f4">Puna ca paraɱ bhikkhave mātu-gāmo purisassa pāricariyaɱ upeti.|| ||</p>

					<p class="f4">Idaɱ bhikkhave mātu-gāmassa pañcamaɱ āveṇikaɱ dukkhaɱ yaɱ mātu-gāmo paccanubhoti aññatr'eva purisehi.|| ||</p>

					<p class="f4">Imāni kho bhikkhave pañca mātu-gāmassa āveṇikāni dukkhāni yāni mātu-gāmo paccanubhoti aññatr'eva purisehī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>