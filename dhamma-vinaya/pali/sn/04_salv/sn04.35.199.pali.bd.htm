<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 199. The Buddha likens guarding the senses to the safety of the tortoise when it draws into it's shell it's head and limbs to protect itself from predators." />
<title>SN 4 35 199: Kumm'Opama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; IV: Paññāsaka Catuttha<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p199">Sutta 199</a></h4>

					<h1>Kumm'Opama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg177"><span class="f2 g"><b>[177]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.199.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.199.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.240.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Bhuta-pubbaɱ bhikkhave, kummo kacchapo||<br />
					sāyaṇha-samayaɱ anunadītīre gocara-pasuto ahosi;||<br />
					sigālo pi kho bhikkhave||<br />
					sāyaṇha-samayaɱ anunadītīre gocara-pasuto hoti.|| ||</p>

					<p class="f4">Addasā kho bhikkhave kummo kacchapo||<br />
					sigālaɱ durato va gocara-pasutaɱ,||<br />
					disvāna soṇḍi pañcamāni <a id="pg178"><span class="f2 g"><b>[178]</b></span></a> aŋgāni sake kapāle samodahitvā appossukko tuṇhī bhuto saɱkasāyati.|| ||</p>

					<p class="f4">Sigālo pi kho bhikkhave addasa kummaɱ kacchapā durato va.|| ||</p>

					<p class="f4">Disvāna yena kummo kacchapo ten'upasankami,||<br />
					upasankamitvā kummaɱ kacchapaɱ pacc'upaṭṭhito ahosi:|| ||</p>

					<p class="f4">'Yadāyaɱ kummo kacchapo soṇaḍipañcamānaɱ aŋgānaɱ aññataraɱ vā aññataraɱ vā aŋgaɱ abhininnāmessati,||<br />
					tatth'eva naɱ gahetvā uddālitvā khādissāmī' ti.|| ||</p>

					<p class="f4">Yadā kho bhikkhave kummo kacchapo soṇḍipañcamānaɱ aŋgānaɱ aññataraɱ vā aññataraɱ vā aŋgaɱ na abhininnāmesi,||<br />
					atha sigālo kummamhā nibbijja pakkami otāraɱ alabhamāno.|| ||</p>

					<p class="f4">Evam eva kho bhikkhave tumhe pi Māro Pipāmā satataɱ samitaɱ pacc'upaṭṭhito;|| ||</p>

					<p class="f4">'App'evanāmāhaɱ imesaɱ||<br />
					cakkhuto vā otāraɱ labheyyaɱ,||<br />
					sotato vā otāraɱ labheyyaɱ,||<br />
					ghānato vā otāraɱ labheyyaɱ,||<br />
					jivhāto vā otāraɱ labheyyaɱ,||<br />
					kāyato vā otāraɱ labheyyaɱ,||<br />
					manato vā otāraɱ labheyyaɱ' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tasmā ti habhikkhave indriyesu gutta-dvārā viharatha.|| ||</p>

					<p class="f4">Cakkhunā rūpaɱ disvā mā nimitataggāhino ahuvattha, mānuvyañjanaggāhino,||<br />
					yatvādhi-karaṇam enaɱ cakkhu'ndriyaɱ asaɱvutaɱ viharantaɱ||<br />
					abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjatha,||<br />
					rakkhatha cakkhu'ndriyaɱ,||<br />
					cakkhu'ndriye saŋvaraɱ āpajjatha.|| ||</p>

					<p class="ctr c">&#9632;</p>

					<p class="f4">Sotena saddaɱ sutvā mā nimitataggāhino ahuvattha,||<br />
					mānuvyañjanaggāhino,||<br />
					yatvādhi-karaṇam enaɱ sot'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjatha,||<br />
					rakkhati sotandriyaɱ,||<br />
					sot'indriye saŋvaraɱ āpajjatha.|| ||</p>

					<p class="ctr c">&#9632;</p>

					<p class="f4">Ghānena gandhaɱ ghāyitvā mā nimitataggāhino ahuvattha,||<br />
					mānuvyañjanaggāhino,||<br />
					yatvādhi-karaṇam enaɱ ghān'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjatha,||<br />
					rakkhati ghān'indriyaɱ,||<br />
					ghānandriye saŋvaraɱ āpajjatha.|| ||</p>

					<p class="ctr c">&#9632;</p>

					<p class="f4">Jivhāya rasaɱ sāyitvā mā nimitataggāhino ahuvattha,||<br />
					mānuvyañjanaggāhino,||<br />
					yatvādhi-karaṇam enaɱ jivh'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjatha,||<br />
					rakkhati jivh'indriyaɱ,||<br />
					jivhandriye saŋvaraɱ āpajjatha.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaɱ phusitvā mā nimitataggāhino ahuvattha,||<br />
					mānuvyañjanaggāhino,||<br />
					yatvādhi-karaṇam enaɱ kāy'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjatha,||<br />
					rakkhati kāy'indriyaɱ,||<br />
					kāy'indriye saŋvaraɱ āpajjatha.|| ||</p>

					<p class="ctr c">&#9632;</p>

					<p class="f4">Manasā dhammaɱ viññāya mā nimitataggāhino ahuvattha,||<br />
					mānuvyañjanaggāhino,||<br />
					yatvādhi-karaṇam enaɱ man'indriyaɱ asaɱvutaɱ viharantaɱ||<br />
					abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjatha,||<br />
					rakkhati man'indriyaɱ,||<br />
					man'indriye saŋvaraɱ āpajjatha.|| ||</p>

					<p class="f4">Yato kho tumhe bhikkhave, indriyesu gutta-dvārā viharissatha,||<br />
					atha tumhehi pi māro pāpimā nibbijja pakkamissati otāraɱ alabhamāno kummam-bhāva sigālo" ti.|| ||</p>

					<p>&nbsp;</p>

					<p class="f4 ctr"><a id="pg179"><span class="f2 g"><b>[179]</b></span></a> "Kummova aŋgāni sake kapāle||<br />
					Samodahaɱ bhikkhu mano vitakko||<br />
					Anissito aññam aheṭhayāno||<br />
					Parinibbuto na upavadeyya kañci" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>