<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of of Samyutta Nikaya 4: Salayatana Vagga; Book 37, Chapter 1, Suttas 5-14. The Venerable Anuruddha asks the Buddha about the factors that result in a woman ending up in Hell after death. He receives ten different answers." />
<title>SN 4.37.5-14: Anuruddho I: Kanhapakkho</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					37: Mātu-gāma Saɱyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_37_matugamasamyutta.htm#sn4.37.5-14">Suttas 5-14</a></h4>

					<h1>Anuruddho I: Kaṇhapakkho</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4">Evaɱ me sutaɱ:|| ||</p>

					<p class="f4">Atha kho āyasmā anuruddho yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā anuruddho Bhagavantaɱ etad avoca:|| ||</p>

					<p class="f4">"Idh'āhaɱ bhante mātu-gāmaɱ passāmi dibbena cakkhunā visuddhena atikkanta-mānusa-kena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjantaɱ.|| ||</p>

					<p class="f4">Katīhi nu kho bhante dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjatī" ti?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p5" href="../../../../backmatter/indexes/sutta/sn/04_salv/idx_37_matugamasamyutta.htm#p5">Sutta 5</a><br />
					Anuruddho I: <span class="mozp">Kaṇhapakkho</span>: 1</h4>

					<h1>Kodhano</h1>

					<p class="f4"><span class="f3">[<a id="p5.1">5.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p5.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					kodhano ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p6" href="../../../../backmatter/indexes/sutta/sn/04_salv/idx_37_matugamasamyutta.htm#p6">Sutta 6</a><br />
					Anuruddho I: <span class="mozp">Kaṇhapakkho</span>: 2</h4>

					<h1>Upanāhī</h1>

					<p class="f4"><span class="f3">[<a id="p6.1">6.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p6.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					upanāhī ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p7" href="../../../../backmatter/indexes/sutta/sn/04_salv/idx_37_matugamasamyutta.htm#p7">Sutta 7</a><br />
					Anuruddho I: <span class="mozp">Kaṇhapakkho</span>: 3</h4>

					<h1>Issukī</h1>

					<p class="f4"><span class="f3">[<a id="p7.1">7.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p7.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					issukī ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p8" href="../../../../backmatter/indexes/sutta/sn/04_salv/idx_37_matugamasamyutta.htm#p8">Sutta 8</a><br />
					Anuruddho I: <span class="mozp">Kaṇhapakkho</span>: 4</h4>

					<h1>Maccharena</h1>

					<p class="f4"><span class="f3">[<a id="p8.1">8.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p8.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					maccharena ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p9" href="../../../../backmatter/indexes/sutta/sn/04_salv/idx_37_matugamasamyutta.htm#p9">Sutta 9</a><br />
					Anuruddho I: <span class="mozp">Kaṇhapakkho</span>: 5</h4>

					<h1>Aticārī</h1>

					<p class="f4"><span class="f3">[<a id="p9.1">9.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p9.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					aticārī ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p10" href="../../../../backmatter/indexes/sutta/sn/04_salv/idx_37_matugamasamyutta.htm#p10">Sutta 10</a><br />
					Anuruddho I: <span class="mozp">Kaṇhapakkho</span>: 6</h4>

					<h1>Dussīlam</h1>

					<p class="f4"><span class="f3">[<a id="p10.1">10.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p10.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					dussīlam ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p11" href="../../../../backmatter/indexes/sutta/sn/04_salv/idx_37_matugamasamyutta.htm#p11">Sutta 11</a><br />
					Anuruddho I: <span class="mozp">Kaṇhapakkho</span>: 7</h4>

					<h1>Appassuto</h1>

					<p class="f4"><span class="f3">[<a id="p11.1">11.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p11.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					appassuto ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p12" href="../../../../backmatter/indexes/sutta/sn/04_salv/idx_37_matugamasamyutta.htm#p12">Sutta 12</a><br />
					Anuruddho I: <span class="mozp">Kaṇhapakkho</span>: 8</h4>

					<h1>Kusīto</h1>

					<p class="f4"><span class="f3">[<a id="p12.1">12.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p12.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					kusīto ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p13" href="../../../../backmatter/indexes/sutta/sn/04_salv/idx_37_matugamasamyutta.htm#p13">Sutta 13</a><br />
					Anuruddho I: <span class="mozp">Kaṇhapakkho</span>: 9</h4>

					<h1>Muṭṭha-s-sati</h1>

					<p class="f4"><span class="f3">[<a id="p13.1">13.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p13.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4"><a id="pg243"><span class="f2 g"><b>[243]</b></span></a> Assaddho ca hoti,||<br />
					ahiriko ca hoti,||<br />
					anottāpi ca hoti,||<br />
					muṭṭha-s-sati ca hoti,||<br />
					duppañño ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr"><a id="p14" href="../../../../backmatter/indexes/sutta/sn/04_salv/idx_37_matugamasamyutta.htm#p14">Sutta 14</a><br />
					Anuruddho I: <span class="mozp">Kaṇhapakkho</span>: 10</h4>

					<h1>Pañcaveram</h1>

					<p class="f4"><span class="f3">[<a id="p14.1">14.1</a>][<a href="../../../../dhamma-vinaya/pts/sn/04_salv/sn04.37.005-014.wood.pts.htm#p14.1">pts</a>]</span> Pañcahi kho Anuruddha dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Katamehi pañcahi?|| ||</p>

					<p class="f4">Pāṇāti-pātī ca hoti,||<br />
					adinn'ādāyī ca hoti,||<br />
					kāmesu micchā-cārī ca hoti,||<br />
					musā-vādī ca hoti,||<br />
					surā-mera-yamajja-pamā-daṭṭhāyī ca hoti.|| ||</p>

					<p class="f4">Imehi kho Anuruddha pañcahi dhammehi samannāgato mātu-gāmo kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>