<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 159. The Buddha urges the bhikkhus to practice serenity to see sense experience as it really is as unstable." />
<title>SN 4 35 159: Paṭhama Jīvakam-Bavane aka Samādhi Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					1. Nandi-k-Khaya Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p159">Sutta 159</a></h4>

					<h1>Paṭhama Jīvakam-Bavane aka Samādhi Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.159.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Jīvakam-bavane.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Samādhiṃ bhikkhave bhāvetha,||<br />
					samāhitassa bhikkhave <a id="pg144"><span class="f2 g"><b>[144]</b></span></a> bhikkhuno yathā-bhūtaṃ okkhāyati.|| ||</p>

					<p class="f4">Kiñ ca yathā-bhūtaṃ okkhāyati?|| ||</p>

					<p class="f4">Cakkhuṃ aniccanti yathā-bhūtaṃ okkhāyati,||<br />
					rūpā aniccāti yathā-bhūtaṃ okkhāyati,||<br />
					cakkhu-viññāṇaṃ aniccanti yathā-bhūtaṃ okkhāyati,||<br />
					cakkhu-samphasso aniccoti yathā-bhūtaṃ okkhāyati,||<br />
					yam pidaṃ cakkhu-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccanti yathā-bhūtaṃ okkhāyati.|| ||</p>

					<p class="ctr c">&#9632;</p>

					<p class="f4">Sotaṃ aniccanti yathā-bhūtaṃ okkhāyati,||<br />
					saddā aniccāti yathā-bhūtaṃ okkhāyati,||<br />
					sota-viññāṇaṃ aniccanti yathā-bhūtaṃ okkhāyati,||<br />
					sota-samphasso aniccoti yathā-bhūtaṃ okkhāyati,||<br />
					yam pidaṃ sota-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccanti yathā-bhūtaṃ okkhāyati.|| ||</p>

					<p class="ctr c">&#9632;</p>

					<p class="f4">Ghānaṃ aniccanti yathā-bhūtaṃ okkhāyati,||<br />
					gandhā aniccāti yathā-bhūtaṃ okkhāyati,||<br />
					ghāna-viññāṇaṃ aniccanti yathā-bhūtaṃ okkhāyati,||<br />
					ghāna-samphasso aniccoti yathā-bhūtaṃ okkhāyati,||<br />
					yam pidaṃ ghāna-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccanti yathā-bhūtaṃ okkhāyati.|| ||</p>

					<p class="ctr c">&#9632;</p>

					<p class="f4">Jivhā aniccanti yathā-bhūtaṃ okkhāyati,||<br />
					rasā aniccāti yathā-bhūtaṃ okkhāyati,||<br />
					jivhā-viññāṇaṃ aniccanti yathā-bhūtaṃ okkhāyati,||<br />
					jivhā-samphasso aniccoti yathā-bhūtaṃ okkhāyati,||<br />
					yam pidaṃ jivhā-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccanti yathā-bhūtaṃ okkhāyati.|| ||</p>

					<p class="ctr c">&#9632;</p>

					<p class="f4">Kāyo aniccoti yathā-bhūtaṃ okkhāyati,||<br />
					phoṭṭhabbā aniccāti yathā-bhūtaṃ okkhāyati,||<br />
					kāya-viññāṇaṃ aniccanti yathā-bhūtaṃ okkhāyati,||<br />
					kāya-samphasso aniccoti yathā-bhūtaṃ okkhāyati,||<br />
					yam pidaṃ kāya-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccanti yathā-bhūtaṃ okkhāyati.|| ||</p>

					<p class="ctr c">&#9632;</p>

					<p class="f4">Mano aniccoti yathā-bhūtaṃ okkhāyati,||<br />
					dhammā aniccāti yathā-bhūtaṃ okkhāyati,||<br />
					mano-viññāṇaṃ aniccanti yathā-bhūtaṃ okkhāyati,||<br />
					mano-samphasso aniccoti yathā-bhūtaṃ okkhāyati,||<br />
					yam pidaṃ mano-samphassa-paccayā uppajjati vedayitaṃ||<br />
					sukhaṃ vā dukkhaṃ vā adukkha-m-asukhaṃ vā||<br />
					tam pi aniccanti yathā-bhūtaṃ okkhāyatī.|| ||</p>

					<p class="f4">Samādhiṃ bhikkhave bhāvetha,||<br />
					samāhitassa bhikkhave bhikkhuno yathā-bhūtaṃ okkhāyati" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
