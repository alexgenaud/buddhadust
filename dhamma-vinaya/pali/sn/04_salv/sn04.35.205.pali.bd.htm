<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 205. The Buddha teaches the bhikkhus two similes: one for understanding the way mindfulness works to develop control over the inclination to indulge in sense pleasures, and the other, the famous simile of the Lute, to illustrate the emptiness of the pleasures of the senses." />
<title>SN 4 35 205: Vīṇ'Opama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					4. Āsīvisa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p205">Sutta 205</a></h4>

					<h1>Vīṇ'Opama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg195"><span class="f2 g"><b>[195]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.205.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.205.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.246.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yassa kassaci bhikkhave bhikkhussa vā bhikkhuniyā vā cakkhu-viññeyyesu rūpesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaṃ vā cetaso,||<br />
					tato cittaṃ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					a-sappurisasevito ceso Maggo||<br />
					na ceso Maggo sappurisehi sevito,||<br />
					na tvaṃ arahasīti tato cittaṃ||<br />
					nivāraye cakkhu-viññeyyehi rūpehi.|| ||</p>

					<p class="ctr c">&#9632;</p>

					<p class="f4">Yassa kassaci bhikkhave bhikkhussa vā bhikkhuniyā vā sota-viññeyyesu saddesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaṃ vā cetaso,||<br />
					tato cittaṃ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					a-sappurisasevito ceso Maggo||<br />
					na ceso Maggo sappurisehi sevito,||<br />
					na tvaṃ arahasīti tato cittaṃ||<br />
					nivāraye sota-viññeyyehi saddehi.|| ||</p>

					<p class="ctr c">&#9632;</p>

					<p class="f4">Yassa kassaci bhikkhave bhikkhussa vā bhikkhuniyā vā ghāna-viññeyyesu gandhesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaṃ vā cetaso,||<br />
					tato cittaṃ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					a-sappurisasevito ceso Maggo||<br />
					na ceso Maggo sappurisehi sevito,||<br />
					na tvaṃ arahasīti tato cittaṃ||<br />
					nivāraye ghāna-viññeyyehi gandhesu.|| ||</p>

					<p class="ctr c">&#9632;</p>

					<p class="f4">Yassa kassaci bhikkhave bhikkhussa vā bhikkhuniyā vā jivhā-viññeyyesu rasesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaṃ vā cetaso,||<br />
					tato cittaṃ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					a-sappurisasevito ceso Maggo||<br />
					na ceso Maggo sappurisehi sevito,||<br />
					na tvaṃ arahasīti tato cittaṃ||<br />
					nivāraye jivhā-viññeyyehi rasesu.|| ||</p>

					<p class="ctr c">&#9632;</p>

					<p class="f4">Yassa kassaci bhikkhave bhikkhussa vā bhikkhuniyā vā kāya-viññeyyesu phoṭṭhabbesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaṃ vā cetaso,||<br />
					tato cittaṃ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					a-sappurisasevito ceso Maggo||<br />
					na ceso Maggo sappurisehi sevito,||<br />
					na tvaṃ arahasīti tato cittaṃ||<br />
					nivāraye kāya-viññeyyehi phoṭṭhabbehi.|| ||</p>

					<p class="ctr c">&#9632;</p>

					<p class="f4">Yassa kassaci bhikkhave bhikkhussa vā bhikkhuniyā vā mano-viññeyyesu dhammesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaṃ vā cetaso,||<br />
					tato cittaṃ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					a-sappurisasevito ceso Maggo||<br />
					na ceso Maggo sappurisehi sevito,||<br />
					na tvaṃ arahasīti tato cittaṃ||<br />
					nivāraye mano-viññeyyehi dhammehi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Seyyathā pi, bhikkhave, kiṭṭhaṃ sampannaṃ,||<br />
					kiṭṭh'arakkhako ca pamatto||<br />
					goṇo ca kiṭṭhādo aduṃ kiṭṭhaṃ <a id="pg196"><span class="f2 g"><b>[196]</b></span></a> otaritvā yāva-datthaṃ madaṃ āpajjeyya.|| ||</p>

					<p class="f4">Evam eva kho, bhikkhave, a-s-sutavā puthujjano chasu phass'āyatanesu asaṃvutakārī pañcasu kāma-guṇesu yāva-datthaṃ madaṃ āpajjati.|| ||</p>

					<p class="f4">Seyyathā pi, bhikkhave, kiṭṭhaṃ sampannaṃ kiṭṭh'arakkhako ca appamatto||<br />
					goṇo ca kiṭṭhādo aduṃ kiṭṭhaṃ otareyya.|| ||</p>

					<p class="f4">Tam enaṃ kiṭṭh'arakkhako nāsāya suggahītaṃ gaṇheyya,||<br />
					nāsāya suggahītaṃ gahetvā upari ghaṭāyaṃ su-niggahitaṃ niggaṇheyya,||<br />
					upari ghaṭāyaṃ su-niggahitaṃ niggahetvā daṇḍena sutāḷitaṃ tāḷeyya,||<br />
					daṇḍena sutāḷitaṃ tāḷetvā ossajeyya.|| ||</p>

					<p class="f4">Dutiyam pi kho bhikkhave goṇo kiṭṭhādo aduṃ kiṭṭhaṃ otareyya,||<br />
					tam enaṃ kiṭṭh'arakkhako nāsāya suggahitaṃ gaṇheyya,||<br />
					nāsāya suggahitaṃ gahetvā upari ghaṭāyaṃ su-niggahitaṃ niggaṇaheyya,||<br />
					upari ghaṭāyaṃ su-niggahitaṃ niggahetvā daṇḍena sutāḷitaṃ tāḷeyya,||<br />
					daṇḍena sutāḷitaṃ tāḷetvā ossajyeya.|| ||</p>

					<p class="f4">Tatiyam pi kho bhikkhave goṇo kiṭṭhādo aduṃ kiṭṭhaṃ otareyya,||<br />
					tam enaṃ kiṭṭh'arakkhako nāsāya suggahitaṃ gaṇheyya,||<br />
					nāsāya suggahitaṃ gahetvā upari ghaṭāyaṃ su-niggahitaṃ niggaṇaheyya,||<br />
					upari ghaṭāyaṃ su-niggahitaṃ niggahetvā daṇḍena sutāḷitaṃ tāḷeyya,||<br />
					daṇḍena sutāḷitaṃ tāḷetvā ossajyeya.|| ||</p>

					<p class="f4">Evaṃ hi so bhikkhave goṇo kiṭṭhādo gāmagato vā arañña-gato vā ṭhāna bahulo vā assa nisajjabahulo,||<br />
					na taṃ kiṭṭhaṃ puna otareyya||<br />
					tam eva purimaṃ daṇḍa-samphassaṃ samanussaranto.|| ||</p>

					<p class="f4">Evam eva kho bhikkhave yato bhikkhuno chasu phass'āyatanesu cittaṃ udujjitaṃ hoti sudujjitaṃ ajjhattaṃ eva santiṭṭhati sannisīdati ekodi hoti samādhiyati.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, rañño vā||<br />
					rāja-mahā-mattassa vā||<br />
					vīṇāya saddo a-s-sutapubbo assa,||<br />
					so vīṇāsaddaṃ suṇeyya,||<br />
					so evaṃ vadeyya:|| ||</p>

					<p class="f4">'Ambho kissa nu kho eso saddo||<br />
					evaṃ rajanīyo||<br />
					evaṃ kamanīyo||<br />
					evaṃ mada- <a id="pg197"><span class="f2 g"><b>[197]</b></span></a> nīyo||<br />
					evaṃ mucchanīyo||<br />
					evaṃ bandhanīyo' ti?|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Esā kho bhante vīṇā nāma yassā eso sadde||<br />
					evaṃ rajanīyo||<br />
					evaṃ kamanīyo||<br />
					evaṃ madanīyo||<br />
					evaṃ mucchanīyo||<br />
					evaṃ bandhanīyo' ti.|| ||</p>

					<p class="f4">So evaṃ vadeyya:|| ||</p>

					<p class="f4">'Gacchatha me bho taṃ vīṇaṃ āharathā' ti.|| ||</p>

					<p class="f4">Tassa taṃ vīṇaṃ āharayyeṃ,||<br />
					tam enaṃ evaṃ vadeyyuṃ:|| ||</p>

					<p class="f4">'Ayaṃ kho sā bhante vīṇā yassā eso saddo||<br />
					evaṃ rajanīyo||<br />
					evaṃ kamanīyo||<br />
					evaṃ mucchanīyo||<br />
					evaṃ bandhanīyo' ti.|| ||</p>

					<p class="f4">So evaṃ vadeyya:|| ||</p>

					<p class="f4">'Alaṃ me bho tāya vīṇāya,||<br />
					tam eva me saddaṃ āharathā' ti.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ayaṃ kho bhante vīṇā nāma||<br />
					anekasambhārā||<br />
					mahāsambhārā,||<br />
					anekehi||<br />
					sambhārehi||<br />
					samāraddhā vadati.|| ||</p>

					<p class="f4">Seyyath'īdaṃ:|| ||</p>

					<p class="f4">Doṇiñ ca||<br />
					paṭicca cammañ ca||<br />
					paṭicca daṇḍañ ca||<br />
					paṭicca upaveṇañ ca||<br />
					paṭicca tantiyo ca||<br />
					paṭicca koṇañ ca||<br />
					paṭicca purisassa ca||<br />
					tajjaṃ vāyāmaṃ paṭicca evāyaṃ bhante vīṇā nāma||<br />
					anekasambhārā||<br />
					mahāsambhārā,||<br />
					anekehi sambhārehi||<br />
					samāraddhā vadatī' ti.|| ||</p>

					<p class="f4">So taṃ vīṇaṃ dasadhā vā||<br />
					satadhā vā phāleyya,||<br />
					dasadhā vā||<br />
					satadhā tam vā phāletvā||<br />
					sakalikaṃ sakalikaṃ kāreyya||<br />
					sakalikaṃ sakalikaṃ karitvā agginā ḍaheyya,||<br />
					agginā ḍahetvā masiṃ kareyya,||<br />
					masiṃ karitvā mahāvāte vā opuneyya,||<br />
					nadiyā vā sīgha-sotāya pavāheyya.|| ||</p>

					<p class="f4">So evaṃ vadeyya:|| ||</p>

					<p class="f4">'Asakirāyaṃ bho vīṇā nāma,||<br />
					yath'evaṃ yaṃ kiñci vīṇā nāma,||<br />
					ettha ca mahājano ati-velaṃ pamatto palāḷito' ti.|| ||</p>

					<p class="f4">Evam eva kho bhikkhave bhikkhu||<br />
					rūpaṃ samantesati yāvatā rūpassa gati.|| ||</p>

					<p class="f4">Vedanā samantesati yāvatā vedanāya gati.|| ||</p>

					<p class="f4">Saññaṃ samantesati yāvatā saññāya gati.|| ||</p>

					<p class="f4">Saṇkhāre samantesati yāvatā saṇkhārānaṃ gati.|| ||</p>

					<p class="f4">Viññāṇaṃ samantesati yāvatā viññāṇassa gati.|| ||</p>

					<p class="f4">Tassa rūpaṃ samantesato yāvatā rūpassa gati.|| ||</p>

					<p class="f4">Vedanaṃ samantesato yāvatā vedanassa gati.|| ||</p>

					<p class="f4">Saññaṃ samantesato yāvatā saññāṇassa gati.|| ||</p>

					<p class="f4">Saṇkhāre samantesato yāvatā saṇkhārassa gati.|| ||</p>

					<p class="f4">Viññāṇaṃ samannesato yāvatā viññāṇassa gati.|| ||</p>

					<p class="f4">Yam pissa taṃ <a id="pg198"><span class="f2 g"><b>[198]</b></span></a> hoti:||<br />
					'Ahan' ti vā||<br />
					'Maman' ti vā||<br />
					'Asamī' ti vā||<br />
					tam pi tassa na hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>