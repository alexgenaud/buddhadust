<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 205. The Buddha teaches the bhikkhus two similes: one for understanding the way mindfulness works to develop control over the inclination to indulge in sense pleasures, and the other, the famous simile of the Lute, to illustrate the emptiness of the pleasures of the senses." />
<title>SN 4 35 205: Vinopama Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsa Catutthaɱ<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p205">Sutta 205</a></h4>

					<h1>Vīṇopama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg195"><span class="f2 g"><b>[195]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.205.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.205.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.246.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Yassa kassa ci bhikkhave bhikkhussa vā bhikkhuniyā vā cakkhu-viññeyyesu rūpesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaɱ vā cetaso,||<br />
					tato cittaɱ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					asappurisasevito ceso Maggo||<br />
					na ceso Maggo sappurisehi sevito,||<br />
					na tvaɱ arahasīti tato cittaɱ||<br />
					nivāraye cakkhu-viññeyyehi rūpehi.|| ||</p>

					<p class="ctr c">&#9632;</p>

					<p class="f4">Yassa kassa ci bhikkhave bhikkhussa vā bhikkhuniyā vā sota-viññeyyesu saddesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaɱ vā cetaso,||<br />
					tato cittaɱ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					asappurisasevito ceso Maggo||<br />
					na ceso Maggo sappurisehi sevito,||<br />
					na tvaɱ arahasīti tato cittaɱ||<br />
					nivāraye sota-viññeyyehi saddehi.|| ||</p>

					<p class="ctr c">&#9632;</p>

					<p class="f4">Yassa kassa ci bhikkhave bhikkhussa vā bhikkhuniyā vā ghāna-viññeyyesu gandhesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaɱ vā cetaso,||<br />
					tato cittaɱ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					asappurisasevito ceso Maggo||<br />
					na ceso Maggo sappurisehi sevito,||<br />
					na tvaɱ arahasīti tato cittaɱ||<br />
					nivāraye ghāna-viññeyyehi gandhesu.|| ||</p>

					<p class="ctr c">&#9632;</p>

					<p class="f4">Yassa kassa ci bhikkhave bhikkhussa vā bhikkhuniyā vā jivhā-viññeyyesu rasesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaɱ vā cetaso,||<br />
					tato cittaɱ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					asappurisasevito ceso Maggo||<br />
					na ceso Maggo sappurisehi sevito,||<br />
					na tvaɱ arahasīti tato cittaɱ||<br />
					nivāraye jivhā-viññeyyehi rasesu.|| ||</p>

					<p class="ctr c">&#9632;</p>

					<p class="f4">Yassa kassa ci bhikkhave bhikkhussa vā bhikkhuniyā vā kāya-viññeyyesu phoṭṭhabbesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaɱ vā cetaso,||<br />
					tato cittaɱ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					asappurisasevito ceso Maggo||<br />
					na ceso Maggo sappurisehi sevito,||<br />
					na tvaɱ arahasīti tato cittaɱ||<br />
					nivāraye kāya-viññeyyehi phoṭṭhabbehi.|| ||</p>

					<p class="ctr c">&#9632;</p>

					<p class="f4">Yassa kassa ci bhikkhave bhikkhussa vā bhikkhuniyā vā mano-viññeyyesu dhammesu uppajjeyya||<br />
					chando vā||<br />
					rāgo vā||<br />
					doso vā||<br />
					moho vā||<br />
					paṭighaɱ vā cetaso,||<br />
					tato cittaɱ nivāraye.|| ||</p>

					<p class="f4">Sabhayo ceso Maggo||<br />
					sappaṭi-bhayo ca||<br />
					sakaṇṭako ca||<br />
					sagahano ca||<br />
					ummaggo ca||<br />
					kummaggo ca||<br />
					dubhitiko ca,||<br />
					asappurisasevito ceso Maggo||<br />
					na ceso Maggo sappurisehi sevito,||<br />
					na tvaɱ arahasīti tato cittaɱ||<br />
					nivāraye mano-viññeyyehi dhammehi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Seyyathā pi, bhikkhave, kiṭṭhaɱ sampannaɱ,||<br />
					kiṭṭharakkhako ca pamatto||<br />
					goṇo ca kiṭṭhādo aduɱ kiṭṭhaɱ <a id="pg196"><span class="f2 g"><b>[196]</b></span></a> otaritvā yāva-datthaɱ madaɱ āpajjeyya.|| ||</p>

					<p class="f4">Evam eva kho, bhikkhave, a-s-sutavā puthujjano chasu phassāyatanesu asaɱvutakārī pañcasu kāma-guṇesu yāva-datthaɱ madaɱ āpajjati.|| ||</p>

					<p class="f4">Seyyathā pi, bhikkhave, kiṭṭhaɱ sampannaɱ kiṭṭharakkhako ca appamatto||<br />
					goṇo ca kiṭṭhādo aduɱ kiṭṭhaɱ otareyya.|| ||</p>

					<p class="f4">Tam enaɱ kiṭṭharakkhako nāsāya suggahītaɱ gaṇheyya,||<br />
					nāsāya suggahītaɱ gahetvā upari ghaṭāyaɱ su-niggahitaɱ niggaṇheyya,||<br />
					upari ghaṭāyaɱ su-niggahitaɱ niggahetvā daṇḍena sutāḷitaɱ tāḷeyya,||<br />
					daṇḍena sutāḷitaɱ tāḷetvā ossajeyya.|| ||</p>

					<p class="f4">Dutiyam pi kho bhikkhave goṇo kiṭṭhādo aduɱ kiṭṭhaɱ otareyya,||<br />
					tam enaɱ kiṭṭharakkhako nāsāya suggahitaɱ gaṇheyya,||<br />
					nāsāya suggahitaɱ gahetvā upari ghaṭāyaɱ su-niggahitaɱ niggaṇaheyya,||<br />
					upari ghaṭāyaɱ su-niggahitaɱ niggahetvā daṇḍena sutāḷitaɱ tāḷeyya,||<br />
					daṇḍena sutāḷitaɱ tāḷetvā ossajyeya.|| ||</p>

					<p class="f4">Tatiyam pi kho bhikkhave goṇo kiṭṭhādo aduɱ kiṭṭhaɱ otareyya,||<br />
					tam enaɱ kiṭṭharakkhako nāsāya suggahitaɱ gaṇheyya,||<br />
					nāsāya suggahitaɱ gahetvā upari ghaṭāyaɱ su-niggahitaɱ niggaṇaheyya,||<br />
					upari ghaṭāyaɱ su-niggahitaɱ niggahetvā daṇḍena sutāḷitaɱ tāḷeyya,||<br />
					daṇḍena sutāḷitaɱ tāḷetvā ossajyeya.|| ||</p>

					<p class="f4">Evaɱ hi so bhikkhave goṇo kiṭṭhādo gāmagato vā araññagato vā ṭhāna bahulo vā assa nisajjabahulo,||<br />
					na taɱ kiṭṭhaɱ puna otareyya||<br />
					tam eva purimaɱ daṇḍa-samphassaɱ samanussaranto.|| ||</p>

					<p class="f4">Evam eva kho bhikkhave yato bhikkhuno chasu phassāyatanesu cittaɱ udujjitaɱ hoti sudujjitaɱ ajjhattaɱ eva santiṭṭhati sannisīdati ekodi hoti samādhiyati.|| ||</p>

					<p class="ctr c">&#9632;</p>

					<p class="f4">Seyyathā pi, bhikkhave, rañño vā||<br />
					rāja-mahā-mattassa vā||<br />
					vīṇāya saddo a-s-sutapubbo assa,||<br />
					so vīṇāsaddaɱ suṇeyya,||<br />
					so evaɱ vadeyya:|| ||</p>

					<p class="f4">'Ambho kissa nu kho eso saddo||<br />
					evaɱ rajanīyo||<br />
					evaɱ kamanīyo||<br />
					evaɱ mada- <a id="pg197"><span class="f2 g"><b>[197]</b></span></a> nīyo||<br />
					evaɱ mucchanīyo||<br />
					evaɱ bandhanīyo' ti?|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Esā kho bhante vīṇā nāma yassā eso sadde||<br />
					evaɱ rajanīyo||<br />
					evaɱ kamanīyo||<br />
					evaɱ madanīyo||<br />
					evaɱ mucchanīyo||<br />
					evaɱ bandhanīyo' ti.|| ||</p>

					<p class="f4">So evaɱ vadeyya:|| ||</p>

					<p class="f4">'Gacchatha me bho taɱ vīṇaɱ āharathā' ti.|| ||</p>

					<p class="f4">Tassa taɱ vīṇaɱ āharayyeɱ,||<br />
					tam enaɱ evaɱ vadeyyuɱ:|| ||</p>

					<p class="f4">'Ayaɱ kho sā bhante vīṇā yassā eso saddo||<br />
					evaɱ rajanīyo||<br />
					evaɱ kamanīyo||<br />
					evaɱ mucchanīyo||<br />
					evaɱ bandhanīyo' ti.|| ||</p>

					<p class="f4">So evaɱ vadeyya:|| ||</p>

					<p class="f4">'Alaɱ me bho tāya vīṇāya,||<br />
					tam eva me saddaɱ āharathā' ti.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ayaɱ kho bhante vīṇā nāma||<br />
					anekasambhārā||<br />
					mahāsambhārā,||<br />
					anekehi||<br />
					sambhārehi||<br />
					samāraddhā vada' ti.|| ||</p>

					<p class="f4">Seyyath'īdaɱ?|| ||</p>

					<p class="f4">Doṇiñ ca||<br />
					paṭicca cammañ ca||<br />
					paṭicca daṇḍañ ca||<br />
					paṭicca upaveṇañ ca||<br />
					paṭicca tantiyo ca||<br />
					paṭicca koṇañ ca||<br />
					paṭicca purisassa ca||<br />
					tajjaɱ vāyāmaɱ paṭicca evāyaɱ bhante vīṇā nāma||<br />
					anekasambhārā||<br />
					mahāsambhārā,||<br />
					anekehi sambhārehi||<br />
					samāraddhā vadatī' ti.|| ||</p>

					<p class="f4">So taɱ vīṇaɱ dasadhā vā||<br />
					satadhā vā phāleyya,||<br />
					dasadhā vā||<br />
					satadhā tam vā phāletvā||<br />
					sakalikaɱ sakalikaɱ kāreyya||<br />
					sakalikaɱ sakalikaɱ karitvā agginā ḍaheyya,||<br />
					agginā ḍahetvā masiɱ kareyya,||<br />
					masiɱ karitvā mahāvāte vā opuneyya,||<br />
					nadiyā vā sīgha-sotāya pavāheyya.|| ||</p>

					<p class="f4">So evaɱ vadeyya:|| ||</p>

					<p class="f4">'Asakirāyaɱ bho vīṇā nāma,||<br />
					yathevaɱ yaɱ kiñci vīṇā nāma,||<br />
					ettha ca mahājano ati-velaɱ pamatto palāḷito ti.|| ||</p>

					<p class="f4">Evam eva kho bhikkhave bhikkhu||<br />
					rūpaɱ samantesati yāvatā rūpassa gati.|| ||</p>

					<p class="f4">Vedanā samantesati yāvatā vedanāya gati.|| ||</p>

					<p class="f4">Saññaɱ samantesati yāvatā saññāya gati.|| ||</p>

					<p class="f4">Sankhāre samantesati yāvatā sankhārānaɱ gati.|| ||</p>

					<p class="f4">Viññāṇaɱ samantesati yāvatā viññāṇassa gati.|| ||</p>

					<p class="f4">Tassa rūpaɱ samantesato yāvatā rūpassa gati.|| ||</p>

					<p class="f4">Vedanaɱ samantesato yāvatā vedanassa gati.|| ||</p>

					<p class="f4">Saññaɱ samantesato yāvatā saññāṇassa gati.|| ||</p>

					<p class="f4">Sankhāre samantesato yāvatā sankhārassa gati.|| ||</p>

					<p class="f4">Viññāṇaɱ samannesato yāvatā viññāṇassa gati.|| ||</p>

					<p class="f4">Yam pissa taɱ <a id="pg198"><span class="f2 g"><b>[198]</b></span></a> hoti:||<br />
					'Ahan' ti vā||<br />
					'maman' ti vā||<br />
					'asamī' ti vā||<br />
					tam pi tassa na hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>