<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 2. Thalaputa the stage manager, actor, questions the Buddha about the destiny of actors in the life to come." />
<title>SN 4 42 2: Tālapuṭa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p2">Sutta 2</a></h4>

					<h1>Tālapuṭa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg306"><span class="f2 g"><b>[306]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.002.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.002.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Veḷuvane Kalandaka nivāpe.|| ||</p>

					<p class="f4">Atha kho Tālapuṭo naṭa-gāmaṇī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho tālapuṭo naṭa-gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante||<br />
					pubba-kānaṃ ācariya-pācariyānaṃ||<br />
					naṭānaṃ bhāsa-mānānaṃ:|| ||</p>

					<p class="f4">'Yo so naṭo raṇga-majjhe||<br />
					samajja-majjha||<br />
					sacc-ā-likena janaṃ bhāseti rameti,||<br />
					so kāyassa bhedā param maraṇā||<br />
					pahāsānaṃ devānaṃ saha-vyataṃ uppajjatī' ti.|| ||</p>

					<p class="f4">Idha Bhagavā kimāhā" ti?|| ||</p>

					<p class="f4">"Alaṃ gāmaṇī tiṭṭhate taṃ,||<br />
					mā maṃ etaṃ pucchi" ti.|| ||</p>

					<p class="ctr c">&#9632;</p>

					<p class="f4">Dutiyam pi kho Tālapuṭo naṭa-gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante||<br />
					pubba-kānaṃ ācariya-pācariyānaṃ||<br />
					naṭānaṃ bhāsa-mānānaṃ:|| ||</p>

					<p class="f4">'Yo so naṭo raṇga-majjhe||<br />
					samajja-majjha||<br />
					sacc-ā-likena janaṃ bhāseti rameti,||<br />
					so kāyassa bhedā param maraṇā||<br />
					pahāsānaṃ devānaṃ saha-vyataṃ uppajjatī' ti.|| ||</p>

					<p class="f4">"Alaṃ gāmaṇī tiṭṭhate taṃ,||<br />
					mā maṃ etaṃ pucchi" ti.|| ||</p>

					<p class="ctr c">&#9632;</p>

					<p class="f4">Tatiyam pi kho tālapuṭo naṭa-gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante||<br />
					pubba-kānaṃ ācariya-pācariyānaṃ||<br />
					naṭānaṃ bhāsa-mānānaṃ:|| ||</p>

					<p class="f4">'Yo so naṭo raṇga-majjhe||<br />
					samajja-majjha||<br />
					sacc-ā-likena janaṃ bhāseti rameti,||<br />
					so kāyassa bhedā param maraṇā||<br />
					pahāsānaṃ devānaṃ saha-vyataṃ uppajjatī' ti.|| ||</p>

					<p class="f4">Idha Bhagavā kimāhā" ti?|| ||</p>

					<p class="ctr c">&#9632;</p>

					<p class="f4">"Addhā kho tyāhaṃ gāmaṇī na labhāmi:|| ||</p>

					<p class="f4">'Alaṃ gāmaṇī tiṭṭhate taṃ,||<br />
					mā maṃ etaṃ pucchi' ti.|| ||</p>

					<p class="f4">Api ca tyāhaṃ vyākarissāmi.|| ||</p>

					<p class="f4">Pubbe kho gāmaṇī,||<br />
					sattā avīta-rāgā rāga-bandhana-badadhā,||<br />
					tesaṃ naṭo raṇga-majjhe samajja-majjhe||<br />
					ye dhammā rajanīyā te upasaṃharati bhiyyo sa-rāgāya.|| ||</p>

					<p class="f4">Pubbe kho gāmaṇī||<br />
					sattā avīta-dosā dosā-bandhana-badadhā,||<br />
					tesaṃ naṭo raṇga-majjhe samajja-majjhe||<br />
					ye dhammā dosanīyā te upasaṃharati bhiyyo sa-dosāya.|| ||</p>

					<p class="f4">Pubbe kho gāmaṇi,||<br />
					sattā avīta-mohā moha-bandhana-badadhā,||<br />
					tesaṃ naṭo raṇga-majjhe samajja-majjhe||<br />
					ye dhammā mohanīyā te upasaṃharati bhīyyo sa-mohāya.|| ||</p>

					<p class="f4">So attanā matto pamatto||<br />
					pare madetvā pamādetvā||<br />
					kāyassa bhedā param maraṇā||<br />
					pahāso nāma Nirayo tatth uppajjati.|| ||</p>

					<p class="f4">Sace kho panassa evaṃ diṭṭhī hoti:|| ||</p>

					<p class="f4">'Yo so naṭo raṇga-majjhe||<br />
					samajja-majjha||<br />
					sacc-ā-likena janaṃ bhāseti rameti,||<br />
					so kāyassa bhedā param maraṇā||<br />
					pahāsānaṃ devānaṃ saha-vyataṃ uppajjatī' ti,|| ||</p>

					<p class="f4">sāssa hoti micchā diṭṭhi.|| ||</p>

					<p class="f4">Micchā diṭṭhikassa kho panāhaṃ gāmaṇī||<br />
					purisa-puggalassa dvinnaṃ gatīnaṃ||<br />
					aññataraṃ gatiṃ vadāmi||<br />
					Nirayahaṃ vā||<br />
					tiracchāna-yoniṃ vā" ti.|| ||</p>

					<p class="f4">Evaṃ vutte Tālapuṭo naṭa-gāmaṇī parodi,||<br />
					assūni pavattesi.|| ||</p>

					<p class="f4">"Etaṃ kho tyāhaṃ gāmaṇī nālatthaṃ:|| ||</p>

					<p class="f4">'Alaṃ gāmaṇī tiṭṭhate taṃ,||<br />
					mā maṃ etaṃ pucchi'" ti.|| ||</p>

					<p class="f4">"Nāhaṃ bhante etaṃ rodāmi,||<br />
					yaṃ maṃ Bhagavā evam āha,||<br />
					api c'āhaṃ bhante pubbakehi ācariya-pācariyehi naṭehi||<br />
					dīgha-rattaṃ nikato vañcito paraddho:|| ||</p>

					<p class="f4">'Yo so naṭo <a id="pg308"><span class="f2 g"><b>[308]</b></span></a> raṇga-majjhe||<br />
					samajja-majjha||<br />
					sacc-ā-likena janaṃ bhāseti rameti,||<br />
					so kāyassa bhedā param maraṇā||<br />
					pahāsānaṃ devānaṃ saha-vyataṃ uppajjatī' ti.|| ||</p>

					<p class="f4">"Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭicchantaṃ vā vivareyya,||<br />
					mūḷahassa vā Maggaṃ ācikkheyya andha-kāre vā||<br />
					tela pajjotaṃ dhāreyya cakkhu-manto rūpāni dakkhintī.|| ||</p>

					<p class="f4">Evam evaṃ Bhagavatā aneka pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					labheyyāhaṃ bhante Bhagavato santike pabbajjaṃ||<br />
					labheyyaṃ upasampadanti.</p>

					<p class="f4">Alattha kho tālapuṭo naṭagāmiṇī Bhagavato santike pabbajjaṃ,||<br />
					al'atth'upasampadaṃ.|| ||</p>

					<p class="f4">Acir'ūpasampanno ca pan'āyasmā Tālapuṭo||<br />
					eko vūpakaṭṭho appamatto ātāpi||<br />
					pahit'atto viharanto na cirass'eva||<br />
					yass'atthāya kula-puttā samma-d-eva agārasmā anagāriyaṃ pabbajanti,||<br />
					tadanuttariyaṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itttāyā' ti abbhaññāsi.|| ||</p>

					<p class="f4">Aññataro ca pan'āyasmā Tālapuṭo arahataṃ ahosīti.|| ||</p>
</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>