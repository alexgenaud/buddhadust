<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §36: Vedana-samyutta, Sutta 17. A number of bhikkhus ask the Buddha to define various aspects of sense experience." />
<title>SN 4 36 17: Paṭhama Aṭṭhaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					36. Vedanā Saṃyutta<br />
					2. Raho-Gata Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_36_vedanasamyutta.htm#p17">Sutta 17</a></h4>

					<h1>Paṭhama Aṭṭhaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg221"><span class="f2 g"><b>[221]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.36.017.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.36.017.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Atha kho sambahulā bhikkhū yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho te bhikkhū Bhagavantaṃ etad avoca:|| ||</p>

					<p class="f4">"Katamā nu kho bhante vedanā?|| ||</p>

					<p class="f4">Katamo vedanā samudayo?|| ||</p>

					<p class="f4">Katamo vedanā nirodho?|| ||</p>

					<p class="f4">Katamā vedanā nirodha-gāminī-paṭipadā?|| ||</p>

					<p class="f4">Ko vedanāya assādo?|| ||</p>

					<p class="f4">Ko ādīnavo?|| ||</p>

					<p class="f4">Kiṃ nissaraṇan" ti?|| ||</p>

					<p class="ctr c">&#9632;</p>

					<p class="f4"><a id="pg222"><span class="f2 g"><b>[222]</b></span></a> "Tisso imā bhikkhave vedanā:||<br />
					sukhā vedanā,||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Imā vuccanti bhikkhave vedanā.|| ||</p>

					<p class="f4">Phassa-samudayā vedanā-samudayo||<br />
					phassa-nirodhā vedanā-nirodho.|| ||</p>

					<p class="f4">Ayam-eva Ariyo Aṭṭhaṅgiko Maggo vedanā-nirodha-gāminī paṭipadā.|| ||</p>

					<p class="f4">Seyyath'īdaṃ:||<br />
					sammā-diṭṭhi||<br />
					sammā-saṃkappa,||<br />
					sammā-vācā||<br />
					sammā-kammanta||<br />
					sammā-ājīvā||<br />
					sammā-vāyāma||<br />
					sammā-sati||<br />
					sammā-samādhi.|| ||</p>

					<p class="f4">Yaṃ vedanaṃ paṭicca uppajjati sukhaṃ somanassaṃ,||<br />
					ayaṃ vedanāya assādo;||<br />
					yā vedanā aniccā dukkhā vipariṇāma-dhammā,||<br />
					ayaṃ vedanāya ādīnavo.|| ||</p>

					<p class="f4">Yo vedanāya chanda-rāga-vinayo chanda-rāga-p-pahānaṃ,||<br />
					idaṃ vedanāya nissaraṇaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho pana bhikkhave, mayā anupubba-saṅkhārānaṃ nirodho akkhāto,||<br />
					paṭhamaṃ-jhānaṃ samāpannassa vācā niruddhā hoti,||<br />
					dutiyaṃ-jhānaṃ samāpannassa vitakka-vicārā niruddhā honti,||<br />
					tatiyaṃ-jhānaṃ samāpannassa pīti niruddhā hoti,||<br />
					catutthaṃ-jhānaṃ samāpannassa assāsa-passāsā niruddhā honti,||<br />
					Ākāsanañ-c'āyatanaṃ samāpannassa rūpa-saññā niruddhā hoti,||<br />
					Viññāṇañ-c'āyatanaṃ samāpannassa Ākāsanañ-c'āyatanasaññā niruddhā hoti,||<br />
					Ākiñcaññ'āyatanaṃ samāpannassa Viññāṇañ-c'āyatanasaññā niruddhā hoti,||<br />
					N'eva-saññā-nā-saññ'āyatanaṃ samāpannassa Ākiñ caññ'āyatanasaññā niruddhā hoti,||<br />
					saññā-vedayita-nirodhaṃ samāpannassa saññā ca vedanā ca niruddhā honti,||<br />
					khīṇ'āsavassa bhikkhuno||<br />
					rāgo niruddho hoti||<br />
					doso niruddho hoti,||<br />
					moho niruddho hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho pana bhikkhave mayā anupubba-saṅkhārānaṃ vūpasamo akkhāto,||<br />
					paṭhamaṃ-jhānaṃ samāpannassa vācā vūpasantā hoti,||<br />
					dutiyaṃ-jhānaṃ samāpannassa vitakka-vicārā vūpasantā honti,||<br />
					tatiyaṃ-jhānaṃ samāpannassa pīti vūpasantā hoti,||<br />
					catutthaṃ-jhānaṃ samāpannassa assāsa-passāsā vūpasantā honti,||<br />
					Ākāsanañ-c'āyatanaṃ samāpannassa rūpa-saññā vūpasantā hoti,||<br />
					Viññāṇañ-c'āyatanaṃ samāpannassa Ākāsanañ-c'āyatanasaññā vūpasantā hoti,||<br />
					Ākiñcaññ'āyatanaṃ samāpannassa Viññāṇañ-c'āyatanasaññā vūpasantā hoti,||<br />
					N'eva-saññā-nā-saññ'āyatanaṃ samāpannassa Ākiñ caññ'āyatanasaññā vūpasantā hoti,||<br />
					saññā-vedayita-nirodhaṃ samāpannassa saññā ca vedanā ca vūpasantā honti,||<br />
					khīṇ'āsavassa bhikkhuno rāgo vūpasanto hoti||<br />
					doso vūpasanto hoti,||<br />
					moho vūpasanto hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho pana bhikkhave mayā anupubba-saṅkhārānaṃ passaddhi.|| ||</p>

					<p class="f4">Akkhātā paṭhamaṃ-jhānaṃ samāpannassa vācā paṭippassaddhā hoti,||<br />
					dutiyaṃ-jhānaṃ samāpannassa vitakka-vicārā paṭippassaddhā honiti,||<br />
					tatiyaṃ-jhānaṃ samāpannassa pīti paṭippassaddhā hoti,||<br />
					catutthaṃ samāpannassa assāsa-passāsā paṭippassaddhā honti,||<br />
					saññā-vedayita-nirodhaṃ samāpannassa saññā ca vedanā ca paṭippassaddhā honti,||<br />
					khīṇāsavassa bhikkhuno||<br />
					rāgo paṭi-p-passaddho hoti,||<br />
					doso paṭi-p-passaddho hoti,||<br />
					moho paṭi-p-passaddho hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>