<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 94. The Buddha teaches that united with the six spheres of touch is the experience of pain or pleasure in accordance with whether or not the senses have been tamed, trained and are well guarded or not." />
<title>SN 4 35 093: Cha-Phass'Āyatana (Paṭhama Saṅgayya) Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; II: Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p94">Sutta 94</a></h4>

					<h1>Cha-Phass'Āyatana (Paṭhama Saṅgayya) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg70"><span class="f2 g"><b>[70]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.093.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.094.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.094.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Cha yime bhikkhave phass'āyatanā||<br />
					adantā||<br />
					aguttā||<br />
					arakkhitā||<br />
					asaɱvutā||<br />
					dukkh-ā-dhivāhā honti.|| ||</p>

					<p class="f4">Katame cha?|| ||</p>

					<p class="f4">Cakkhuɱ bhikkhave phass'āyatanaɱ||<br />
					adantaɱ||<br />
					aguttaɱ||<br />
					arakkhitaɱ||<br />
					asaɱvutaɱ||<br />
					dukkh-ā-dhivāhaɱ hoti.|| ||</p>

					<p class="f4">Sotaɱ bhikkhave phass'āyatanaɱ||<br />
					adantaɱ||<br />
					aguttaɱ||<br />
					arakkhitaɱ||<br />
					asaɱvutaɱ||<br />
					dukkh-ā-dhivāhaɱ hoti.|| ||</p>

					<p class="f4">Ghānaɱ bhikkhave phass'āyatanaɱ||<br />
					adantaɱ||<br />
					aguttaɱ||<br />
					arakkhitaɱ||<br />
					asaɱvutaɱ||<br />
					dukkh-ā-dhivāhaɱ hoti.|| ||</p>

					<p class="f4">Jivhā bhikkhave phass'āyatanaɱ||<br />
					adantaɱ||<br />
					aguttaɱ||<br />
					arakkhitaɱ||<br />
					asaɱvutaɱ||<br />
					dukkh-ā-dhivāhaɱ hoti.|| ||</p>

					<p class="f4">Kāyo bhikkhave phass'āyatanaɱ||<br />
					adantaɱ||<br />
					aguttaɱ||<br />
					arakkhitaɱ||<br />
					asaɱvutaɱ||<br />
					dukkh-ā-dhivāhaɱ hoti.|| ||</p>

					<p class="f4">Mano bhikkhave phass'āyatanaɱ||<br />
					adantaɱ||<br />
					aguttaɱ||<br />
					arakkhitaɱ||<br />
					asaɱvutaɱ||<br />
					dukkh-ā-dhivāhaɱ hoti.|| ||</p>

					<p class="f4">Ime kho bhikkhave cha phass'āyatanā||<br />
					adantā||<br />
					aguttā||<br />
					arakkhitā||<br />
					asaɱvutā||<br />
					dukkh-ā-dhivāhā honti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Chayime bhikkhave phass'āyatanā||<br />
					sudantā||<br />
					suguttā||<br />
					surakkhitā||<br />
					susaɱvutā||<br />
					sukh-ā-dhivāhā honti.|| ||</p>

					<p class="f4">Katame cha?|| ||</p>

					<p class="f4">Cakkhuɱ bhikkhave phass'āyatanaɱ||<br />
					sudantaɱ||<br />
					suguttaɱ||<br />
					surakkhitaɱ||<br />
					susaɱvutaɱ||<br />
					sukh-ā-dhivāhaɱ hoti.|| ||</p>

					<p class="f4">Sotaɱ bhikkhave phass'āyatanaɱ||<br />
					sudantaɱ||<br />
					suguttaɱ||<br />
					surakkhitaɱ||<br />
					susaɱvutaɱ||<br />
					sukh-ā-dhivāhaɱ hoti.|| ||</p>

					<p class="f4">Ghānaɱ bhikkhave phass'āyatanaɱ||<br />
					sudantaɱ||<br />
					suguttaɱ||<br />
					surakkhitaɱ||<br />
					susaɱvutaɱ||<br />
					sukh-ā-dhivāhaɱ hoti.|| ||</p>

					<p class="f4">Jivhā bhikkhave phass'āyatanaɱ||<br />
					sudantaɱ||<br />
					suguttaɱ||<br />
					surakkhitaɱ||<br />
					susaɱvutaɱ||<br />
					sukh-ā-dhivāhaɱ hoti.|| ||</p>

					<p class="f4">Kāyo bhikkhave phass'āyatanaɱ||<br />
					sudantaɱ||<br />
					suguttaɱ||<br />
					surakkhitaɱ||<br />
					susaɱvutaɱ||<br />
					sukh-ā-dhivāhaɱ hoti.|| ||</p>

					<p class="f4">Mano bhikkhave phass'āyatanaɱ||<br />
					sudantaɱ||<br />
					suguttaɱ||<br />
					surakkhitaɱ||<br />
					susaɱvutaɱ||<br />
					sukh-ā-dhivāhaɱ hoti.|| ||</p>

					<p class="f4">Ime kho bhikkhave cha phass'āyatanā||<br />
					sudantā||<br />
					suguttā||<br />
					surakkhitā||<br />
					susaɱvutā||<br />
					sukh-ā-dhivāhā honti" ti.|| ||</p>

					<p class="f4">Idam avoca bhagavā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">"Chaḷeva phass'āyatanāni bhikkhavo||<br />
							Asaɱvuto yattha dukkhaɱ nigacchati,||<br />
							Tesañ ca ye saɱvaraṇaɱ avediɱsu||<br />
							Saddhādutiyā viharantānavassutā.|| ||</p>

					      <p class="f4 in2">Disvāna rūpāni manoramāni||<br />
							Atho pi disvā amanoramāni||<br />
							Manorame rāga-pathaɱ vinodaye||<br />
							Na cappiyaɱ me ti manaɱ padosaye|| ||</p>

					      <p class="f4 in2"><a id="pg71"><span class="f2 g"><b>[71]</b></span></a> Saddañ ca sutavā dutiyaɱ piy-ā-p-piyaɱ||<br />
							Piyam hi sadde na samucchito siyā||<br />
							Athappiye dosagataɱ vinodaye||<br />
							Na cappiyaɱ me ti manaɱ padosaye|| ||</p>

					      <p class="f4 in2">Gandhañ ca ghātvā surabhiɱ manoramaɱ||<br />
							Atho pi ghātvā asuciɱ akantiyaɱ||<br />
							Akantiyasmiɱ paṭighaɱ vinodaye||<br />
							Chand-ā-nunīto na ca kantiye siyā|| ||</p>

					      <p class="f4 in2">Rasañ ca bhotvā sāditañ ca sāduɱ ca||<br />
							Atho pi bhotvāna asādum ekadā||<br />
							Sāduɱ rasaɱ nājjhosāya bhuñjati||<br />
							Virodhaɱ āsādusu no padaɱ saye|| ||</p>

					      <p class="f4 in2">Phassena phuṭṭho na sukhena majje||<br />
							Dukkhena phuṭṭho pi na sampavedhe||<br />
							Phassa-dvayaɱ sukha-dukkhe upekkho||<br />
							Anānuruddho aviruddha kenaci|| ||</p>

					      <p class="f4 in2">Papañca-saññā itarītarā narā||<br />
							Papañca-yantā upayanti saññino||<br />
							Mano-mayaɱ gehasitañ ca sabbaɱ||<br />
							Panujja nekkhamma-sitaɱ irīyati|| ||</p>

					      <p class="f4 in2">Evaɱ mano chassu yadā subhāvito||<br />
							Phuṭṭhassa cittaɱ na vikampate kvaci||<br />
							Te rāgadose abhibhuyya bhikkhavo||<br />
							Bhavātha jāti-maraṇassa pāragā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>