<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §44: Avyakata-samyutta, Sutta 2. The Buddha teaches the Venerable Anuradha that the one who has attained the goal cannot be described relative to form, sense-experience, perception, own-making or consciousness." />
<title>SN 4 44 2: Anurādha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p2">Sutta 2</a></h4>

					<h1>Anurādha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg380"><span class="f2 g"><b>[380]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.002.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.002.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.002.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Tena kho pana samayen'āyasmā Anurādho Bhagavato avidūre arañña-kuṭi-kāyaṃ viharati.|| ||</p>

					<p class="f4">Atha kho sambahulā añña-titthiyā paribbājakā yen'āyasmā Anurādho ten'upasaṇkamiṃsu.|| ||</p>

					<p class="f4">Upasaṇkamitvā āyasmatā Anurādhena saddhiṃ sammodiṃsu.|| ||</p>

					<p class="f4">Sammodaniyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho te añña-titthiyā paribbājakā āyasmantaṃ Anurādhaṃ etad avocuṃ:|| ||</p>

					<p class="f4">"Yo so āvuso Anurādha, Tathāgato uttama-puriso parama-puriso paramapattippatto,||<br />
					taṃ Tathāgato imesu catusu ṭhānesu paññā-payamāno paññāpeti:|| ||</p>

					<p class="f4">'Hoti Tathāgato param maraṇā' ti vā.|| ||</p>

					<p class="f4">'Na hoti Tathāgato param maraṇā' ti vā.|| ||</p>

					<p class="f4">'Hoti ca na ca hoti Tathāgato param maraṇā' ti vā.|| ||</p>

					<p class="f4">'N'eva hoti na na hoti Tathāgato param maraṇā' ti vā" ti.|| ||</p>

					<p class="ctr c">&#9632;</p>

					<p class="f4">"Yo so āvuso Tathāgato uttama-puriso parama-puriso paramapattippatto,||<br />
					taṃ Tathāgato aññatra imehi catūhi ṭhānehi paññā-payamāno paññāpeti:|| ||</p>

					<p class="f4">'Hoti Tathāgato param maraṇā' ti vā.|| ||</p>

					<p class="f4">'Na hoti Tathāgato param maraṇā' ti vā.|| ||</p>

					<p class="f4">'Hoti ca na ca hoti Tathāgato param maraṇā' ti vā.|| ||</p>

					<p class="f4">'N'eva hoti na na hoti Tathāgato param maraṇā' ti vā" ti.|| ||</p>

					<p class="ctr c">&#9632;</p>

					<p class="f4">Evaṃ vutte añña-titthiyā paribbājakā āyasmantaṃ Anurādhaṃ etad avocuṃ:|| ||</p>

					<p class="f4">"So c'āyaṃ bhikkhu navo bhavissati acira-pabba-jito,||<br />
					thero vā pana bālo avyatto" ti.|| ||</p>

					<p class="f4">Atha te añña-titthiyā paribbājanakā āyasmantaṃ Anurādhaṃ nava vādena ca bālavādena ca apasādetvā uṭṭhāy āsanā pakkamiṃsu.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><a id="pg381"><span class="f2 g"><b>[381]</b></span></a> Atha kho āyasmato Anurādhassa acira-pakkantesu tesu añña-titthiyesu paribbājakesu etad ahosi:|| ||</p>

					<p class="f4">"Sa ce kho maṃ te añña-titthiyā paribbājakā uttariṃ puccheyyuṃ.|| ||</p>

					<p class="f4">Kathaṃ vyākaramāno nu khv'āhaṃ tesaṃ añña-titthiyānaṃ paribbājakānaṃ vuttavādī c'eva Bhagavato assaṃ,||<br />
					na ca Bhagavantaṃ abhūtena abbh'ācikkheyyaṃ,||<br />
					Dhammassa c'ānudhammaṃ vyākareyyaṃ.|| ||</p>

					<p class="f4">Na ca koci saha-dhammiko vād'ānuvādo gārayhaṃ ṭhānaṃ āgaccheyyā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Atha kho āyasmā Anurādho yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Anurādho Bhagavantaṃ etad avoca:|| ||</p>

					<p class="f4">"Idh'āhaṃ bhante, Bhagavato avidūre arañña-kuṭi-kāyaṃ viharāmi,||<br />
					atha kho bhante sambahulā añña-titthiyā paribbājakā yenāhaṃ ten'upasaṇkamiṃsu.|| ||</p>

					<p class="f4">Upasaṇkamitvā mama saddhiṃ sammodiṃsu,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho bhante añña-titthiyā paribbājakā maṃ etad avocuṃ:|| ||</p>

					<p class="f4">'Yo so āvuso Anurādha, Tathāgato uttama-puriso parama-puriso paramapattippatto,||<br />
					taṃ Tathāgato imesu catusu ṭhānesu paññā-payamāno paññāpeti:|| ||</p>

					<p class="f4">"Hoti Tathāgato param maraṇā" ti vā.|| ||</p>

					<p class="f4">"Na hoti Tathāgato param maraṇā" ti vā.|| ||</p>

					<p class="f4">"Hoti ca na ca hoti Tathāgato param maraṇā" ti vā.|| ||</p>

					<p class="f4">"N'eva hoti na na hoti Tathāgato param maraṇā" ti vā' ti.|| ||</p>

					<p class="ctr c">&#9632;</p>

					<p class="f4">Evam vutto ham bhante te añña-titthiye paribbājake etad avocaṃ:|| ||</p>

					<p class="f4">'Yo so āvuso Tathāgato uttama-puriso parama-puriso paramapattippatto,||<br />
					taṃ Tathāgato aññatra imehi catūhi ṭhānehi paññā-payamāno paññāpeti:|| ||</p>

					<p class="f4">"Hoti Tathāgato param maraṇā" ti vā.|| ||</p>

					<p class="f4">"Na hoti Tathāgato param maraṇā" ti vā.|| ||</p>

					<p class="f4">"Hoti ca na ca hoti Tathāgato param maraṇā" ti vā.|| ||</p>

					<p class="f4">"N'eva hoti na na hoti Tathāgato param maraṇā" ti vā" ti.|| ||</p>

					<p class="ctr c">&#9632;</p>

					<p class="f4">Evaṃ vutte añña-titthiyā paribbājakā āyasmantaṃ Anurādhaṃ etad avocuṃ:|| ||</p>

					<p class="f4">'So c'āyaṃ bhikkhu navo bhavissati acira-pabba-jito,||<br />
					thero vā pana bālo avyatto' ti.|| ||</p>

					<p class="f4">Atha kho mam bhante te añña-titthiyā paribbājanakā āyasmantaṃ nava vādena ca bālavādena ca apasādetvā uṭṭhāy āsanā pakkamiṃsu.|| ||</p>

					<p class="ctr c">&#9632;</p>

					<p class="f4">Tassa mayham bhante acira-pakkantesu tesu añña-titthi- <a id="pg382"><span class="f2 g"><b>[382]</b></span></a> yesu paribbājakesu etad ahosi:|| ||</p>

					<p class="f4">'Sa ce kho maṃ te añña-titthiyā paribbājakā uttariṃ puccheyyuṃ.|| ||</p>

					<p class="f4">Kathaṃ vyākaramāno nu khv'āhaṃ tesaṃ añña-titthiyānaṃ paribbājakānaṃ vuttavādī c'eva Bhagavato assaṃ,||<br />
					na ca Bhagavantaṃ abhūtena abbh'ācikkheyyaṃ,||<br />
					Dhammassa c'ānudhammaṃ vyākareyyaṃ.|| ||</p>

					<p class="f4">Na ca koci saha-dhammiko vād'ānuvādo gārayhaṃ ṭhānaṃ āgaccheyyā'" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Taṃ kim maññasi Anurādha?|| ||</p>

					<p class="f4">Rūpaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallannu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā" ti?"|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Vedanā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallannu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā'" ti?"|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saññā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallannu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā'" ti?"|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Saṇkhārā niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallannu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā'" ti?"|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Viññāṇaṃ niccaṃ vā aniccaṃ vā" ti?|| ||</p>

					<p class="f4">"Aniccaṃ bhante".|| ||</p>

					<p class="f4">"Yaṃ panāniccaṃ dukkhaṃ vā taṃ sukhaṃ vā" ti?|| ||</p>

					<p class="f4">"Dukkhaṃ bhante."|| ||</p>

					<p class="f4">"Yaṃ panāniccaṃ dukkhaṃ vipariṇāma-dhammaṃ kallannu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham asmi,||<br />
					eso me attā'" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Tasmātiha Anurādha, yaṃ kiñcirūpaṃ atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ rūpaṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci vedanā atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ vedanaṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yā kāci saññā atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ saññā:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Ye keci saṇkhārā atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ saṇkhārā:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					na me so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ viññāṇaṃ:|| ||</p>

					<p class="f4">'N'etaṃ mama,||<br />
					n'eso ham asmi,||<br />
					<a id="pg383"><span class="f2 g"><b>[383]</b></span></a> na me so attā' ti.|| ||</p>

					<p class="f4">Evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="ctr c">&#9632;</p>

					<p class="f4">Evaṃ passaṃ Anurādha, sutavā ariya-sāvako||<br />
					rūpasmim pi nibbindati,||<br />
					vedanāya pi nibbindati,||<br />
					saññāya pi nibbindati,||<br />
					saṇkhāresu pi nibbindati,||<br />
					viññāṇasmim pi nibbindati,||<br />
					nibbindaṃ virajjati.|| ||</p>

					<p class="f4">Virāgā vimuccati vimuttasmiṃ||<br />
					vimuttamiti ñāṇaṃ hoti:|| ||</p>

					<p class="f4">'Khīṇā jāti||<br />
					Vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Taṃ kiṃ maññasi Anurādha?|| ||</p>

					<p class="f4">'Rūpaṃ Tathāgato' ti||<br />
					samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Vedanaṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Saññaṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Saṇkhāre Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Viññāṇaṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Anurādha?|| ||</p>

					<p class="f4">'Rūpasmiṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Aññatra rūpā Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Vedanāya Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Aññatra vedanāya Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Saññāya Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Aññatra saññāya Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Saṇkhāresu Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Aññatra saṇkhārehi Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Viññāṇasmiṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Aññatra viññāṇā Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Anurādha?|| ||</p>

					<p class="f4">Rūpaṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Vedanaṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Saññaṃ Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Saṇkhāre Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"'Viññāṇaṃ Tathāgato'||<br />
					ti samanupassasī" ti?|| ||</p>

					<p class="f4"><a id="pg384"><span class="f2 g"><b>[384]</b></span></a> "No h'etaṃ bhante."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Anurādha?|| ||</p>

					<p class="f4">Ayaṃ so arūpī||<br />
					avedano||<br />
					asaññī||<br />
					asaṇkhāro||<br />
					aviññāṇo Tathāgato'||<br />
					ti samanupassasī" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Ettha te Anurādha, diṭṭhe'va dhamme saccato thetato.|| ||</p>

					<p class="f4">Tathāgate anupalabbhiyamāne Kallannu te taṃ vyākaraṇāya:|| ||</p>

					<p class="f4">"Yo so āvuso Tathāgato uttama-puriso parama-puriso parama-pattipatto,||<br />
					taṃ Tathāgato aññatiramehi catūhi ṭhānehi paññā-payamāno paññāpeti.|| ||</p>

					<p class="f4">'Hoti Tathāgato param maraṇā' ti vā||<br />
					'na hoti Tathāgato param maraṇā' ti vā||<br />
					'hoti ca na ca hoti Tathāgato param maraṇā' ti vā||<br />
					'n'eva hoti na na hoti Tathāgato param maraṇā' ti vā" ti?|| ||</p>

					<p class="f4">"No h'etaṃ bhante"|| ||</p>

					<p class="f4">"Sādhu sādhu Anurādha,||<br />
					pubbe c'āhaṃ Anurādha,||<br />
					etarahi ca dukkhañc'eva paññā-pemi||<br />
					dukkhassa ca nirodhan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>