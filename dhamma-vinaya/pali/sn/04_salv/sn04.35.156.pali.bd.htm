<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 156. The Buddha teaches the bhikkhus that at the point where the instability of experience of the external is seen as unstable the destruction of the motivation to take enjoyment in the senses has been reached and with the destruction of the motivation to take enjoyment in the senses the lust for sense pleasure has been destroyed. With the destruction of taking enjoyment in lust the heart is freed." />
<title>SN 4 35 156: Dutiya Nandi-k-Khaya Suttaɱ (Bāhirana)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; IV: Paññāsaka Catuttha<br />
					1. Nandi-k-Khaya Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p156">Sutta 156</a></h4>

					<h1>Dutiya Nandi-k-Khaya Suttaɱ (Bāhirana)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.156.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.156.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Aniccaɱ yeva bhikkhave bhikkhu rūpe aniccā passati||<br />
					sāyam hoti sammā-diṭṭhi,||<br />
					sammā sampassaɱ nibbindati,||<br />
					nandi-k-khayā rāga-k-khayo||<br />
					rāga-k-khayā nandi-k-khayo|| ||</p>

					<p class="f4">Nandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Aniccaɱ yeva bhikkhave bhikkhu sadde aniccā passati||<br />
					sāyam hoti sammā-diṭṭhi,||<br />
					sammā sampassaɱ nibbindati,||<br />
					nandi-k-khayā rāga-k-khayo||<br />
					rāga-k-khayā nandi-k-khayo|| ||</p>

					<p class="f4">Nandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Aniccaɱ yeva bhikkhave bhikkhu gandhe aniccā passati||<br />
					sāyam hoti sammā-diṭṭhi,||<br />
					sammā sampassaɱ nibbindati,||<br />
					nandi-k-khayā rāga-k-khayo||<br />
					rāga-k-khayā nandi-k-khayo|| ||</p>

					<p class="f4">Nandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Aniccaɱ yeva bhikkhave bhikkhu rase aniccā  passati||<br />
					sāyam hoti sammā-diṭṭhi,||<br />
					sammā sampassaɱ nibbindati,||<br />
					nandi-k-khayā rāga-k-khayo||<br />
					rāga-k-khayā nandi-k-khayo|| ||</p>

					<p class="f4">Nandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Aniccaɱ yeva bhikkhave bhikkhu phoṭṭhabbe aniccā  passati||<br />
					sāyam hoti sammā-diṭṭhi,||<br />
					sammā sampassaɱ nibbindati,||<br />
					nandi-k-khayā rāga-k-khayo||<br />
					rāga-k-khayā nandi-k-khayo|| ||</p>

					<p class="f4">Nandi-rāga-k-khayā cittaɱ 'su-vimuttan' ti vuccati.|| ||</p>

					<p class="ctr c">&#9632;</p>

					<p class="f4">Aniccaɱ yeva bhikkhave bhikkhu dhamme aniccā  passati||<br />
					sāyam hoti sammā-diṭṭhi,||<br />
					sammā sampassaɱ nibbindati,||<br />
					nandi-k-khayā rāga-k-khayo||<br />
					rāga-k-khayā nandi-k-khayo|| ||</p>

					<p class="f4">Nandi-rāga-k-khayā cittaɱ 'su-vimuttan' ti vuccati" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
