<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 197. The Buddha makes and explains similes for the four great characteristics, the five fuel stockpiles, desire, the six sense organs, the six sense objects, the corrupting influences, the eightfold path, Nibbāna and the Arahant." />
<title>SN 4 35 197: Āsīvis'Opama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; IV: Paññāsaka Catuttha<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p197">Sutta 197</a></h4>

					<h1>Āsīvis'Opama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.197.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.197.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.238.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi, bhikkhave, cattāro āsivisā||<br />
					uggatejā||<br />
					ghora-visā.|| ||</p>

					<p class="f4">Atha puriso āgaccheyya||<br />
					jīvit-u-kāmo||<br />
					amarit-u-kāmo||<br />
					sukha-kāmo||<br />
					dukkha-paṭikkulo.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ime te ambho purisa,||<br />
					cattāro āsivisā||<br />
					uggatejā||<br />
					ghora-visā.|| ||</p>

					<p class="f4"><a id="pg173"><span class="f2 g"><b>[173]</b></span></a> Kālena kālaɱ vuṭṭhāpetabbā,||<br />
					kālena kālaɱ nahāpetabbā,||<br />
					kālena kālaɱ bhojetabbā,||<br />
					kālena kālaɱ pavesetabbā.</p>

					<p class="f4">Yadā ca kho te ambho purisa imesaɱ catunnaɱ āsivisānaɱ||<br />
					uggatejānaɱ||<br />
					ghora-visānaɱ||<br />
					aññataro vā aññataro va kuppissati||<br />
					tato tvam ambho purisa maraṇam vā||<br />
					nigacchissasi maraṇa-mattaɱ va dukkhaɱ.|| ||</p>

					<p class="f4">Yan te ambho purisa karaṇīyam taɱ karohī' ti.|| ||</p>

					<p class="ctr c">&#9632;</p>

					<p class="f4">Atha kho so bhikkhave puriso bhīto catunnaɱ āsivisānaɱ||<br />
					uggatejānaɱ||<br />
					ghora-visānaɱ||<br />
					yena vā tena vā palāyetha.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ime te ambho purisa,||<br />
					pañca vadhakā paccatthikā piṭṭhito piṭṭhito anubaddhā.|| ||</p>

					<p class="f4">"Yattheva naɱ passissāma||<br />
					tatth'eva jīvitā voropessāmā" ti.|| ||</p>

					<p class="f4">Yan te ambho purisa karaṇīyaɱ taɱ karohī' ti.|| ||</p>

					<p class="ctr c">&#9632;</p>

					<p class="f4">Atha kho so bhikkhave puriso bhīto catunnaɱ āsivisānaɱ||<br />
					uggatejānaɱ||<br />
					ghora-visānaɱ||<br />
					bhīto pañcannaɱ vadhakānaɱ paccatthikānaɱ||<br />
					yena vā tena vā palāyetha.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ayaɱ te ambho purisa chaṭṭho antaracaro vadhako ukkhittā-siko piṭṭhito piṭṭhito anubaddho.|| ||</p>

					<p class="f4">"Yattheva naɱ passissāmi||<br />
					tatth'eva siro pātessāmī" ti.|| ||</p>

					<p class="f4">Yan te ambho purisa karaṇīyaɱ taɱ karohī' ti.|| ||</p>

					<p class="ctr c">&#9632;</p>

					<p class="f4">Atha kho so bhikkhave puriso bhīto catunnaɱ āsivisānaɱ||<br />
					uggatejānaɱ||<br />
					ghora-visānaɱ||<br />
					bhīto pañcannaɱ vadhakānaɱ paccatthikānaɱ||<br />
					bhīto chaṭṭhassa antaracarassa||<br />
					vadhakassa||<br />
					ukkhittā-sikassa||<br />
					yena vā tena vā palāyetha.|| ||</p>

					<p class="ctr c">&#9632;</p>

					<p class="f4">So passeyya suññaɱ gāmaɱ:|| ||</p>

					<p class="f4">Yañña yad evaɱ gharaɱ paviseyya||<br />
					rittakaɱ yeva paviseyya,||<br />
					tucchakaɱ yeva paviseyya,||<br />
					suññakaɱ yeva paviseyya,||<br />
					yaɱ yad eva bhājanaɱ parimaseyya,||<br />
					rittakaɱ yeva parimaseyya,||<br />
					tucchakaɱ yeva parimaseyya,||<br />
					suññakaɱ yeva parimaseyya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Idāni ambho purisa,||<br />
					imaɱ suññaɱ gāmaɱ corā gāmaghātakā vadhissan.|| ||</p>

					<p class="f4">Yan te ambho purisa,||<br />
					karaṇīyaɱ taɱ karohī' ti.|| ||</p>

					<p class="ctr c">&#9632;</p>

					<p class="f4"><a id="pg174"><span class="f2 g"><b>[174]</b></span></a> Atha kho so bhikkhave puriso bhīto catunnaɱ āsivisānaɱ||<br />
					uggatejānaɱ||<br />
					ghora-visānaɱ||<br />
					bhīto pañcannaɱ vadhakānaɱ paccatthikānaɱ||<br />
					bhīto chaṭṭhassa antaracarassa||<br />
					vadhakassa||<br />
					ukkhittā-sikassa||<br />
					bhīto corānaɱ gāmaghātakānaɱ||<br />
					yena vā tena vā palāyetha.|| ||</p>

					<p class="ctr c">&#9632;</p>

					<p class="f4">So passeyya mahantaɱ udakaṇṇavaɱ,||<br />
					orimaɱ-tīraɱ sāsaŋkaɱ sappaṭi-bhayaɱ||<br />
					pārimaɱ-tīraɱ khemaɱ appaṭibhayaɱ,||<br />
					na cassa nāvā santāraṇī uttarasetuvā aparāparaɱ gamanāya.|| ||</p>

					<p class="f4">Atha kho bhikkhave tassa purisassa evam assa:|| ||</p>

					<p class="f4">'Ayaɱ kho mahā udakaṇṇavo,||<br />
					orimaɱ-tīraɱ sāsaŋkaɱ sappaṭi-bhayaɱ||<br />
					pārimaɱ-tīraɱ khemaɱ appaṭibhayaɱ,||<br />
					n'atthi ca nāvā santāraṇī uttarasetu vā aparāparaɱ gamanāya.|| ||</p>

					<p class="f4">Yaɱ nūnāhaɱ tiṇakaṭṭha-sākhā-palāsaɱ saŋkaḍḍhitvā kullaɱ bandhitvā taɱ kullaɱ nissāya hatthehi ca pādehi ca vāyamamāno sotthinā pāraɱ gaccheyyan' ti.|| ||</p>

					<p class="f4">Atha kho so bhikkhave puriso tiṇakaṭṭha-sākhā-palāsaɱ saŋkaḍḍhitvā kullaɱ bandhitvā taɱ kullaɱ nissāya hatthehi ca pādehi ca vāyamamāno sotthinā pāraɱ gaccheyya.|| ||</p>

					<p class="f4">Tiṇṇo pāragato thale tiṭṭhati brāhmaṇo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Upamā kho myāyaɱ bhikkhave,||<br />
					katā atthassa viññāpanatthāya,||<br />
					ayañ cettha attho:|| ||</p>

					<p class="f4">'Cattāro āsivisā||<br />
					ugganatejā||<br />
					ghora-visā' ti||<br />
					kho bhikkhave, catunn'etaɱ mahā-bhūtānaɱ adhivacanaɱ:||<br />
					paṭhavi-dhātuyā||<br />
					āpo-dhātuyā||<br />
					tejo-dhātuyā||<br />
					vāyo-dhātuyā.|| ||</p>

					<p class="ctr c">&#9632;</p>

					<p class="f4">'Pañca vadhakā paccatthikā' ti kho bhikkhave,||<br />
					pañcann'etaɱ upādāna-k-khandhānaɱ adhivacanaɱ,||<br />
					seyyath'īdaɱ:||<br />
					rūp'upādāna-k-khandhassa,||<br />
					vedan'ūpādāna-k-khandhassa,||<br />
					saññ'ūpādāna-k-khandhassa,||<br />
					sankhār'ūpādāna-k-khandhassa||<br />
					viññāṇ'ūpādāna-k-khandhassa.|| ||</p>

					<p class="ctr c">&#9632;</p>

					<p class="f4">Chaṭṭho antaracaro vadhako ukkhittā-siko ti kho bhikkhave,||<br />
					nandi-rāgassetaɱ adhivacanaɱ.|| ||</p>

					<p class="ctr c">&#9632;</p>

					<p class="f4">'Suñño gāmo' ti kho bhikkhave,||<br />
					channaɱ ajjhattikānaɱ āyatanānaɱ adhivacanaɱ.|| ||</p>

					<p class="f4">Cakkhuto ce pi naɱ bhikkhave paṇḍito vyatto medhāvi upapari-k-khati,||<br />
					rittakaɱ yeva khāyati,||<br />
					tuc- <a id="pg175"><span class="f2 g"><b>[175]</b></span></a> chakaɱ yeva khāyati,||<br />
					suññakaɱ yeva khāyati.|| ||</p>

					<p class="f4">Sotato ce pi naɱ bhikkhave paṇḍito vyatto medhāvi upapari-k-khati,||<br />
					rittakaɱ yeva khāyati,||<br />
					tucchakaɱ yeva khāyati,||<br />
					suññakaɱ yeva khāyati.|| ||</p>

					<p class="f4">Ghānato ce pi naɱ bhikkhave paṇḍito vyatto medhāvi upapari-k-khati,||<br />
					rittakaɱ yeva khāyati,||<br />
					tucchakaɱ yeva khāyati,||<br />
					suññakaɱ yeva khāyati.|| ||</p>

					<p class="f4">Jivhāto ce pi naɱ bhikkhave paṇḍito vyatto medhāvi upapari-k-khati,||<br />
					rittakaɱ yeva khāyati,||<br />
					tucchakaɱ yeva khāyati,||<br />
					suññakaɱ yeva khāyati.|| ||</p>

					<p class="f4">Kāyako ce pi naɱ bhikkhave paṇḍito vyatto medhāvi upapari-k-khati,||<br />
					rittakaɱ yeva khāyati,||<br />
					tucchakaɱ yeva khāyati,||<br />
					suññakaɱ yeva khāyati.|| ||</p>

					<p class="f4">Manato ce pi naɱ bhikkhave paṇḍito vyatto medhāvi upapari-k-khati,||<br />
					rittakaɱ yeva khāyati,||<br />
					tucchakaɱ yeva khāyati,||<br />
					suññakaɱ yeva khāyati.|| ||</p>

					<p class="ctr c">&#9632;</p>

					<p class="f4">'Corā gāmaghātakā' ti kho bhikkhave,||<br />
					channaɱ bāhirānaɱ āyatanānaɱ adhivacanaɱ.|| ||</p>

					<p class="ctr c">&#9632;</p>

					<p class="f4">'Cakkhu bhikkhave hañña' ti manāpāmanāpesu rūpesu,||<br />
					sotaɱ haññati manāpāmanāpesu saddesu,||<br />
					ghānaɱ haññati manāpāmanāpesu gandhesu,||<br />
					jivhā haññati manāpāmanāpesu rasesu,||<br />
					kāyo haññatī manāpāmanāpesu phoṭṭhabbesu,||<br />
					mano haññati manāpāmanāpesu dhammesu.|| ||</p>

					<p class="ctr c">&#9632;</p>

					<p class="f4">'Mahā udakaṇṇavo' ti kho bhikkhave,||<br />
					catunnaɱ oghānaɱ adhivacanaɱ:||<br />
					kām'oghassa,||<br />
					bhav'oghassa,||<br />
					diṭṭh'oghassa,||<br />
					avijj'oghassa.|| ||</p>

					<p class="ctr c">&#9632;</p>

					<p class="f4">'Orimaɱ tīraɱ sāsaŋkaɱ sappaṭi-bhayan' ti kho bhikkhave||<br />
					sakkāyass etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">'Pārimaɱ tīraɱ khemaɱ appaṭibhayan' ti kho bhikkhave,||<br />
					Nibbānass etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">'Kullan' ti kho bhikkhave,||<br />
					ariyass etaɱ aṭṭhaŋgikassa Maggassa adhivacanaɱ,||<br />
					seyyath'īdaɱ:||<br />
					sammā-diṭṭhiyā||<br />
					sammā-saŋkappassa||<br />
					sammā-vācāya||<br />
					sammā-kammantassa,||<br />
					sammā-ājīvassa,||<br />
					sammā-vāyāmassa,||<br />
					sammā-satiyā,||<br />
					sammā-samādhissa.|| ||</p>

					<p class="ctr c">&#9632;</p>

					<p class="f4">'Hatthehi ca pādehi ca vāyamamāno' ti kho bhikkhave||<br />
					viriy'ārambhass etaɱ adhivacanaɱ.|| ||</p>

					<p class="ctr c">&#9632;</p>

					<p class="f4">'Tiṇṇo pāragato thale tiṭṭhati brāhmaṇo' ti kho bhikkhave,||<br />
					arahato etaɱ adhivacanan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>