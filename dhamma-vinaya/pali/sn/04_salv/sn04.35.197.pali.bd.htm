<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 197. The Buddha makes and explains similes for the four great characteristics, the five fuel stockpiles, desire, the six sense organs, the six sense objects, the corrupting influences, the eightfold path, Nibbāna and the Arahant." />
<title>SN 4 35 197: Āsīvis'Opama Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					4. Āsīvisa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p197">Sutta 197</a></h4>

					<h1>Āsīvis'Opama Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg172"><span class="f2 g"><b>[172]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.197.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.197.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.238.bodh.wp.htm#p1">bodh</a>][<a href="../../../../dhamma-vinaya/bd/sn/04_salv/sn04.35.197.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Seyyathā pi, bhikkhave, cattāro āsivisā||<br />
					uggatejā||<br />
					ghora-visā.|| ||</p>

					<p class="f4">Atha puriso āgaccheyya||<br />
					jīvit-u-kāmo||<br />
					amarit-u-kāmo||<br />
					sukha-kāmo||<br />
					dukkha-paṭikkulo.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ime te ambho purisa,||<br />
					cattāro āsivisā||<br />
					uggatejā||<br />
					ghora-visā.|| ||</p>

					<p class="f4"><a id="pg173"><span class="f2 g"><b>[173]</b></span></a> Kālena kālaṃ vuṭṭhāpetabbā,||<br />
					kālena kālaṃ nahāpetabbā,||<br />
					kālena kālaṃ bhojetabbā,||<br />
					kālena kālaṃ pavesetabbā.</p>

					<p class="f4">Yadā ca kho te ambho purisa||<br />
					imesaṃ catunnaṃ āsivisānaṃ||<br />
					uggatejānaṃ||<br />
					ghora-visānaṃ||<br />
					aññataro vā||<br />
					aññataro va||<br />
					kuppissati||<br />
					tato tvam ambho purisa||<br />
					maraṇam vā||<br />
					nigacchissasi maraṇa-mattaṃ va dukkhaṃ.|| ||</p>

					<p class="f4">Yan te ambho purisa||<br />
					karaṇīyam taṃ karohī' ti.|| ||</p>

					<p class="ctr c">&#9632;</p>

					<p class="f4">Atha kho so, bhikkhave,||<br />
					puriso bhīto||<br />
					catunnaṃ āsivisānaṃ||<br />
					uggatejānaṃ||<br />
					ghora-visānaṃ||<br />
					yena vā tena vā palāyetha.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ime te ambho purisa,||<br />
					pañca vadhakā paccatthikā piṭṭhito piṭṭhito anubaddhā.|| ||</p>

					<p class="f4">"Yatth'eva naṃ passissāma||<br />
					tatth'eva jīvitā voropessāmā" ti.|| ||</p>

					<p class="f4">Yan te ambho purisa karaṇīyaṃ taṃ karohī' ti.|| ||</p>

					<p class="ctr c">&#9632;</p>

					<p class="f4">Atha kho so bhikkhave puriso bhīto catunnaṃ āsivisānaṃ||<br />
					uggatejānaṃ||<br />
					ghora-visānaṃ||<br />
					bhīto pañcannaṃ vadhakānaṃ paccatthikānaṃ||<br />
					yena vā tena vā palāyetha.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ayaṃ te ambho purisa chaṭṭho antaracaro vadhako ukkhittā-siko piṭṭhito piṭṭhito anubaddho.|| ||</p>

					<p class="f4">"Yatth'eva naṃ passissāmi||<br />
					tatth'eva siro pātessāmī" ti.|| ||</p>

					<p class="f4">Yan te ambho purisa karaṇīyaṃ taṃ karohī' ti.|| ||</p>

					<p class="ctr c">&#9632;</p>

					<p class="f4">Atha kho so bhikkhave puriso bhīto catunnaṃ āsivisānaṃ||<br />
					uggatejānaṃ||<br />
					ghora-visānaṃ||<br />
					bhīto pañcannaṃ vadhakānaṃ paccatthikānaṃ||<br />
					bhīto chaṭṭhassa antaracarassa||<br />
					vadhakassa||<br />
					ukkhittā-sikassa||<br />
					yena vā tena vā palāyetha.|| ||</p>

					<p class="ctr c">&#9632;</p>

					<p class="f4">So passeyya suññaṃ gāmaṃ:|| ||</p>

					<p class="f4">Yañña yad evaṃ gharaṃ paviseyya||<br />
					rittakaṃ yeva paviseyya,||<br />
					tucchakaṃ yeva paviseyya,||<br />
					suññakaṃ yeva paviseyya,||<br />
					yaṃ yad eva bhājanaṃ parimaseyya,||<br />
					rittakaṃ yeva parimaseyya,||<br />
					tucchakaṃ yeva parimaseyya,||<br />
					suññakaṃ yeva parimaseyya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Idāni ambho purisa,||<br />
					imaṃ suññaṃ gāmaṃ corā gāmaghātakā vadhissan.|| ||</p>

					<p class="f4">Yan te ambho purisa,||<br />
					karaṇīyaṃ taṃ karohī' ti.|| ||</p>

					<p class="ctr c">&#9632;</p>

					<p class="f4"><a id="pg174"><span class="f2 g"><b>[174]</b></span></a> Atha kho so bhikkhave puriso bhīto catunnaṃ āsivisānaṃ||<br />
					uggatejānaṃ||<br />
					ghora-visānaṃ||<br />
					bhīto pañcannaṃ vadhakānaṃ paccatthikānaṃ||<br />
					bhīto chaṭṭhassa antaracarassa||<br />
					vadhakassa||<br />
					ukkhittā-sikassa||<br />
					bhīto corānaṃ gāmaghātakānaṃ||<br />
					yena vā tena vā palāyetha.|| ||</p>

					<p class="ctr c">&#9632;</p>

					<p class="f4">So passeyya mahantaṃ udakaṇṇavaṃ,||<br />
					orimaṃ-tīraṃ sāsaṇkaṃ sappaṭi-bhayaṃ||<br />
					pārimaṃ-tīraṃ khemaṃ appaṭibhayaṃ,||<br />
					na cassa nāvā santāraṇī uttarasetuvā aparāparaṃ gamanāya.|| ||</p>

					<p class="f4">Atha kho bhikkhave tassa purisassa evam assa:|| ||</p>

					<p class="f4">'Ayaṃ kho mahā udakaṇṇavo,||<br />
					orimaṃ-tīraṃ sāsaṇkaṃ sappaṭi-bhayaṃ||<br />
					pārimaṃ-tīraṃ khemaṃ appaṭibhayaṃ,||<br />
					n'atthi ca nāvā santāraṇī uttarasetu vā aparāparaṃ gamanāya.|| ||</p>

					<p class="f4">Yaṃ nūn-ā-haṃ tiṇakaṭṭha-sākhā-palāsaṃ saṇkaḍḍhitvā kullaṃ bandhitvā taṃ kullaṃ nissāya hatthehi ca pādehi ca vāyamamāno sotthinā pāraṃ gaccheyyan' ti.|| ||</p>

					<p class="f4">Atha kho so bhikkhave puriso tiṇakaṭṭha-sākhā-palāsaṃ saṇkaḍḍhitvā kullaṃ bandhitvā taṃ kullaṃ nissāya hatthehi ca pādehi ca vāyamamāno sotthinā pāraṃ gaccheyya.|| ||</p>

					<p class="f4">Tiṇṇo pāragato thale tiṭṭhati brāhmaṇo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Upamā kho myāyaṃ bhikkhave,||<br />
					katā atthassa viññāpanatthāya,||<br />
					ayañ cettha attho:|| ||</p>

					<p class="f4">'Cattāro āsivisā||<br />
					ugganatejā||<br />
					ghora-visā' ti||<br />
					kho bhikkhave, catunn'etaṃ mahā-bhūtānaṃ adhivacanaṃ:||<br />
					paṭhavi-dhātuyā||<br />
					āpo-dhātuyā||<br />
					tejo-dhātuyā||<br />
					vāyo-dhātuyā.|| ||</p>

					<p class="ctr c">&#9632;</p>

					<p class="f4">'Pañca vadhakā paccatthikā' ti kho bhikkhave,||<br />
					pañcann'etaṃ upādāna-k-khandhānaṃ adhivacanaṃ,||<br />
					seyyath'īdaṃ:||<br />
					rūp'upādāna-k-khandhassa,||<br />
					vedan'ūpādāna-k-khandhassa,||<br />
					saññ'ūpādāna-k-khandhassa,||<br />
					saṇkhār'ūpādāna-k-khandhassa||<br />
					viññāṇ'ūpādāna-k-khandhassa.|| ||</p>

					<p class="ctr c">&#9632;</p>

					<p class="f4">Chaṭṭho antaracaro vadhako ukkhittā-siko ti kho bhikkhave,||<br />
					nandi-rāgassetaṃ adhivacanaṃ.|| ||</p>

					<p class="ctr c">&#9632;</p>

					<p class="f4">'Suñño gāmo' ti kho bhikkhave,||<br />
					channaṃ ajjhattikānaṃ āyatanānaṃ adhivacanaṃ.|| ||</p>

					<p class="f4">Cakkhuto ce pi naṃ bhikkhave paṇḍito vyatto medhāvi upapari-k-khati,||<br />
					rittakaṃ yeva khāyati,||<br />
					tuc- <a id="pg175"><span class="f2 g"><b>[175]</b></span></a> chakaṃ yeva khāyati,||<br />
					suññakaṃ yeva khāyati.|| ||</p>

					<p class="f4">Sotato ce pi naṃ bhikkhave paṇḍito vyatto medhāvi upapari-k-khati,||<br />
					rittakaṃ yeva khāyati,||<br />
					tucchakaṃ yeva khāyati,||<br />
					suññakaṃ yeva khāyati.|| ||</p>

					<p class="f4">Ghānato ce pi naṃ bhikkhave paṇḍito vyatto medhāvi upapari-k-khati,||<br />
					rittakaṃ yeva khāyati,||<br />
					tucchakaṃ yeva khāyati,||<br />
					suññakaṃ yeva khāyati.|| ||</p>

					<p class="f4">Jivhāto ce pi naṃ bhikkhave paṇḍito vyatto medhāvi upapari-k-khati,||<br />
					rittakaṃ yeva khāyati,||<br />
					tucchakaṃ yeva khāyati,||<br />
					suññakaṃ yeva khāyati.|| ||</p>

					<p class="f4">Kāyako ce pi naṃ bhikkhave paṇḍito vyatto medhāvi upapari-k-khati,||<br />
					rittakaṃ yeva khāyati,||<br />
					tucchakaṃ yeva khāyati,||<br />
					suññakaṃ yeva khāyati.|| ||</p>

					<p class="f4">Manato ce pi naṃ bhikkhave paṇḍito vyatto medhāvi upapari-k-khati,||<br />
					rittakaṃ yeva khāyati,||<br />
					tucchakaṃ yeva khāyati,||<br />
					suññakaṃ yeva khāyati.|| ||</p>

					<p class="ctr c">&#9632;</p>

					<p class="f4">'Corā gāmaghātakā' ti kho bhikkhave,||<br />
					channaṃ bāhirānaṃ āyatanānaṃ adhivacanaṃ.|| ||</p>

					<p class="ctr c">&#9632;</p>

					<p class="f4">Cakkhu bhikkhave haññati manāpāmanāpesu rūpesu,||<br />
					sotaṃ haññati manāpāmanāpesu saddesu,||<br />
					ghānaṃ haññati manāpāmanāpesu gandhesu,||<br />
					jivhā haññati manāpāmanāpesu rasesu,||<br />
					kāyo haññatī manāpāmanāpesu phoṭṭhabbesu,||<br />
					mano haññati manāpāmanāpesu dhammesu.|| ||</p>

					<p class="ctr c">&#9632;</p>

					<p class="f4">'Mahā udakaṇṇavo' ti kho bhikkhave,||<br />
					catunnaṃ oghānaṃ adhivacanaṃ:||<br />
					kām'oghassa,||<br />
					bhav'oghassa,||<br />
					diṭṭh'oghassa,||<br />
					avijj'oghassa.|| ||</p>

					<p class="ctr c">&#9632;</p>

					<p class="f4">'Orimaṃ tīraṃ sāsaṇkaṃ sappaṭi-bhayan' ti kho bhikkhave||<br />
					sakkāyass etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">'Pārimaṃ tīraṃ khemaṃ appaṭibhayan' ti kho bhikkhave,||<br />
					Nibbānass etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">'Kullan' ti kho bhikkhave,||<br />
					ariyass etaṃ aṭṭhaṇgikassa Maggassa adhivacanaṃ,||<br />
					seyyath'īdaṃ:||<br />
					sammā-diṭṭhiyā||<br />
					sammā-saṇkappassa||<br />
					sammā-vācāya||<br />
					sammā-kammantassa,||<br />
					sammā-ājīvassa,||<br />
					sammā-vāyāmassa,||<br />
					sammā-satiyā,||<br />
					sammā-samādhissa.|| ||</p>

					<p class="ctr c">&#9632;</p>

					<p class="f4">'Hatthehi ca pādehi ca vāyamamāno' ti kho bhikkhave||<br />
					viriy'ārambhass etaṃ adhivacanaṃ.|| ||</p>

					<p class="ctr c">&#9632;</p>

					<p class="f4">'Tiṇṇo pāragato thale tiṭṭhati brāhmaṇo' ti kho bhikkhave,||<br />
					arahato etaṃ adhivacanan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>