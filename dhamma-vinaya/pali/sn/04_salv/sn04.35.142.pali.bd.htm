<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 142. The Buddha teaches the bhikkhus that the sense objects, however they originated, are a result of what is not the self and as a conseqence are themselves not of the nature of self. Then he instructs them that when this is seen as it is, one lets go one's taste for experience through the senses." />
<title>SN 4 35 142: Bahira-Anicca Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					4. Devadaha Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p142">Sutta 142</a></h4>

					<h1>Bāhira-Anicca aka Hetunā Bāhira Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.142.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.140-145.bodh.wp.htm#s143-145">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā sakkesu viharati devadahaɱ nāma Sakyānaɱ nigamo.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Rūpa bhikkhave aniccaɱ,||<br />
					yo pi hetu||<br />
					yo pi paccayo||<br />
					rupānam uppādāya||<br />
					so pi anicco.|| ||</p>

					<p class="f4">Anicca-sambhūtaɱ bhikkhave||<br />
					rūpa kuto niccaɱ bhavissati?|| ||</p>

					<p class="ctr c">&#9632;</p>

					<p class="f4">Saddā aniccaɱ,||<br />
					yo pi hetu||<br />
					yo pi paccayo||<br />
					saddānaɱ uppādāya so pi anicco.|| ||</p>

					<p class="f4">Anicca-sambhūtaɱ bhikkhave||<br />
					saddā kuto niccaɱ bhavissati?|| ||</p>

					<p class="ctr c">&#9632;</p>

					<p class="f4">Gandhā aniccaɱ,||<br />
					yo pi hetu||<br />
					yo pi paccayo||<br />
					gandhānaɱ uppādāya so pi anicco.|| ||</p>

					<p class="f4">Anicca-sambhūtaɱ bhikkhave||<br />
					gandhā kuto niccaɱ bhavissati?|| ||</p>

					<p class="ctr c">&#9632;</p>

					<p class="f4">Rasā aniccā,||<br />
					yo pi hetu||<br />
					yo pi paccayo||<br />
					rasānaɱ uppādāya so pi anicco.|| ||</p>

					<p class="f4">Anicca-sambhūtā bhikkhave||<br />
					rasā kuto niccā bhavissati?|| ||</p>

					<p class="ctr c">&#9632;</p>

					<p class="f4">Phoṭṭhabbā anicco,||<br />
					yo pi hetu||<br />
					yo pi paccayo||<br />
					phoṭṭhabbānaɱ uppādāya so pi anicco.|| ||</p>

					<p class="f4">Anicca-sambhūto bhikkhave||<br />
					phoṭṭhabbā kuto nicco bhavissati?|| ||</p>

					<p class="ctr c">&#9632;</p>

					<p class="f4">Dhammā anicco,||<br />
					yo pi hetu||<br />
					yo pi paccayo||<br />
					dhammānaɱ uppādāya so pi anicco.</p>

					<p class="f4">Anicca-sambhūto bhikkhave||<br />
					dhammā kuto nicco bhavissati ti?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evam passaɱ bhikkhave sutavā ariya-sāvako cakkhusmim pi nibbindati,||<br />
					rūpesu pi nibbindati,||<br />
					cakkhu-viññāṇe pi nibbindati,||<br />
					cakkhu-samphasse pi nibbindati.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako sotasmim pi nibbindati,||<br />
					saddā pi nibbindati,||<br />
					sota-viññāṇe pi nibbindati,||<br />
					sota-samphasse pi nibbindati.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako ghānasmim pi nibbindati,||<br />
					gandhā pi nibbindati,||<br />
					ghāna-viññāṇe pi nibbindati,||<br />
					ghāna-samphasse pi nibbindati.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako jivhāya pi nibbindati,||<br />
					rasesu pi nibbindati,||<br />
					jivhā-viññāṇe pi nibbindati,||<br />
					jivhā-samphasse pi nibbindati.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako kāyasmim
					phoṭṭhabbā pi nibbindati,||<br />
					kāya-viññāṇe pi nibbindati,||<br />
					kāya-samphasse pi nibbindati.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Evam passaɱ bhikkhave sutavā ariya-sāvako manasmim pi nibbindati,||<br />
					dhammesu pi nibbindati||<br />
					mano-viññāṇe pi nibbindati,||<br />
					mano-samphasse pi nibbindati.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ sukhaɱ vā dukkhaɱ vā adukkha-m-asukhaɱ vā tasmim pi nibbindati.|| ||</p>

					<p class="f4">Nibbindaɱ virajjati virāgā vimuccati,||<br />
					vimuttasmiɱ vimuttamiti ñāṇaɱ hoti:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā ti pajānātī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>