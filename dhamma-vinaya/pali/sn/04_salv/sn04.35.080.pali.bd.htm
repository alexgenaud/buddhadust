<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 80." />
<title>SN 4 35 080: Dutiya Avijjā Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					3. Gilāna Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p80">Sutta 80</a></h4>

					<h1>Dutiya Avijjā Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg50"><span class="f2 g"><b>[50]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.080.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.080.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.35.080.olds.bd.htm">olds</a>][<a href="../../../../dhamma-vinaya/wp/sn/04_salv/sn04.35.079-080.bodh.wp.htm#s80">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho aññataro bhikkhu yena Bhagavā ten'upasaṅkami.|| ||</p>

					<p class="f4">Upasan-kamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Atthi nu kho bhante, eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti?|| ||</p>

					<p class="f4">"Atthi kho bhikkhu eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti.|| ||</p>

					<p class="f4">"Katamo pana bhante, eko dhammo yassa pahāṇā bhikkhuno||<br />
					avijjā pahīyati||<br />
					vijjā uppajjatī" ti?|| ||</p>

					<p class="f4">"Idha bhikkhu, bhikkhuno sutaṃ hoti|| ||</p>

					<p class="f4">'Sabbe dhammā nālaṃ abhinivesāyā' ti.|| ||</p>

					<p class="f4">Evañ ce taṃ bhikkhu,||<br />
					bhikkhuno sutaṃ hoti|| ||</p>

					<p class="f4">'Sabbe dhammā nālaṃ abhinivesāyā,' ti;|| ||</p>

					<p class="f4">so sabbaṃ dhammaṃ abhijānāti,||<br />
					sabbaṃ dhammaṃ abhiññāya,||<br />
					sabbaṃ dhammaṃ parijānāti||<br />
					sabbaṃ dhammaṃ pariññāya||<br />
					sabba-nimittāni aññato passati.|| ||</p>

					<p class="f4">Cakkhuṃ aññato passati,||<br />
					rūpe aññato passati,||<br />
					cakkhu-viññāṇaṃ aññato passati,||<br />
					cakkhu-samphassaṃ aññato passati,||<br />
					yampidaṃ cakkhu-samphassa-paccayā uppajjati||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aññato passati.|| ||</p>

					<p class="ctr c">&#9632;</p>

					<p class="f4">Sotaṃ aññato passati,||<br />
					sadde aññato passati,||<br />
					sota-viññāṇaṃ aññato passati,||<br />
					sota-samphassaṃ aññato passati,||<br />
					yampidaṃ sota-samphassa-paccayā uppajjati||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aññato passati.|| ||</p>

					<p class="f4">Ghānaṃ aññato passati,||<br />
					gandhe aññato passati,||<br />
					ghāna-viññāṇaṃ aññato passati,||<br />
					ghāna-samphassaṃ aññato passati,||<br />
					yampidaṃ ghāna-samphassa-paccayā uppajjati||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aññato passati.|| ||</p>

					<p class="f4">Jivhā aññato passati,||<br />
					rase aññato passati,||<br />
					jivhā-viññāṇaṃ aññato passati,||<br />
					jivhā-samphassaṃ aññato passati,||<br />
					yampidaṃ jivhā-samphassa-paccayā uppajjati||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aññato passati.|| ||</p>

					<p class="f4">Kāyo aññato passati,||<br />
					phoṭṭhabbe aññato passati,||<br />
					kāya-viññāṇaṃ aññato passati,||<br />
					kāya-samphassaṃ aññato passati,||<br />
					yampidaṃ kāya-samphassa-paccayā uppajjati||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aññato passati.|| ||</p>

					<p class="f4">Mano aññato passati,||<br />
					dhamme aññato passati,||<br />
					mano-viññāṇaṃ aññato passati,||<br />
					mano-samphassaṃ aññato passati,||<br />
					yampidaṃ mano-samphassa-paccayā uppajjati||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā||<br />
					tam pi aññato passati.|| ||</p>

					<p class="f4">Evaṃ kho bhikkhu jānato evaṃ passato bhikkhuno||<br />
					avijjā pahīyati||<br />
					vijjā uppajjatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
