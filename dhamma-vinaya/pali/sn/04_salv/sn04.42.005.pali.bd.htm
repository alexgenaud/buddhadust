<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 5. Jockey, the head horse-trainer, questions the Buddha about the destiny of cavelry-men in the life to come." />
<title>SN 4 42 5: Ass'Āroha Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p5">Sutta 5</a></h4>

					<h1>Ass'Āroha Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg310"><span class="f2 g"><b>[310]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.005.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandaka nivāpe.|| ||</p>

					<p class="f4">Atha kho Ass'āroho gāmaṇī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Ass'āroho gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante pubba-kānaṃ ācariya-pācariyānaṃ ass'ārohānaṃ bhāsa-mānānaṃ:|| ||</p>

					<p class="f4">'Yo so ass'āroho saṇgāme ussahati vāyamati,||<br />
					tam enaṃ ussahannaṃ vāyamannaṃ vāyamantaṃ pare hananti pariyāpādenti,||<br />
					so kāyassa bhedā param maraṇā sarañjitānaṃ devānaṃ saha-vyataṃ upapajjatī' ti.|| ||</p>

					<p class="f4">Idha Bhagavā kimāhā" ti?|| ||</p>

					<p class="f4">"Alaṃ gāmaṇī||<br />
					tiṭṭhate taṃ,||<br />
					mā maṃ etaṃ pucchi" ti.|| ||</p>

					<p class="ctr c">&#9632;</p>

					<p class="f4">Dutiyam pi kho Ass'āroho gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante pubba-kānaṃ ācariya-pācariyānaṃ ass'ārohānaṃ bhāsa-mānānaṃ:|| ||</p>

					<p class="f4">'Yo so ass'āroho saṇgāme ussahati vāyamati,||<br />
					tam enaṃ ussahannaṃ vāyamannaṃ vāyamantaṃ pare hananti pariyāpādenti,||<br />
					so kāyassa bhedā param maraṇā sarañjitānaṃ devānaṃ saha-vyataṃ upapajjatī' ti.|| ||</p>

					<p class="f4">Idha Bhagavā kimāhā" ti?|| ||</p>

					<p class="f4">"Alaṃ gāmaṇī||<br />
					tiṭṭhate taṃ,||<br />
					mā maṃ etaṃ pucchi" ti.|| ||</p>

					<p class="ctr c">&#9632;</p>

					<p class="f4">Tatiyam pi kho Ass'āroho gāmaṇī Bhagavantaṃ etad avoca:|| ||</p>

					<p class="f4">"Sutaṃ me taṃ bhante pubba-kānaṃ ācariya-pācariyānaṃ ass'ārohānaṃ bhāsa-mānānaṃ:|| ||</p>

					<p class="f4">'Yo so ass'āroho saṇgāme ussahati vāyamati,||<br />
					tam enaṃ ussahannaṃ vāyamannaṃ vāyamantaṃ pare hananti pariyāpādenti,||<br />
					so kāyassa bhedā param maraṇā sarañjitānaṃ devānaṃ saha-vyataṃ upapajjatī' ti.|| ||</p>

					<p class="f4">Idha Bhagavā kimāhā" ti?|| ||</p>

					<p class="f4">"Addhā kho tyāhaṃ gāmaṇī na labhāmi|| ||</p>

					<p class="f4">'Alaṃ gāmaṇī||<br />
					tiṭṭhate taṃ,||<br />
					mā maṃ etaṃ pucchi' ti.</p>

					<p class="f4">Api ca tyāhaṃ vyākarissāmi.|| ||</p>

					<p class="f4">Yo so gāmaṇi ass'āroho saṇgāme ussahati vāyamati,||<br />
					<a id="pg311"><span class="f2 g"><b>[311]</b></span></a> tassa taṃ cittaṃ pubbe hīnaṃ dukkaṭaṃ duppaṇihitaṃ:|| ||</p>

					<p class="f4">'Ime sattā haññantu vā bajajhantu vā ucchijjantu vā vinassantu vā mā vā ahesuṃ iti vāti,||<br />
					tam enaṃ ussahantaṃ vāyamantaṃ pare hananti pariyāpāden' ti,||<br />
					so kāyassa bhedā param maraṇā sarañjito nāma Nirayo tatth uppajjati.|| ||</p>

					<p class="f4">Sace kho panassa evaṃ diṭṭhi hoti:|| ||</p>

					<p class="f4">'Yo so ass'āroho saṇgāme ussahati vāyamati,||<br />
					tam enaṃ ussahannaṃ vāyamannaṃ vāyamantaṃ pare hananti pariyāpādenti,||<br />
					so kāyassa bhedā param maraṇā sarañjitānaṃ devānaṃ saha-vyataṃ upapajjatī' ti.|| ||</p>

					<p class="f4">Sāssa hoti micchā-diṭṭhi.|| ||</p>

					<p class="f4">Micchā-diṭṭhikassa kho panāhaṃ gāmaṇī purisa-puggalassa dvinnaṃ gatīnaṃ aññataraṃ gatiṃ vadāmi||<br />
					Nirayaṃ vā||<br />
					tiracchāna-yoniṃ vā" ti.|| ||</p>

					<p class="f4">Evaṃ vutte Ass'āroho gāmaṇī parodi,||<br />
					assūni pavattesi.|| ||</p>

					<p class="f4">"Etaṃ kho tyāhaṃ gāmaṇī nālatthaṃ|| ||</p>

					<p class="f4">'Alaṃ gāmaṇī||<br />
					tiṭṭhate taṃ,||<br />
					mā maṃ etaṃ pucchi' ti"</p>

					<p class="f4">"Nāhaṃ bhante etaṃ rodāmi,||<br />
					yaṃ maṃ Bhagavā evam āha,||<br />
					api c'āhaṃ bhante pubbakehi ācariya-pācariyehi ass'ārohehi dīgha-rattaṃ nikato vañcito paraddho:|| ||</p>

					<p class="f4">'Yo so ass'āroho saṇgāme ussahati vāyamati,||<br />
					tam enaṃ ussahannaṃ vāyamannaṃ vāyamantaṃ pare hananti pariyāpādenti,||<br />
					so kāyassa bhedā param maraṇā sarañjitānaṃ devānaṃ saha-vyataṃ upapajjatī' ti.|| ||</p>

					<p class="f4">Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya||<br />
					mūḷahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
