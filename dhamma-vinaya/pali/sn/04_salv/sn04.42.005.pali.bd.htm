<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 5. Jockey, the head horse-trainer, questions the Buddha about the destiny of cavelry-men in the life to come." />
<title>SN 4 42 5: Assaroha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					42: Gāmani Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p5">Sutta 5</a></h4>

					<h1>Assāroha Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.005.wood.pts.htm#p1">pts</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandaka nivāpe.|| ||</p>

					<p class="f4">Atha kho Assāroho gāmaṇī yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Assāroho gāmaṇī Bhagavantaɱ etad avoca:|| ||</p>

					<p class="f4">"Sutaɱ me taɱ bhante pubba-kānaɱ ācariya-pācariyānaɱ assārohānaɱ bhāsa-mānānaɱ:|| ||</p>

					<p class="f4">'Yo so assāroho saŋgāme ussahati vāyamati,||<br />
					tam enaɱ ussahannaɱ vāyamannaɱ vāyamantaɱ pare hananti pariyāpādenti,||<br />
					so kāyassa bhedā param maraṇā sarañjitānaɱ devānaɱ saha-vyataɱ upapajjatī' ti.|| ||</p>

					<p class="f4">Idha Bhagavā kimāhā ti?|| ||</p>

					<p class="f4">Alaɱ gāmaṇī||<br />
					tiṭṭhate taɱ,||<br />
					mā maɱ etaɱ pucchiti.|| ||</p>

					<p class="ctr c">&#9632;</p>

					<p class="f4">Dutiyam pi kho assāroho gāmaṇī Bhagavantaɱ etad avoca:|| ||</p>

					<p class="f4">"Sutaɱ me taɱ bhante pubba-kānaɱ ācariya-pācariyānaɱ assārohānaɱ bhāsa-mānānaɱ:|| ||</p>

					<p class="f4">'Yo so assāroho saŋgāme ussahati vāyamati,||<br />
					tam enaɱ ussahannaɱ vāyamannaɱ vāyamantaɱ pare hananti pariyāpādenti,||<br />
					so kāyassa bhedā param maraṇā sarañjitānaɱ devānaɱ saha-vyataɱ upapajjatī' ti.|| ||</p>

					<p class="f4">Idha Bhagavā kimāhā ti?|| ||</p>

					<p class="f4">Alaɱ gāmaṇī||<br />
					tiṭṭhate taɱ,||<br />
					mā maɱ etaɱ pucchiti.|| ||</p>

					<p class="ctr c">&#9632;</p>

					<p class="f4">Tatiyam pikho assāroho gāmaṇī Bhagavantaɱ etad avoca:|| ||</p>

					<p class="f4">"Sutaɱ me taɱ bhante pubba-kānaɱ ācariya-pācariyānaɱ assārohānaɱ bhāsa-mānānaɱ:|| ||</p>

					<p class="f4">'Yo so assāroho saŋgāme ussahati vāyamati,||<br />
					tam enaɱ ussahannaɱ vāyamannaɱ vāyamantaɱ pare hananti pariyāpādenti,||<br />
					so kāyassa bhedā param maraṇā sarañjitānaɱ devānaɱ saha-vyataɱ upapajjatī' ti.|| ||</p>

					<p class="f4">Idha Bhagavā kimāhā ti?|| ||</p>

					<p class="f4">Addhā kho tyāhaɱ gāmaṇī na labhāmi|| ||</p>

					<p class="f4">Alaɱ gāmaṇī||<br />
					tiṭṭhate taɱ,||<br />
					mā maɱ etaɱ pucchiti.</p>

					<p class="f4">Api ca tyāhaɱ vyākarissāmi.|| ||</p>

					<p class="f4">Yo so gāmaṇi assāroho saŋgāme ussahati vāyamati,||<br />
					<a id="pg311">tassa taɱ cittaɱ pubbe hīnaɱ dukkaṭaɱ duppaṇihitaɱ:|| ||</p>

					<p class="f4">'Ime sattā haññantu vā bajajhantu vā ucchijjantu vā vinassantu vā mā vā ahesuɱ iti vāti,||<br />
					tam enaɱ ussahantaɱ vāyamantaɱ pare hananti pariyāpāden' ti,||<br />
					so kāyassa bhedā param maraṇā sarañjito nāma Nirayo tatth uppajjati.|| ||</p>

					<p class="f4">Sace kho panassa evaɱ diṭṭhi hoti:|| ||</p>

					<p class="f4">'Yo so assāroho saŋgāme ussahati vāyamati,||<br />
					tam enaɱ ussahannaɱ vāyamannaɱ vāyamantaɱ pare hananti pariyāpādenti,||<br />
					so kāyassa bhedā param maraṇā sarañjitānaɱ devānaɱ saha-vyataɱ upapajjatī' ti.|| ||</p>

					<p class="f4">Sāssa hoti micchā-diṭṭhi,||<br />
					micchā-diṭṭhikassa kho pan'āhaɱ gāmaṇī purisa-puggalassa dvinnaɱ gatīnaɱ aññataraɱ gatiɱ vadāmi||<br />
					Nirayaɱ vā||<br />
					tiracchāna-yoniɱ vā" ti.|| ||</p>

					<p class="f4">Evaɱ vutte assāroho gāmaṇī parodi,||<br />
					assūni pavattesi.|| ||</p>

					<p class="f4">"Etaɱ kho tyāhaɱ gāmaṇī nālatthaɱ|| ||</p>

					<p class="f4">'Alaɱ gāmaṇī||<br />
					tiṭṭhate taɱ,||<br />
					mā maɱ etaɱ pucchi' ti"</p>

					<p class="f4">"Nāhaɱ bhante etaɱ rodāmi,||<br />
					yaɱ maɱ Bhagavā evam āha,||<br />
					api c'āhaɱ bhante pubbakehi ācariya-pācariyehi assārohehi dīgha-rattaɱ nikato vañcito paraddho,Yo so assāroho saŋgāme ussahati vāyamati,||<br />
					tam enaɱ ussahannaɱ vāyamannaɱ vāyamantaɱ pare hananti pariyāpādenti,||<br />
					so kāyassa bhedā param maraṇā sarañjitānaɱ devānaɱ saha-vyataɱ upapajjatī' ti.|| ||</p>

					<p class="f4">Abhikkantaɱ bhante,||<br />
					abhikkantaɱ bhante,||<br />
					seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya||<br />
					mūḷahassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaɱ Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-sanghañ ca,||<br />
					upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
