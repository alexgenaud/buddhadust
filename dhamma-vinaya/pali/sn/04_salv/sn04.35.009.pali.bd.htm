<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 9. The Buddha teaches the bhikkhus that the eye, ear, nose, tongue, body and mind were not self in the past, will be not self in the future and are not self now and that seeing that one should strive to be repelled by them, become dispassionate towards them, and look for their ending." />
<title>SN 4 35 009: Dutiya Ajjhatta Anatta Suttaɱ (Anattām 3; Ajjhattam)</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; I: Mūla-Paññāsa<br />
					1. Anicca Vagga Paṭhama</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p9">Sutta 9</a></h4>

					<h1>Dutiya Ajjhatta Anatta Suttaɱ (Anattām 3; Ajjhattam)</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg4"><span class="f2 g"><b>[4]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.009.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.009-012.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Cakkhuɱ bhikkhave anattaɱ atīt-ā-nāgataɱ,||<br />
					ko pana vādo pacc'uppannassa.|| ||</p>

					<p class="f4">Evaɱ passaɱ bhikkhave sutavā <a id="pg5"><span class="f2 g"><b>[5]</b></span></a> ariya-sāvako atītasmiɱ pi cakkhusmiɱ anapekho hoti,||<br />
					anāgataɱ cakkhuɱ n'ābhinandati,||<br />
					pacc'uppannassa cakkhussa||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Sotaɱ anattaɱ atīt-ā-nāgataɱ,||<br />
					ko pana vādo pacc'uppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītasmiɱ pi sotasmiɱ anapekho hoti,||<br />
					anāgataɱ sotaɱ n'ābhinandati,||<br />
					pacc'uppannassa sotassa||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Ghānaɱ anattaɱ atīt-ā-nāgataɱ,||<br />
					ko pana vādo pacc'uppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītasmiɱ pi ghānasmiɱ anapekho hoti,||<br />
					anāgataɱ ghānaɱ n'ābhinandati,||<br />
					pacc'uppannassa ghānassa||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Jivhā anattaɱ atīt-ā-nāgatā,||<br />
					ko pana vādo pacc'uppannāya.|| ||</p>

					<p class="f4">Evaɱ passaɱ bhikkhave sutavā ariya-sāvako atītāya jivhāya anapekho hoti,||<br />
					anāgataɱ jivhaɱ n'ābhinandati,||<br />
					pacc'uppannāya jivhāya||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Kāyo anattaɱ atīt-ā-nāgato,||<br />
					ko pana vādo pacc'uppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītasmiɱ pi kāyasmiɱ anapekho hoti,||<br />
					anāgataɱ kāyaɱ n'ābhinandati,||<br />
					pacc'uppannassa kāyassa||<br />
					nibbidāya||<br />
					virāgāya||<br />
					nirodhāya paṭipanno hoti.|| ||</p>

					<p class="ctr c">&#9632;</p>

					<p class="f4">Mano anattaɱ atīt-ā-nāgato,||<br />
					ko pana vādo pacc'uppannassa.|| ||</p>

					<p class="f4">Evaɱ passaɱ bhikkhave sutavā ariya-sāvako atītasmiɱ manasmiɱ anapekho hoti,||<br />
					anāgataɱ manaɱ n'ābhinandati,||<br />
					pacc'uppannassa manassa||<br />
					nibbidāya||<br />
					virāgāya||<br />
					nirodhāya paṭipanno hoti" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>