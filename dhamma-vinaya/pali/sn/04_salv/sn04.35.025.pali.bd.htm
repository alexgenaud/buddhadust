<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 25. The Buddha teaches Dhamma for letting go of The All through thoroughly known higher knowledge." />
<title>SN 4 35 025: Dutiya Pahana Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga<br />
					35: Saḷāyatana Saɱyutta<br />
					Mūlapaññāsa<br />
					3. Sabba Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p25">Sutta 25</a></h4>

					<h1>Dutiya Pahāna Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.025.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.025.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhave" ti.|| ||</p>

					<p class="f4">Sabbaɱ abhiññā pariññā pahānāya kho bhikkhave dhammaɱ desissāmi,||<br />
					taɱ suṇātha.|| ||</p>

					<p class="f4">Katamo ca bhikkhave sabbaɱ abhiññā pariññā pahānāya dhammo?|| ||</p>

					<p class="f4">Cakkhuɱ bhikkhave abhiññā pariññā pahātabbaɱ,||<br />
					rūpā abhiññā pariññā pahātabbā,||<br />
					cakkhu-viññāṇaɱ abhiññā pariññā pahātabbaɱ,||<br />
					cakkhu-samphasso abhiññā pariññā pahātabbo.|| ||</p>

					<p class="f4">Yam pidaɱ cakkhu-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi abhiññā pariññā pahātabbaɱ.|| ||</p>

					<p class="ctr c">&#9632;</p>

					<p class="f4">Sotaɱ bhikkhave abhiññā pariññā pahātabbaɱ,||<br />
					saddā abhiññā pariññā pahātabbā,||<br />
					sota-viññāṇaɱ abhiññā pariññā pahātabbaɱ,||<br />
					sota-samphasso abhiññā pariññā pahātabbo.|| ||</p>

					<p class="f4">Yam pidaɱ sota-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi abhiññā pariññā pahātabbaɱ.|| ||</p>

					<p class="ctr c">&#9632;</p>

					<p class="f4">Ghānaɱ bhikkhave abhiññā pariññā pahātabbaɱ,||<br />
					ghāndhā abhiññā pariññā pahātabbā,||<br />
					ghāna-viññāṇaɱ abhiññā pariññā pahātabbaɱ,||<br />
					ghāna-samphasso abhiññā pariññā pahātabbo.|| ||</p>

					<p class="f4">Yam pidaɱ ghāna-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi abhiññā pariññā pahātabbaɱ.|| ||</p>

					<p class="ctr c">&#9632;</p>

					<p class="f4">Jivhā abhiññā pariññā pahātabbā,||<br />
					rasā abhiññā pariññā pahātabbā,||<br />
					jivhā-viññāṇaɱ abhiññā pariññā pahātabbaɱ,||<br />
					jivhā-samphasso abhiññā pariññā pahātabbo.|| ||</p>

					<p class="f4">Yam pidaɱ jivhā-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi abhiññā pariññā pahātabbaɱ.|| ||</p>

					<p class="ctr c">&#9632;</p>

					<p class="f4">Kāya bhikkhave abhiññā pariññā pahātabbaɱ,||<br />
					phoṭṭhabbā abhiññā pariññā pahātabbā,||<br />
					kāya-viññāṇaɱ abhiññā pariññā pahātabbaɱ,||<br />
					kāya-samphasso abhiññā pariññā pahātabbo.|| ||</p>

					<p class="f4">Yam pidaɱ kāya-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi abhiññā pariññā pahātabbaɱ.|| ||</p>

					<p class="ctr c">&#9632;</p>
					<p class="f4">Mano abhiññā pariññā pahātabbo,||<br />
					dhammā abhiññā <a id="pg17"><span class="f2 g"><b>[17]</b></span></a>|| pariññā pahātabbā,||<br />
					mano-viññāṇaɱ abhiññā pariññā pahātabbaɱ,||<br />
					mano-samphasso abhiññā pariññā pahātabbo.|| ||</p>

					<p class="f4">Yam pidaɱ mano-samphassa-paccayā uppajjati vedayitaɱ||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā||<br />
					tam pi abhiññā pariññā pahātabbaɱ.|| ||</p>

					<p class="f4">Ayaɱ kho bhikkhave sabbaɱ abhiññā pariññā pahānāya dhammo" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>