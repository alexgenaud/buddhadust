<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §44: Avyakata-samyutta, Sutta 3. The Venerable Sāriputta explains to the Venerable Kotthika that the reason the Buddhas has not made asertions concerning the existence of one who has attained the goal is because any such assertion would limit such a one to existence relative to form, sense experience, perception, own-making and consciousness and that such a one cannot be described by such limited ideas." />
<title>SN 4 44 3: Paṭhama Sāriputta-Koṭṭhika (or Pagata, or Upagata) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					44. Avyākata Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p3">Sutta 3</a></h4>

					<h1>Sāriputta-Koṭṭhika (or Pagata, or Upagata) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg384"><span class="f2 g"><b>[384]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.003.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.003.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.003.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Sāriputto āyasmā ca Mahā Koṭṭhito Bārāṇasiyaṃ viharanti Isipatane Migadāye.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaṃ paṭisallāṇā vuṭṭhito yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmatā Sāriputtena saddhiṃ sammodi.|| ||</p>

					<p class="f4">Sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Mahā Koṭṭhito āyasmantaṃ Sāriputtaṃ etad avoca:|| ||</p>

					<p class="f4">"Kin nu kho āvuso Sāriputta:|| ||</p>

					<p class="f4">Hoti, Tathāgato param maraṇā" ti?|| ||</p>

					<p class="f4">"Avyākataṃ kho etaṃ āvuso, Bhagavatā:|| ||</p>

					<p class="f4">'Hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso:|| ||</p>

					<p class="f4">Na hoti Tathāgato param maraṇā" ti?|| ||</p>

					<p class="f4"><a id="pg385"><span class="f2 g"><b>[385]</b></span></a> "Etam pi kho āvuso, avyākataṃ Bhagavatā:|| ||</p>

					<p class="f4">'Na hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kin nu kho āvuso:|| ||</p>

					<p class="f4">Hoti ca na ca hoti Tathāgato param maraṇā" ti?|| ||</p>

					<p class="f4">"Etam pi kho āvuso, avyākataṃ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā'" ti.|| ||</p>

					<p class="ctr c">&#9632;</p>

					<p class="f4">"Kiṃ pan'āvuso:|| ||</p>

					<p class="f4">N'eva hoti na na hoti Tathāgato param maraṇā" ti"?|| ||</p>

					<p class="f4">"Etam pi kho āvuso, avyākataṃ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā'" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">"Kin nu kho āvuso:|| ||</p>

					<p class="f4">'Hoti Tathāgato param maraṇā' ti,|| ||</p>

					<p class="f4">iti puṭṭho samāno avyākataṃ kho āvuso, etaṃ Bhagavatā:|| ||</p>

					<p class="f4">'Hoti Tathāgato param maraṇā' ti vadesi.|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'Na hoti Tathāgato param maraṇā' ti?|| ||</p>

					<p class="f4">iti puṭṭho samāno avyākataṃ kho āvuso etaṃ, Bhagavatā:|| ||</p>

					<p class="f4">'Na hoti Tathāgato param maraṇā' ti vadesi..|| ||</p>

					<p class="ctr c">&#9632;</p>


					<p class="f4">Kin nu kho āvuso:|| ||</p>

					<p class="f4">'Hoti ca na ca hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataṃ Bhagavatā:|| ||</p>

					<p class="f4">'Hoti ca na ca hoti Tathāgato param maraṇā' ti vadesi,|| ||</p>

					<p class="ctr c">&#9632;</p>

					<p class="f4">Kin nu kho āvuso:|| ||</p>

					<p class="f4">'N'eva hoti na na hoti Tathāgato param maraṇā' ti|| ||</p>

					<p class="f4">iti puṭṭho samāno etampi kho āvuso, avyākataṃ Bhagavatā:|| ||</p>

					<p class="f4">'N'eva hoti na na hoti Tathāgato param maraṇā' ti vadesi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kin nu kho āvuso hetu||<br />
					ko paccayo||<br />
					yena taṃ avyākataṃ Bhagavatā" ti?|| ||</p>

					<p class="f4">"'Hoti Tathāgato param maraṇā' ti kho āvuso,||<br />
					rūpa-gatame taṃ,||<br />
					'na hoti Tathāgato param maraṇā' ti||<br />
					rūpa-gatame taṃ,||<br />
					'hoti ca na ca hoti Tathāgato param maraṇā' ti||<br />
					rūpa-gatame taṃ,||<br />
					'n'eva hoti na na hoti Tathāgato param maraṇā' ti||<br />
					rūpa-gatame taṃ.|| ||</p>

					<p class="ctr c">&#9632;</p>

					<p class="f4">'Hoti Tathāgato param maraṇā' ti kho āvuso,||<br />
					vedanā-gatame taṃ,||<br />
					'na hoti Tathāgato param maraṇā' ti||<br />
					vedanā-gatame taṃ,||<br />
					'hoti ca na ca hoti Tathāgato param maraṇā' ti||<br />
					vedanā-gatame taṃ,||<br />
					'n'eva hoti na na hoti Tathāgato param maraṇā' ti||<br />
					vedanā-gatame taṃ.|| ||</p>

					<p class="ctr c">&#9632;</p>

					<p class="f4">Hoti Tathāgato param maraṇā' ti kho āvuso, saññā-gatame taṃ,||<br />
					'na hoti Tathāgato param maraṇā' ti||<br />
					saññā-gatame taṃ,||<br />
					'hoti ca na ca hoti Tathāgato param maraṇā' ti||<br />
					saññā-gatame taṃ,||<br />
					'n'eva hoti na na hoti Tathāgato param maraṇā' ti||<br />
					saññā-gatame taṃ.|| ||</p>

					<p class="ctr c">&#9632;</p>

					<p class="f4">Hoti Tathāgato param maraṇā' ti kho āvuso, saṅkhāra-gatame taṃ,||<br />
					<a id="pg386"><span class="f2 g"><b>[386]</b></span></a> 'na hoti Tathāgato param maraṇā' ti||<br />
					saṅkhāra-gatame taṃ,||<br />
					'hoti ca na ca hoti Tathāgato param maraṇā' ti||<br />
					saṅkhāra-gatame taṃ,||<br />
					'n'eva hoti na na hoti Tathāgato param maraṇā' ti||<br />
					saṅkhāra-gatame taṃ.|| ||</p>

					<p class="ctr c">&#9632;</p>

					<p class="f4">Hoti Tathāgato param maraṇā' ti kho āvuso, viññāṇa-gatame taṃ,||<br />
					'na hoti Tathāgato param maraṇā' ti||<br />
					viññāṇa-gatame taṃ,||<br />
					'hoti ca na ca hoti Tathāgato param maraṇā' ti||<br />
					viññāṇa-gatame taṃ,||<br />
					'n'eva hoti na na hoti Tathāgato param maraṇā' ti||<br />
					viññāṇa-gatame taṃ.|| ||</p>

					<p class="f4">Ayaṃ kho āvuso, hetu ayaṃ paccayo yena taṃ avyākataṃ Bhagavatā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
