<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 6. The Buddha points out how it is the behavior of the individual and not the prayers of his friends that determines his destiny in the life to come." />
<title>SN 4 42 6: Pacchā-Bhūmaka (or Mataka) Suttaṃ aka Asibandhaka-Putta Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p6">Sutta 6</a></h4>

					<h1>Pacchā-Bhūmaka (or Mataka) Suttaṃ aka Asibandhaka-Putta Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg311"><span class="f2 g"><b>[311]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.006.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.006.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Nāḷandāyaṃ viharati Pāvarikambavane <a id="pg312"><span class="f2 g"><b>[312]</b></span></a> atha kho asibandhaka putto gāmaṇī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Asibandhaka-putto gāmaṇī Bhagavantaṃ etad avoca:|| ||</p>

					<p class="f4">"Brāhmaṇā bhante pacchā-bhumakā||<br />
					kāmaṇḍalukā||<br />
					sevālamālikā||<br />
					udako rohakā||<br />
					aggi-paricārakā||<br />
					te mataṃ kāla-kataṃ uyyāpenti||<br />
					nāma saññāpenti||<br />
					nāma saggaṃ||<br />
					nāma okkāmenti.|| ||</p>

					<p class="f4">Bhagavā pana bhante||<br />
					arahaṃ||<br />
					Sammā Sambuddho||<br />
					pahoti tathā kātuṃ||<br />
					yathā sabbo loko kāyassa bhedā param maraṇā||<br />
					sugatiṃ saggaṃ lokaṃ upapajjeyyā" ti.|| ||</p>

					<p class="f4">"Tena hi gāmaṇi taṃyevettha paṭipucchissāmi,||<br />
					yathā te khameyya tathā naṃ vyākareyyāsi.|| ||</p>

					<p class="f4">Taṃ kim maññasi gāmaṇī?|| ||</p>

					<p class="f4">Idhassa puriso pāṇ-ā-tipātī||<br />
					adinn'ādāyī||<br />
					kāmesu micchā-cārī||<br />
					musā-vādī||<br />
					pisunā-vāco||<br />
					pharusā-vāco||<br />
					sampha-p-palāpī||<br />
					abhijjhālū||<br />
					vyāpanna-citto||<br />
					micchā-diṭṭhiko,||<br />
					tam enaṃ mahā-jana-kāyo saṇgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaṃ puriso kāyassa bhedā param maraṇā||<br />
					sugatiṃ saggaṃ lokaṃ upapajjatu' ti.|| ||</p>

					<p class="f4">Taṃ kim maññasi gāmaṇī?|| ||</p>

					<p class="f4">Api nū so puriso mahato janakāyassa||<br />
					āyā cana-hetu vā||<br />
					thomanahetu vā||<br />
					pañjalikā anuparisakkanahetu vā||<br />
					kāyassa bhedā param maraṇā||<br />
					sugatiṃ saggaṃ lokaṃ upapajjeyyā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Seyyathā pi gāmaṇī,||<br />
					puriso mahatiṃ puthusilaṃ gambhīre||<br />
					udaka-rahade||<br />
					pakkhipeyya,||<br />
					tam enaṃ mahā-jana-kāyo saṇgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ummujja bho puthusile||<br />
					uplava bho <a id="pg313"><span class="f2 g"><b>[313]</b></span></a> puthusile,||<br />
					thalamuplava bho puthusile' ti.|| ||</p>

					<p class="f4">Taṃ kim maññasi gāmaṇi?|| ||</p>

					<p class="f4">Apinu sā puthu-sīlā mahato janakāyassa||<br />
					āyā cana-hetu vā||<br />
					thomanahetu vā||<br />
					pañjalikā anuparisakkanahetu vā||<br />
					ummujjeyya vā||<br />
					uplaveyya vā||<br />
					thalaṃ vā uplaveyyā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Evam eva kho gāmaṇī yo so puriso pāṇ-ā-tipātī||<br />
					adinn'ādāyī||<br />
					kāmesu micchā-cārī||<br />
					musā-vādī||<br />
					pisunā-vāco||<br />
					pharusā-vāco||<br />
					sampha-p-palāpī||<br />
					abhijjhālū||<br />
					vyāpanna-citto||<br />
					micchā-diṭṭhiko,||<br />
					kiñ cāpi taṃ mahā-jana-kāyo saṇgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaṃ puriso kāyassa bhedā param maraṇā||<br />
					sugatiṃ saggaṃ lokaṃ upapajjatu' ti.</p>

					<p class="f4">Atha kho so puriso kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapa-j-jeyya.|| ||</p>

					<p class="f4">Taṃ kim maññasi gāmaṇi?|| ||</p>

					<p class="f4">Idhassa puriso pāṇ-ā-tipātā paṭivirato||<br />
					adinn'ādānā paṭivirato||<br />
					kāmesu micchā-cārā paṭivirato||<br />
					musā-vādā paṭivirato||<br />
					pisunā-vācā paṭivirato||<br />
					pharusā vācā paṭivirato||<br />
					sampha-p-palāpā paṭivirato||<br />
					anabhijjhālū||<br />
					avyāpanna-citto||<br />
					sammā-diṭṭhiko,||<br />
					tam enaṃ mahā-jana-kāyo saṇgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaṃ puriso kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapajjatu' ti.|| ||</p>

					<p class="f4">Taṃ kim maññasi gāmaṇi?|| ||</p>

					<p class="f4">Api nu so puriso mahato janakāyassa||<br />
					āyā cana-hetu vā||<br />
					thomanahetu vā||<br />
					pañjalikā anuparissakkanahetu vā||<br />
					kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapajjeyyā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Seyyathā pi gāmaṇi, puriso sappikumbhaṃ vā||<br />
					telakumbhaṃ vā||<br />
					gambhiraṃ udaka-rahadaṃ||<br />
					ogāhetvā bhindeyya,||<br />
					tatrassa yā||<br />
					sakkharā vā||<br />
					kaṭhalā vā sā adhogāmī assa,||<br />
					yañ ca khvāssa tatra sappi vā||<br />
					telaṃ vā||<br />
					taṃ uddham- <a id="pg314"><span class="f2 g"><b>[314]</b></span></a> gāmī assa,||<br />
					tam enaṃ mahā-jana-kāyo||<br />
					saṇgamma samāgamma āyāceyya||<br />
					thomeyya pañjaliko anuparisakkeyya:|| ||</p>

					<p class="f4">'Osīda bho sappi tela,||<br />
					saṃsīda bho sappi tela||<br />
					adhogaccha bho sappi telā' ti.|| ||</p>

					<p class="f4">Taṃ kim maññasi gāmaṇī?|| ||</p>

					<p class="f4">Api nu taṃ sappi telaṃ mahā janakāyassa||<br />
					āyā cana-hetu vā||<br />
					thomanahetu vā||<br />
					pañjalikā anuparisakkanahetu vā||<br />
					osīdeyya vā||<br />
					saṃsīdeyya vā||<br />
					adho vā gaccheyya" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Evam eva kho gāmaṇi,||<br />
					yo so puriso pāṇ-ā-tipātā paṭivirato||<br />
					adinn'ādānā paṭivirato||<br />
					kāmesu micchā-cārā paṭivirato||<br />
					musā-vādā paṭivirato||<br />
					pisunā-vācā paṭivirato||<br />
					pharusā vācā paṭivirato||<br />
					sampha-p-palāpā paṭivirato||<br />
					anabhijjhālū||<br />
					avyāpanna-citto||<br />
					sammā-diṭṭhiko,||<br />
					kiñ cāpi taṃ mahā-jana-kāyo saṇgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaṃ puriso kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapajjatu" ti,||<br />
					Atha kho so puriso kāyassa bhedā param maraṇā||<br />
					sugatiṃ saggaṃ lokaṃ upapajjeyayyā" ti.|| ||</p>

					<p class="f4">Evaṃ vutte Asibandhaka-putto gāmaṇī Bhagavantaṃ etad avoca:|| ||</p>

					<p class="f4">"Abhikkantaṃ bhante,||<br />
					abhikkantaṃ bhante,||<br />
					seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya||<br />
					mūḷahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
