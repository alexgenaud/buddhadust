<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 6. The Buddha points out how it is the behavior of the individual and not the prayers of his friends that determines his destiny in the life to come." />
<title>SN 4 42 6: Asibaddhaka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya:<br />
					IV. Saḷāyatana Vagga:<br />
					42: Gāmani Saɱyuttaɱ</h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p6">Sutta 6</a></h4>

					<h1>Pacchābhūmaka (or Mataka) Suttaɱ aka Asibandhakaputta Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.006.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.006.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Nālandāyaɱ viharati Pāvarikambavane <a id="pg312"><span class="f2 g"><b>[312]</b></span></a> atha kho asibandhaka putto gāmaṇī yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho asibandhakaputto gāmaṇī Bhagavantaɱ etad avoca:|| ||</p>

					<p class="f4">"Brāhmaṇā bhante pacchābhumakā kāmaṇḍalukā sevālamālikā udako rohakā aggiparicārakā te mataɱ kāla-kataɱ uyyāpenti nāma saññāpenti nāma saggaɱ nāma okkāmenti.|| ||</p>

					<p class="f4">Bhagavā pana bhante arahaɱ Sammā-Sam-Buddho pahoti tathā kātuɱ yathā sabbo loko kāyassa bhedā param maraṇā sugatiɱ saggaɱ lokaɱ upapajjeyyā" ti.|| ||</p>

					<p class="f4">"Tena hi gāmaṇi taɱyevettha paṭipucchissāmi,||<br />
					yathā te khameyya tathā naɱ vyākareyyāsi.|| ||</p>

					<p class="f4">Taɱ kim maññasi gāmaṇī?|| ||</p>

					<p class="f4">Idhassa puriso pāṇāti-pātī||<br />
					adinn'ādāyī||<br />
					kāmesu micchā-cārī||<br />
					musā-vādī||<br />
					pisunā-vāco||<br />
					pharusā-vāco||<br />
					samphappalāpī||<br />
					abhijjhālū||<br />
					vyāpanna-citto||<br />
					micchā-diṭṭhiko,||<br />
					tam enaɱ mahā-jana-kāyo saŋgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaɱ puriso kāyassa bhedā param maraṇā sugatiɱ saggaɱ lokaɱ upapajjatu' ti.|| ||</p>

					<p class="f4">Taɱ kim maññasi gāmaṇī?|| ||</p>

					<p class="f4">Api nū so puriso mahato janakāyassa āyā canahetu vā thomanahetu vā pañjalikā anuparisakkanahetu vā kāyassa bhedā param maraṇā sugatiɱ saggaɱ lokaɱ upapajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Seyyathā pi gāmaṇī,||<br />
					puriso mahatiɱ puthusilaɱ gambhīre udaka-rahade pakkhipeyya,||<br />
					tam enaɱ mahā-jana-kāyo saŋgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ummujja bho puthusile uplava bho <a id="pg313"><span class="f2 g"><b>[313]</b></span></a> puthusile, thalamuplava bho puthusileti.'|| ||</p>

					<p class="f4">Taɱ kim maññasi gāmaṇi?|| ||</p>

					<p class="f4">Apinu sā puthu-sīlā mahato janakāyassa āyā canahetu vā thomanahetu vā pañjalikā anuparisakkanahetu vā ummujjeyya vā uplaveyya vā thalaɱ vā uplaveyyā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Evam eva kho gāmaṇī yo so puriso pāṇāti-pātī||<br />
					adinn'ādāyī||<br />
					kāmesu micchā-cārī||<br />
					musā-vādī||<br />
					pisunā-vāco||<br />
					pharusā-vāco||<br />
					samphappalāpī||<br />
					abhijjhālū||<br />
					vyāpanna-citto||<br />
					micchā-diṭṭhiko,||<br />
					kiñ cāpi taɱ mahā-jana-kāyo saŋgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaɱ puriso kāyassa bhedā param maraṇā sugatiɱ saggaɱ lokaɱ upapajjatu' ti.</p>

					<p class="f4">Atha kho so puriso kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyya.|| ||</p>

					<p class="f4">Taɱ kim maññasi gāmaṇi?|| ||</p>

					<p class="f4">Idhassa puriso pāṇāti-pātā paṭivirato||<br />
					adinn'ādānā paṭivirato||<br />
					kāmesu micchā-cārā paṭivirato||<br />
					musā-vādā paṭivirato||<br />
					pisunā-vācā paṭivirato||<br />
					pharusā vācā paṭivirato||<br />
					samphappalāpā paṭivirato||<br />
					anabhijjhālū||<br />
					avyāpanna-citto||<br />
					sammā-diṭṭhiko,||<br />
					tam enaɱ mahā-jana-kāyo saŋgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaɱ puriso kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatu' ti.|| ||</p>

					<p class="f4">Taɱ kim maññasi gāmaṇi?|| ||</p>

					<p class="f4">Api nu so puriso mahato janakāyassa āyā canahetu vā thomanahetu vā pañjalikā anuparissakkanahetu vā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Seyyathā pi gāmaṇi, puriso sappikumbhaɱ vā telakumbhaɱ vā gambhiraɱ udaka-rahadaɱ ogāhetvā bhindeyya, tatra yāssa.|| ||</p>

					<p class="f4">Sakkharā vā kaṭhalā vā sā adhogāmī.|| ||</p>

					<p class="f4">Assa, yañ ca khvāssa tatra sappi.|| ||</p>

					<p class="f4">Vā telaɱ vā taɱ uddhagāmī <a id="pg314"><span class="f2 g"><b>[314]</b></span></a> assa,||<br />
					tame taɱ mahā-jana-kāyo saŋgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Osīda bho sappi tela,||<br />
					saɱsīda bho sappi tela||<br />
					adhogaccha bho sappi telā' ti.|| ||</p>

					<p class="f4">Taɱ kim maññasi gāmaṇī?|| ||</p>

					<p class="f4">Api nu taɱ sappi telaɱ mahā janakāyassa āyā canahetu vā thomanahetu vā pañjalikā anuparisakkanahetu vā osīdeyya vā saɱsīdeyya vā adho vā gaccheyya" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Evam eva kho gāmaṇi,||<br />
					yo so puriso pāṇāti-pātā paṭivirato||<br />
					adinn'ādānā paṭivirato||<br />
					kāmesu micchā-cārā paṭivirato||<br />
					musā-vādā paṭivirato||<br />
					pisunā-vācā paṭivirato||<br />
					pharusā vācā paṭivirato||<br />
					samphappalāpā paṭivirato||<br />
					anabhijjhālū||<br />
					avyāpanna-citto||<br />
					sammā-diṭṭhiko,||<br />
					kiñ cāpi taɱ mahā-jana-kāyo saŋgamma samāgamma āyāceyya thomeyya pañjaliko anuparisakkeyya:|| ||</p>

					<p class="f4">'Ayaɱ puriso kāyassa bhedā param maraṇā apāyaɱ duggatiɱ vinipātaɱ Nirayaɱ upapajjatu" ti,|| ||</p>

					<p class="f4">atha kho so puriso kāyassa bhedā param maraṇā sugatiɱ saggaɱ lokaɱ upapajjeyayyā" ti.|| ||</p>

					<p class="f4">Evaɱ vutte asibandhakaputto gāmaṇī Bhagavantaɱ etad avoca:|| ||</p>

					<p class="f4">Abhikkantaɱ bhante,||<br />
					abhikkantaɱ bhante,||<br />
					seyyathā pi bhante nikkujjitaɱ vā ukkujjeyya,||<br />
					paṭi-c-channaɱ vā vivareyya||<br />
					mūḷahassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaɱ Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-sanghañ ca,||<br />
					upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
