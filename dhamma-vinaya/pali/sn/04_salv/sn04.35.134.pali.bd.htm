<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 134. The Buddha makes a distinction between the seeker and the Arahant with regard to being careful about guarding the senses." />
<title>SN 4 35 134: Devadaha-Khaṇa Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					4. Devadaha Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p134">Sutta 134</a></h4>

					<h1>Devadaha-Khaṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg124"><span class="f2 g"><b>[124]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.134.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.134.bodh.wp.htm#p1">bodh</a>][<a href="../../../../dhamma-vinaya/ati/sn/04_salv/sn04.35.134.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā sakkesu viharati Devadahaṃ nāma Sakyānaṃ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Nāhaṃ bhikkhave 'sabbesaṃ yeva bhikkhūnaṃ chasu phassāyata- <a id="pg125"><span class="f2 g"><b>[125]</b></span></a> nesu appamādena karaṇīyan ti vadāmi.|| ||</p>

					<p class="f4">Na ca panāhaṃ bhikkhave 'sabbesaṃ yeva bhikkhūnaṃ chasu phass'āyatanesu n-ā-ppamādena karaṇīyan ti vadāmi.|| ||</p>

					<p class="f4">Ye te bhikkhave bhikkhū Arahanto khīṇ'āsavā vusita-vanno kata-karaṇīyā ohita-bhārā anuppatta-sadatthā parikkhiṇa-bhava-saṃyojanā samma-d-aññā vimuttā,||<br />
					tes'āhaṃ bhikkhave bhikkhūnaṃ chasu phass'āyatanesu n-ā-ppamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Kataṃ tesaṃ appamādena,||<br />
					abhabbā te pamajjituṃ.|| ||</p>

					<p class="f4">Ye ca kho te bhikkhave bhikkhū sekhā appattamānasā anuttaraṃ yoga-k-khemaṃ patthayamānā viharanti,||<br />
					tes'āhaṃ bhikkhave bhikkhūnaṃ chasu phass'āyatanesu appamādena karaṇīyanti vadāmi.|| ||</p>

					<p class="f4">Taṃ kissa hetuṃ?|| ||</p>

					<p class="f4">Santi bhikkhave cakkhu-viññeyyā rūpā manoramā pi amanoramā pi,||<br />
					tyāssa phussa phussa cittaṃ na pariyādāya tiṭṭhanti.|| ||</p>

					<p class="f4">Cetaso apariyādānā āraddhaṃ hoti viriyaṃ asallīnaṃ,||<br />
					upaṭṭhitā sati asammuṭṭhā,<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">Imaṃ khv'āhaṃ bhikkhave appamādaphalaṃ sampassamāno tesaṃ bhikkhūnaṃ chasu phass'āyatanesu appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Santi bhikkhave sota-viññeyyā saddā manoramā pi amanoramā pi,||<br />
					tyāssa phussa phussa cittaṃ na pariyādāya tiṭṭhanti.|| ||</p>

					<p class="f4">Cetaso apariyādānā āraddhaṃ hoti viriyaṃ asallīnaṃ,||<br />
					upaṭṭhitā sati asammuṭṭhā,<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">Imaṃ khv'āhaṃ bhikkhave appamādaphalaṃ sampassamāno tesaṃ bhikkhūnaṃ chasu phass'āyatanesu appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Santi bhikkhave ghāna-viññeyyā gandhā manoramā pi amanoramā pi,||<br />
					tyāssa phussa phussa cittaṃ na pariyādāya tiṭṭhanti.|| ||</p>

					<p class="f4">Cetaso apariyādānā āraddhaṃ hoti viriyaṃ asallīnaṃ,||<br />
					upaṭṭhitā sati asammuṭṭhā,<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">Imaṃ khv'āhaṃ bhikkhave appamādaphalaṃ sampassamāno tesaṃ bhikkhūnaṃ chasu phass'āyatanesu appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Santi bhikkhave jivhā-viññeyyā rasā manoramā pi amanoramā pi,||<br />
					tyāssa phussa phussa cittaṃ na pariyādāya tiṭṭhanti.|| ||</p>

					<p class="f4">Cetaso apariyādānā āraddhaṃ hoti viriyaṃ asallīnaṃ,||<br />
					upaṭṭhitā sati asammuṭṭhā,<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">Imaṃ khv'āhaṃ bhikkhave appamādaphalaṃ sampassamāno tesaṃ bhikkhūnaṃ chasu phass'āyatanesu appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Santi bhikkhave kāya-viññeyyā phoṭṭhabbā manoramā pi amanoramā pi,||<br />
					tyāssa phussa phussa cittaṃ na pariyādāya tiṭṭhanti.|| ||</p>

					<p class="f4">Cetaso apariyādānā āraddhaṃ hoti viriyaṃ asallīnaṃ,||<br />
					upaṭṭhitā sati asammuṭṭhā,<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">Imaṃ khv'āhaṃ bhikkhave appamādaphalaṃ sampassamāno tesaṃ bhikkhūnaṃ chasu phass'āyatanesu appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Santi bhikkhave mano-viññeyyā dhammā manoramā pi amanoramā pi,||<br />
					tyāssa phussa phussa cittaṃ na pariyādāya tiṭṭhanti.|| ||</p>

					<p class="f4">Cetaso apariyādānā āraddhaṃ hoti viriyaṃ asallīnaṃ,||<br />
					upaṭṭhitā sati asammuṭṭhā,<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4">Imaṃ khv'āhaṃ bhikkhave appamādaphalaṃ sampassamāno tesaṃ bhikkhūnaṃ chasu phass'āyatanesu appamādena karaṇīyanti vadāmi" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>