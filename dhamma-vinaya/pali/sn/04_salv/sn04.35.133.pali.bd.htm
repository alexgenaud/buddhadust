<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 133. The Elder Udayin teaches by example the respect that should be paid to the Dhamma and Dhamma teachers. He then teaches the different situations where the Arahant will or will not point out pleasure and pain." />
<title>SN 4 35 133: Vera-Haccāni Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					3. Gahapati Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p133">Sutta 133</a></h4>

					<h1>Vera-Haccāni Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg121"><span class="f2 g"><b>[121]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.133.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.133.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.133.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Udāyi Kāmaṇḍāyaṃ viharati||<br />
					Todeyyassa brāhmaṇassa Ambavane.|| ||</p>

					<p class="f4">Atha kho Verahaccāni-gottāya brāhmaṇiyā antevāsī māṇavako yen'āyasmā Udāyi ten'upasaṇkami.|| ||</p>

					<p class="f4">Upasaṇkamitvā āyasmatā Udāyinā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho taṃ māṇavakaṃ āyasmā Udāyī dhammiyā kathāya||<br />
					sandessesi||<br />
					samādapesi||<br />
					samuttejesi||<br />
					sampahaṃsesi.|| ||</p>

					<p class="f4">Atha kho so māṇavako āyasmatā Udāyinā dhammiyā kathāya||<br />
					sanda-s-sito||<br />
					samāda-pito||<br />
					samutte-jito||<br />
					sampahaṃ-sito||<br />
					uṭṭhāy āsanā yena Verahaccāni-gottā brāhmaṇī ten'upasaṇkami.|| ||</p>

					<p class="f4">Upasaṇkamitvā Verahaccāni-gottaṃ brāhmaṇīṃ etad avoca:|| ||</p>

					<p class="f4">"Yagghe bhoti jāneyya samaṇo Udāyī dhammaṃ deseti ādi-kalyāṇaṃ||<br />
					majjhe-kalyāṇaṃ||<br />
					pariyosāna-ka-<a id="pg122"><span class="f2 g"><b>[122]</b></span></a> lyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsetī" ti.|| ||</p>

					<p class="f4">"Tena hi tvaṃ māṇavaka,||<br />
					mama vacanena samaṇaṃ Udāyiṃ nimantehi svātanāya bhattenā" ti.|| ||</p>

					<p class="f4">"Evaṃ bhotī" ti kho so māṇavako Verahaccāni-gottāya brāhmaṇiyā paṭi-s-sutvā yen'āyasmā Udāyi ten'upasaṇkami.|| ||</p>

					<p class="f4">Upasaṇkamitvā āyasmantaṃ Udāyiṃ etad avoca:|| ||</p>

					<p class="f4">"Adhivāsetu kira bhavaṃ Udāyī amhākaṃ ācariyabhariyāya Verahaccāni-gottāya brāhmaṇiyā svātanāya bhattan" ti.|| ||</p>

					<p class="f4">Adhivāsesi kho āyasmā Udāyī tuṇhi-bhāvena.|| ||</p>

					<p class="f4">Atha kho āyasmā Udāyī tassā rattiyā accayena pubbaṇha-samayaṃ nivāsetvā patta-cīvaram ādāya yena Verahaccāni-gottāya brāhmaṇiyā nivesanaṃ ten'upasaṇkami.</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Verahaccāni-gottā brāhmaṇī āyasmantaṃ Udāyiṃ paṇitena khādanīyena bhojanīyena||<br />
					sahatthā||<br />
					santappesi||<br />
					sampavāresi.|| ||</p>

					<p class="f4">Atha kho Verahaccāni-gottā brāhmaṇī āyasmantaṃ Udāyiṃ bhuntāviṃ onita-patta-pāṇiṃ pādukā ārohitvā ucce āsane nisīditvā sīsaṃ oguṇṭhitā āyasmantaṃ Udāyiṃ etad avoca:|| ||</p>

					<p class="f4">"Bhaṇa samaṇa, Dhamman" ti.|| ||</p>

					<p class="f4">"Bhavissati bhagini samayo" ti vatvā uṭṭhāy āsanā pakkami.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Dutiyam pi kho so māṇavako yen'āyasmā Udāyī ten'upasaṇkami.|| ||</p>

					<p class="f4">Upasaṇkamitvā āyasmatā Udāyinā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho taṃ māṇavakaṃ āyasmā Udāyī dhammiyā kathāya||<br />
					sandessesi||<br />
					samādapesi||<br />
					samuttejesi||<br />
					sampahaṃsesi.|| ||</p>

					<p class="f4">Dutiyam pi kho so māṇavako āyasmatā Udāyinā dhammiyā kathāya||<br />
					sanda-s-sito||<br />
					samāda-pito||<br />
					samutte-jito||<br />
					sampahaṃ-sito||<br />
					uṭṭhāy āsanā yena Verahaccāni-gottā brāhmaṇi ten'upasaṇkami.|| ||</p>

					<p class="f4">Upasaṇkamitvā Verahaccāni-gottaṃ brāhmaṇiṃ etad avoca:|| ||</p>

					<p class="f4">"Yagghe bhoti jāneyyāsi,||<br />
					samaṇo Udāyī dhammaṃ deseti ādikalyāṇaṃ||<br />
					majjhe kalyāṇaṃ||<br />
					<a id="pg123"><span class="f2 g"><b>[123]</b></span></a> pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsetī" ti.|| ||</p>

					<p class="f4">"Evam evaṃ pana tvaṃ māṇavaka samaṇassa Udāyissa vaṇṇaṃ bhāsasi,||<br />
					samaṇo pan'Udāyī||<br />
					'Bhaṇa samaṇa Dhamman' ti||<br />
					vutto samāno||<br />
					'Bhavissati bhagini samayo' ti||<br />
					vatvā uṭṭhāy āsanā vihāraṃ pakkanto" ti.|| ||</p>

					<p class="f4">"Tathā hi pana tvaṃ hoti pādukā ārohitvā ucce āsane nisīditvā sīsaṃ oguṇṭhitā etad avoca:||<br />
					'Bhaṇa samaṇa Dhamman' ti,||<br />
					dhamma-garuno hi te bhavanto Dhamma-gāravā" ti.|| ||</p>

					<p class="f4">"Tena hi tvaṃ māṇavaka,||<br />
					mama vacanena samaṇaṃ Udāyiṃ nimantehi svātanāya bhattenā" ti.|| ||</p>

					<p class="f4">"Evaṃ bhotī" ti kho so māṇavako Verahaccāni-gottāya brāhmaṇiyā paṭi-s-sutvā yen'āyasmā Udāyī ten'upasaṇkami.|| ||</p>

					<p class="f4">Upasaṇkamitvā āyasmantaṃ Udāyiṃ etad avoca:|| ||</p>

					<p class="f4">"Adhivāsesi kira bhavaṃ Udāyī amhākaṃ ācariyabhariyāya Verahaccāni-gottāya brāhmaṇiyā svātanāya bhattan" ti.|| ||</p>

					<p class="f4">Adhivāsesi kho āyasmā Udāyī tuṇhī-bhāvena.|| ||</p>

					<p class="f4">Atha kho āyasmā Udāyī tassā rattiyā accayena pubbaṇha-samayaṃ nivāsetvā patta-cīvaram ādāya yena Verahaccāni-gottāya brāhmaṇiyā nivesanaṃ ten'upasaṇkami.|| ||</p>

					<p class="f4">Upasaṇkamitvā paññatte āsane nisīdi.|| ||</p>

					<p class="f4">Atha kho Verahaccāni-gottā brāhmaṇī āyasmantaṃ Udāyiṃ paṇītena khādanīyena bhojanīyena||<br />
					sahatthā||<br />
					santappesi,||<br />
					sampavāresi.|| ||</p>

					<p class="f4">Atha kho Verahaccāni-gottā brāhmaṇī āyasmantaṃ Udāyiṃ bhuttāviṃ onita-patta-pāṇiṃ pādukā oruhitvā nīce āsane nisīditvā sīsaṃ vivaritvā āyasmantaṃ Udāyiṃ etad avoca:|| ||</p>

					<p class="f4">"Kismin nu kho bhante,||<br />
					sati Arahanto sukha-dukkhaṃ paññāpenti?|| ||</p>

					<p class="f4">Kismiṃ asati Arahanto sukha-dukkhaṃ na paññā-pentī" ti?|| ||</p>

					<p class="f4">"Cakkhusmiṃ kho bhagini sati Arahanto sukha-dukkhaṃ paññāpenti,||<br />
					cakkhusmiṃ asati Arahanto sukha-dukkhaṃ <a id="pg124"><span class="f2 g"><b>[124]</b></span></a> na paññāpenti.|| ||</p>

					<p class="ctr c">&#9632;</p>

					<p class="f4">Sotasmiṃ kho bhagini sati Arahanto sukha-dukkhaṃ paññāpenti,||<br />
					sotasmiṃ asati Arahanto sukha-dukkhaṃ na paññāpenti.|| ||</p>

					<p class="ctr c">&#9632;</p>

					<p class="f4">Ghānasmiṃ kho bhagini sati arahato sukha-dukkhaṃ paññāpenti,||<br />
					ghānasmiṃ asati arahato sukha-dukkhaṃ na paññāpenti.|| ||</p>

					<p class="ctr c">&#9632;</p>

					<p class="f4">Jivhāsmiṃ kho bhagini sati arahato sukha-dukkhaṃ paññāpenti,||<br />
					jivhāsmiṃ asati arahato sukha-dukkhaṃ na paññāpenti.|| ||</p>

					<p class="ctr c">&#9632;</p>

					<p class="f4">Kāyasmiṃ kho bhagini sati Arahanto sukha-dukkhaṃ paññāpenti, kāyasmiṃ asati Arahanto sukha-dukkhaṃ na paññāpenti.|| ||</p>

					<p class="ctr c">&#9632;</p>

					<p class="f4">Manasmiṃ kho bhagini sati Arahanto sukha-dukkhaṃ paññāpenti,||<br />
					manasmiṃ asati Arahanto sukha-dukkhaṃ na paññā-pentī" ti.|| ||</p>

					<p class="f4">Evaṃ vutte Verahaccāni-gottā brāhmaṇi āyasmantaṃ Udāyiṃ etad avoca:|| ||</p>

					<p class="f4">"Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaṃ ayyena Udāyinā aneka-pariyāyena dhammo pakāsito,||<br />
					es'āhaṃ ayya Udāyi taṃ Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsikaṃ maṃ ayyo Udāyi dhāretu ajja-t-agge pāṇupetaṃ saraṇaṃ gatanti" ti.|| ||</p>

					<p class="ctr">Gahapati Vagga Terasama.</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>