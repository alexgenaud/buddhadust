<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 200. The Buddha teaches that by following high view (samma ditthi) one naturally drifts towards and ends up in Nibbāna in the same way that a log in the Ganghes, if it avoids all the obstacles, will drift towards and end up in the ocean." />
<title>SN 4 35 200: Paṭhama Dāru-k-Khandh'Opama Suttaɱ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					4. Saḷāyatana Vagga<br />
					35. Saḷāyatana Saɱyutta<br />
					&sect; IV: Paññāsaka Catuttha<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p200">Sutta 200</a></h4>

					<h1>Paṭhama Dāru-k-Khandh'Opama Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg179"><span class="f2 g"><b>[179]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.200.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.200.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.241.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Gaṇgāya nadiyā tīre.|| ||</p>

					<p class="f4">Addasā kho Bhagavā mahantaɱ dāru-k-khandhaɱ Gaŋgāya nadiyā sotena vuyhamānaɱ,||<br />
					disvāna bhikkhū āmantesi:|| ||</p>

					<p class="f4">"Passatha no tumhe bhikkhave amuɱ mahantaɱ dāru-k-khandhaɱ Gaŋgāya nadiyā sotena vuyhamānan" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">"Sace kho bhikkhave dāru-k-khandho na orimaɱ tīraɱ upagacchati,||<br />
					na pārimaɱ tīraɱ upagacchati,||<br />
					na majjhe saɱsīdissati,||<br />
					na thale ussīdissati||<br />
					na manussa-g-gāho bhavissati,||<br />
					na amanussa-g-gāho bhavissati,||<br />
					na āvaṭṭa-g-gāho bhavissati,||<br />
					na antopūti bhavissati:||<br />
					evaɱ hi so bhikkhave dāru-k-khandho||<br />
					samudda-ninno bhavissati,||<br />
					samudda-poṇo||<br />
					samudda-pabhāro.|| ||</p>

					<p class="f4">Taɱ kissa hetu?|| ||</p>

					<p class="f4">Samudda-ninno bhikkhave, Gaŋgāya nadiyā soto,||<br />
					samudda-poṇo,||<br />
					samudda-pabbhāro.|| ||</p>

					<p class="f4">Evam eva kho bhikkhave sace tumhe pi||<br />
					na orimaɱ tīraɱ upagacchatha||<br />
					na pārimaɱ tīraɱ upagacchatha||<br />
					na majjhe saɱsīdissatha,||<br />
					na thale ussīdissatha,||<br />
					na manussa-g-gāhā hessatha||<br />
					na amanussa-g-gāhā hessatha,||<br />
					na āvaṭṭa-g-gāhā hessatha,||<br />
					na antopūti bhavissatha.|| ||</p>

					<p class="f4">Evaɱ <a id="pg180"><span class="f2 g"><b>[180]</b></span></a> tumhe bhikkhave Nibbāna-ninnā bhavissatha,||<br />
					Nibbāna-poṇā||<br />
					Nibbāna-pabbhārā.|| ||</p>

					<p class="f4">Taɱ kissa hetu?|| ||</p>

					<p class="f4">Nibbāna-ninnā bhikkhave sammā-diṭṭhi,||<br />
					Nibbāna-poṇā,||<br />
					Nibbāna-pabbhārā" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Evaɱ vutte aññataro bhikkhu Bhagavantaɱ etad avoca:|| ||</p>

					<p class="f4">"Kin nu kho bhante orimaɱ-tīraɱ?|| ||</p>

					<p class="f4">Kiɱ pārimaɱ-tīraɱ?|| ||</p>

					<p class="f4">Ko majjhe saɱsādo?|| ||</p>

					<p class="f4">Ko thale ussādo?|| ||</p>

					<p class="f4">Ko manussa-g-gāho?|| ||</p>

					<p class="f4">Ko amanussa-g-gāho?|| ||</p>

					<p class="f4">Ko āvaṭṭa-g-gāho?|| ||</p>

					<p class="f4">Ko antopūti-bhāvo" ti?|| ||</p>

					<p class="f4">"'Orimaɱtīran' ti kho bhikkhu,||<br />
					chann'etaɱ ajjhattikānaɱ āyatanānaɱ adhivacanaɱ.|| ||</p>

					<p class="f4">'Pārimaɱ-tīran' ti kho bhikkhu||<br />
					chann'etaɱ bāhirānaɱ āyatanānaɱ adhivacanaɱ.|| ||</p>

					<p class="f4">'Majjhe saɱsādo' ti kho bhikkhu,||<br />
					nandi-rāgassetaɱ adhivacanaɱ.|| ||</p>

					<p class="f4">'Thale ussādo' ti kho bhikkhu||<br />
					asmimānassetaɱ adhivacanaɱ.|| ||</p>

					<p class="f4">Katamo ca bhikkhu manussa-g-gāho?|| ||</p>

					<p class="f4">Idha bhikkhu gihīhi saɱsaṭṭho viharati||<br />
					sahanandi||<br />
					saha-sokī||<br />
					sukhitesu||<br />
					sukhito||<br />
					dukkhitesu||<br />
					dukkhito uppannesu||<br />
					kicca karaṇīyesu||<br />
					attanā tesu yogaɱ āpajjati,||<br />
					ayaɱ vuccati bhikkhu,||<br />
					manussa-g-gāho.|| ||</p>

					<p class="f4">Katamo ca bhikkhu, a-manussa-g-gāho?|| ||</p>

					<p class="f4">Idha bhikkhu ekacco aññataraɱ deva-nikāyaɱ paṇidhāya Brahma-cariyaɱ carati:|| ||</p>

					<p class="f4">'Imināhaɱ sīlena vā||<br />
					vatena vā||<br />
					tapena vā||<br />
					brahma-cariyena vā||<br />
					devo vā||<br />
					bhavissāmī deva-ñ-ñataro vā' ti.|| ||</p>

					<p class="f4">Ayaɱ vuccati bhikkhū a-manussa-g-gāho.|| ||</p>

					<p class="f4">'Āvaṭṭagāho' ti kho bhikkhu,||<br />
					pañcann'etaɱ kāma-guṇānaɱ adhivacanaɱ.|| ||</p>

					<p class="f4">Katamo ca bhikkhu antopūti-bhāvo?|| ||</p>

					<p class="f4">Idha bhikkhu ekacco du-s-sīlo hoti||<br />
					pāpa-dhammo asuci||<br />
					saŋkassarasamā-cāro||<br />
					paṭi-c-channa-kammanto||<br />
					assamaṇo samaṇa-paṭiñño||<br />
					<a id="pg181"><span class="f2 g"><b>[181]</b></span></a> abrahma-cārī brahma-cārīpaṭiñño||<br />
					antopūti avassuto kasambu-jāto.|| ||</p>

					<p class="f4">Ayaɱ vuccati bhikkhu, antopūti-bhāvo" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tena kho pana samayena Nando gopālako Bhagavato avidūre ṭhito hoti.|| ||</p>

					<p class="f4">Atha kho Nando gopālako Bhagavantaɱ etad avoca:|| ||</p>

					<p class="f4">"Ahaɱ kho bhante na orimaɱ-tīraɱ upagacchāmi,||<br />
					na pārimaɱ-tīraɱ upagacchāmi,||<br />
					na majjhe saɱsīdissāmi,||<br />
					na thale ussīdissāmi,||<br />
					na manussa-g-gāho gahi'ssati,||<br />
					na amanussaggaho gahi'ssati,||<br />
					na āvaṭṭa-g-gāho gahi'ssati,||<br />
					na antopūti bhavissāmi;||<br />
					labheyyāhaɱ bhante Bhagavato santike pabbajjaɱ||<br />
					labheyyaɱ upasampadan" ti.|| ||</p>

					<p class="f4">"Tena hi tvaɱ Nanda,||<br />
					sāmikānaɱ gāvo nīyyādehī" ti.|| ||</p>

					<p class="f4">"Gamissanti bhante gāvo vacchagiddhiniyo" ti.|| ||</p>

					<p class="f4">"Nīyyādehve tvaɱ Nanda,||<br />
					sāmikānaɱ gāvo" ti.|| ||</p>

					<p class="ctr c">&#9632;</p>

					<p class="f4">Atha kho Nando gopālako sāmikānaɱ gāvo niyyādetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ etad avoca:|| ||</p>

					<p class="f4">"Niyyāditā bhante sāmikānaɱ gāvo,||<br />
					labheyayyāhaɱ bhante Bhagavato santike pabbajjaɱ||<br />
					labheyyaɱ upasampadan" ti.|| ||</p>

					<p class="f4">Alattha kho Nando gopālako Bhagavato santike pabbajjaɱ,||<br />
					alatthupasampadaɱ;||<br />
					acir'ūpasampanno ca pan'āyasmā Nandoeko vūpakaṭṭho||<br />
					appamatto||<br />
					ātāpī||<br />
					pahit'atto||<br />
					viharanto||<br />
					na cirass'eva yass'atthāya kula-puttā samma-d-eva agārasmā anagāriyaɱ pabbajanti||<br />
					tad anuttaraɱ Brahma-cariyaɱ-pariyosānaɱ||<br />
					diṭṭhe'va dhamme sayaɱ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā' tī abbhaññāsi.|| ||</p>

					<p class="f4">Aññataro ca pan'āyasmā Nando arahataɱ ahosī.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>