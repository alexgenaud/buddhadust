<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 41, Sutta 4. Bhikkhu Mahaka performs two works of magic power." />
<title>SN 4 41 4: Mahaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					41. Citta Saṃyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_41_cittasamyutta.htm#p4">Sutta 4</a></h4>

					<h1>Mahaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg288"><span class="f2 g"><b>[288]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.41.004.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.41.004.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ sambahulā therā bhikkhu Macchikāsaṇḍe viharati ambāṭakavane.|| ||</p>

					<p class="f4"><a id="pg289"><span class="f2 g"><b>[289]</b></span></a> Atha kho Citto gahapati yena therā bhikkhu ten'upasaṅkami|| ||</p>

					<p class="f4">Upasaṅkamitvā there bhikkhu abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati||<br />
					there bhikkhū etad avoca:|| ||</p>

					<p class="f4">"Adhivāsentu me bhante therā svātanāya bhattan" ti.|| ||</p>

					<p class="f4">Adhivāsesuṃ ca kho therā bhikkhu tuṇhī-bhāvena.|| ||</p>

					<p class="f4">Atha kho Citto gahapati therānaṃ bhikkhūnaṃ adhivāsanaṃ viditvā uṭṭhāy āsanā there bhikkhū abhivādetvā padakkhiṇaṃ katvā pakkāmi.|| ||</p>

					<p class="f4">Atha kho therā bhikkhu tassā rattiyā accayena pubbanha-samayaṃ nivāsetvā patta-cīvaram ādāya yena Cittassa gahapatino nivesanaṃ ten'upasaṅkamiṃsu.|| ||</p>

					<p class="f4">Upasaṅkamitvā paññatte āsane nisīdiṃsu.|| ||</p>

					<p class="f4">Atha kho Citto gahapati there bhikkhū paṇītena sappipāyāsena sahatthā santappesi sampavāresi.|| ||</p>

					<p class="f4">Atha kho therā bhikkhū bhuttāvino onīta-patta-pāṇino uṭṭhāy āsanā pakkamiṃsu.|| ||</p>

					<p class="f4">Citto pi kho gahapati sesakaṃ vissajjethā ti vatvā there bhikkhū piṭṭhito piṭṭhito anubandhi.|| ||</p>

					<p class="f4">Tena kho pana samayena uṇhaṃ hoti kuṭṭhitaṃ,||<br />
					te ca therā bhikkhu paceliyamānena maññe kāyena gacchanti||<br />
					yathā taṃ bhojanaṃ bhuttāvino.|| ||</p>

					<p class="f4">Tena kho pana samayen'āyasmā Mahako tasmiṃ bhikkhu-saṅghe sabbanavako hoti.|| ||</p>

					<p class="f4">Atha kho āyasmā Mahako āyasmantaṃ Theraṃ etad avoca:|| ||</p>

					<p class="f4">"Sādhu khvassa bhante Thera||<br />
					yaṃ sītako ca vāto vāyeyya,||<br />
					abbhasamvilāpo ca assa,||<br />
					devo ca ekam ekaṃ phusāyeyyā" ti.|| ||</p>

					<p class="f4">"Sādhu khvassa āvuso Mahaka||<br />
					yaṃ sītako ca vāto vāyeyya,||<br />
					abbhasamvilāpo ca assa||<br />
					devo ca ekam ekaṃ phusāyeyyā" ti.|| ||</p>

					<p class="f4">Atha kho āyasmā Mahako tathā-rūpaṃ iddhābhisaṅ- <a id="pg290"><span class="f2 g"><b>[290]</b></span></a> khāraṃ abhisaṅkhāsi||<br />
					yathā sītako ca vāto vāyi||<br />
					abbhasamvilāpo ca assa,||<br />
					devo ca ekam ekaṃ phusi.|| ||</p>

					<p class="f4">Atha kho Cittassa gahapatissa etad ahosi:|| ||</p>

					<p class="f4">"Yo kho imasmiṃ bhikkhu-saṅghe sabbanavako bhikkhu,||<br />
					tassa yam eva-rūpo iddhānubhāvo" ti.|| ||</p>

					<p class="f4">Atha kho āyasmā Mahako ārāmaṃ sampāpuṇitvā āyasmantaṃ Theraṃ etad avoca:|| ||</p>

					<p class="f4">"Alam ettāvatā bhante therā" ti.|| ||</p>

					<p class="f4">"Alam ettāvat'āvuso Mahaka,||<br />
					katam ettāvat'āvuso Mahaka,||<br />
					pujitam ettāvat'āvuso Mahakā" ti.|| ||</p>

					<p class="f4">Atha kho therā bhikkhū yathāvihāraṃ agamaṃsu.|| ||</p>

					<p class="f4">Āyasmā pi kho Mahako sakaṃ vihāraṃ agamāsi.|| ||</p>

					<p class="f4">Atha kho Citto gahapati yen'āyasmā Mahako ten'upasaṅkami.|| ||</p>

					<p class="f4">Upasaṅkamitvā āyasmantaṃ Mahakaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Citto gahapati āyasmantaṃ Mahakaṃ etad avoca:|| ||</p>

					<p class="f4">"Sādhu me bhante ayyo Mahako uttari-manussa-dhammā iddhi-pāṭihāriyaṃ dassetu" ti.|| ||</p>

					<p class="f4">"Tena hi tvaṃ gahapati āḷinde uttarā-saṅgaṃ paññā-petvā tiṇakalāpaṃ okāsehī" ti.|| ||</p>

					<p class="f4">"Evaṃ bhante" ti||<br />
					kho Citto gahapati āyasmato Mahakassa paṭi-s-sutvā āḷinde uttarā-saṅgaṃ paññā-petvā tiṇakalāpaṃ okāsesi.|| ||</p>

					<p class="f4">Atha kho āyasmā Mahako vihāraṃ pavisitvā sūcighaṭikaṃ datvā tathā-rūpaṃ iddhābhisaṅkhāraṃ abhisaṅkhāri,||<br />
					yathā tāḷacchiggaḷena ca aggaḷantarikāya ca acci ni-k-khamitvā tiṇāni jhāpesi,||<br />
					uttarā-saṅgaṃ na jhāpesi.|| ||</p>

					<p class="f4">Atha kho Citto gahapati uttarā-saṅgaṃ papphoṭetvā saṃviggo loma-haṭṭha-jāto eka-m-antaṃ aṭṭhāsi.|| ||</p>

					<p class="f4">Atha kho āyasmā Mahako vihārā ni-k-khamitvā Cittaṃ gahapatiṃ etad avoca:|| ||</p>

					<p class="f4">"Alam ettāvatā gahapatī" ti.|| ||</p>

					<p class="f4"><a id="pg291"><span class="f2 g"><b>[291]</b></span></a> "Alam ettāvatā bhante Mahaka,||<br />
					katam ettāvatā bhante Mahaka,||<br />
					pūjitam ettāvatā bhante Mahaka,||<br />
					abhiramatu bhante ayyo Mahako Macchikāsaṇḍe,||<br />
					ramaṇīyaṃ Ambāṭakavanaṃ,||<br />
					ahaṃ ayyassa Mahakassa ussukkaṃ kirissāmi cīvara -||<br />
					piṇḍa-pāta -||<br />
					sen'āsana -||<br />
					gilāna-paccaya -||<br />
					bhesajja-parikkhārānan" ti.|| ||</p>

					<p class="f4">"Kalyāṇaṃ vuccati gahapatī" ti.|| ||</p>

					<p class="f4">Atha kho āyasmā Mahako sen'āsanaṃ saṃsāmetvā patta-cīvaraṃ ādāya Macchikāsaṇḍamhā pakkāmi,||<br />
					yaṃ Macchikāsaṇḍamhā pakkāmi||<br />
					tathā pakkantova ahosi,||<br />
					na puna paccāgañchīti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>