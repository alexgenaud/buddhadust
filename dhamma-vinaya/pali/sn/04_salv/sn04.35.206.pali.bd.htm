<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 206. The Buddha teaches a simile for the control of the six senses by way of contrasting the result of tying each of six different animals with six different tastes when they are each tied to the others versus when they are each tied to a central stake." />
<title>SN 4 35 206: Chappanaka Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsa Catutthaɱ<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p206">Sutta 206</a></h4>

					<h1>Chappāṇaka Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg198"><span class="f2 g"><b>[198]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.206.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.206.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.247.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Seyyathā pi, bhikkhave, puriso||<br />
					arugatto pakka-gatto||<br />
					saravanaɱ paviseyya,||<br />
					tassa kusakaṇṭakā c'eva pāde vijejhayyuɱ,||<br />
					arapakkāni gattāni vilikkheyyuɱ.|| ||</p>

					<p class="f4">Evaɱ hi so bhikkhave puriso bhiyyo somattāya tato nidānaɱ dukkhaɱ domanassaɱ paṭisaŋvediyetha.|| ||</p>

					<p class="f4">Evam eva kho bhikkhave idh'ekacco bhikkhu gāmagato vā||<br />
					araññagato vā||<br />
					labhati cattāraɱ:|| ||</p>

					<p class="f4">'Ayañ ca so āyasmā evaɱ-kārī evaɱ samā-cāro asuci gāmakaṇṭako' ti.|| ||</p>

					<p class="f4">'Taɱ kaṇṭako' tī||<br />
					viditvā saɱvaro ca asaɱvaro ca veditabbo.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathañ ca bhikkhave asaɱvaro hoti?|| ||</p>

					<p class="f4">Idha bhikkhave bhikkhu cakkhunā rūpaɱ disvā piyarūpe rūpe adhimuccati,||<br />
					appiyarūpe rūpe vyāpajjati,||<br />
					anupaṭṭhitakāyasati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Sotena saddaɱ sutvā piyarūpe sadde adhimuccati,||<br />
					appiyarūpe sadde vyāpajjati,||<br />
					anupaṭṭhitakāyasati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Ghānena gandhaɱ ghāyitvā piyarūpe gandhe adhimuccati,||<br />
					appiyarūpe gandhe vyāpajjati,||<br />
					anupaṭṭhitakāyasati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Jivhāya rasaɱ sāyitvā piyarūpe rase adhimuccati,||<br />
					appiyarūpe rase vyāpajjati,||<br />
					anupaṭṭhitakāyasati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Kāyena phoṭṭhabbaɱ phusitvā piyarūpe phoṭṭhabbe adhimuccati,||<br />
					appiyarūpe phoṭṭhabbe khyāpajjati,||<br />
					anupaṭṭhitakāyasati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Manasā dhammaɱ viññāya piyarūpe dhamme adhimuccati,||<br />
					appiyarūpe dhamme vyāpajjati,||<br />
					anupaṭṭhitakāyasati ca viharati parittacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Evaɱ kho bhikkhave asaɱvaro hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Seyyathā pi, bhikkhave, puriso chappāṇake gahetvā nānā visaye nānāgocare daḷhāya bandheyya:|| ||</p>

					<p class="f4">Ahiɱ gahetvā daḷhāya rajjuyā bandheyya,||<br />
					suɱsuMāraɱ gahetvā daḷhāya rajjuyā bandheyya,||<br />
					pakkhiɱ gahetvā daḷhāya rajjuyā bandhayya,||<br />
					kukkuraɱ gahetvā daḷhāya rajjuyā <a id="pg199"><span class="f2 g"><b>[199]</b></span></a> bandheyya,||<br />
					sigālaɱ gahetvā daḷhāya rajjuyā bandheyya,||<br />
					makkaṭaɱ gahetvā daḷhāya rajjuyā bandheyya.|| ||</p>

					<p class="f4">Daḷhāya rajjuyā bandhitvā majjhe gaṇaṭhiɱ karitvā ossajjeyya,||<br />
					atha kho te bhikkhave chappāṇakā nānā visayā nānā gocarā sakaɱ sakaɱ gocaravisayaɱ āviñjeyyuɱ,|| ||</p>

					<p class="f4">Ahi āviñjeyya vammikaɱ pavekkhāmīti,||<br />
					suɱsumāro āviñjeyya udakaɱ pavekkhāmīti,||<br />
					pakkhi āviñjeyya ākāsaɱ ḍessāmīti,||<br />
					kukkuro āviñjeyya gāmaɱ pavekkhāmīti,||<br />
					sigālo āviñjeyya sīvathikaɱ pavekkhāmīti,||<br />
					makkaṭo āviñjeyya vanaɱ pavekkhāmīti.|| ||</p>

					<p class="f4">Yadā kho te bhikkhave chappāṇakā jhattā assu kilantā,||<br />
					atha yo n'esaɱ pāṇako.|| ||</p>

					<p class="f4">Balavataro assa,||<br />
					tassa te anuppavatteyyuɱ,||<br />
					anuvidhāyeyyuɱ vasaɱ gaccheyyuɱ.|| ||</p>

					<p class="f4">Evam eva kho bhikkhave yassa kassaci bhikkhuno kāyagatā-sati abhāvitā abahulī-katā,||<br />
					taɱ cakkhu āviñjati manāpikesu rūpesu,||<br />
					amanāpikassa rūpā paṭikkulā honti,||<br />
					sotaɱ āviñjati manāpikesu saddesu,||<br />
					amanāpikassa saddā paṭikkulā honti,||<br />
					ghānaɱ āviñjati manāpikesu gandhesu,||<br />
					amanāpikassa gandhā paṭikkulā honti,||<br />
					jivhā āviñjati manāpikesu rasesu,||<br />
					amanāpikassa rasā paṭikkulā honti,||<br />
					kāyo āviñjati manāpikesu phoṭṭhabbesu,||<br />
					amanāpikassa phoṭṭhabbā paṭikkulā honti,||<br />
					mano āviñjati manāpikesu dhammesu,||<br />
					amanāpikassa dhammā paṭikkulā honti.|| ||</p>

					<p class="f4">Evaɱ kho bhikkhave asaɱvaro hoti.|| ||</p>

					<p class="f4">Idha bhikkhave bhikkhu cakkhunā rūpaɱ disvā piyarūpe rūpe nādhi-muccati,||<br />
					appiyarūpe rūpe na khyāpajjati,||<br />
					upaṭṭhitakāyasati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Sotena saddaɱ sutvā piyarūpe sadde nādhi-muccati,||<br />
					appiyarūpe sadde na vyāpajjati,||<br />
					upaṭṭhitakāyasati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Ghānena gandhaɱ ghāyitvā piyarūpe gandhe nādhi-muccati,||<br />
					appiyarūpe gandhe na vyāpajjati,||<br />
					upaṭṭhitakāyasati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Jivhāya rasaɱ sāyitvā piyarūpe rase nādhi-muccati,||<br />
					appiyarūpe rase na vyāpajjati,||<br />
					upaṭṭhitakāyasati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Kāyena phoṭṭhabbaɱ phusitvā piyarūpe phoṭṭhabbe nādhi-muccati,||<br />
					appiyarūpe phoṭṭhabbe na vyāpajjati,||<br />
					upaṭṭhitakāyasati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Manasā dhammaɱ viññāya piyarūpe dhamme nādhi-muccati,||<br />
					appiyarūpe dhamme na vyāpajjati,||<br />
					upaṭṭhitakāyasati ca viharati appamāṇacetaso,||<br />
					tañ ca ceto-vimuttiɱ paññā-vimuttiɱ yathā-bhūtaɱ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Evaɱ kho bhikkhave saɱvaro hoti.|| ||</p>

					<p class="f4">Seyyathā pi, bhikkhave, puriso chappāṇake gahetvā nānā visaye nānāgocare daḷhāya bandheyya:|| ||</p>

					<p class="f4">Ahiɱ gahetvā daḷhāya rajjuyā bandheyya,||<br />
					suɱsuMāraɱ gahetvā daḷhāya rajjuyā bandheyya,||<br />
					pakkhiɱ gahetvā daḷhāya rajjuyā bandhayya,||<br />
					kukkuraɱ gahetvā daḷhāya rajjuyā bandheyya,||<br />
					sigālaɱ gahetvā daḷhāya rajjuyā bandheyya,||<br />
					makkaṭaɱ gahetvā daḷhāya rajjuyā bandheyya.||<br />
					daḷhāya rajjuyā bandhitvā daḷhe khīle vā thamhe vā upanibandheyya.|| ||</p>

					<p class="f4">Atha kho te bhikkhave chappāṇakā||<br />
					nānā visayā||<br />
					nānā gocarā||<br />
					sakaɱ sakaɱ gocaravisayaɱ āviñjeyyuɱ;||<br />
					ahi āviñjeyya vammikaɱ pavekkhāmīti,||<br />
					suɱsumāro āviñjeyya udakaɱ pavekkhāmīti,||<br />
					pakkhi āviñjeyya ākāsaɱ ḍessāmīti,||<br />
					kukkuro āviñjeyya gāmaɱ pavekkhāmīti,||<br />
					sigālo āviñjeyya sīvathikaɱ pavekkhāmīti,||<br />
					makkaṭo āviñjeyya vanaɱ pavekkhāmīti.|| ||</p>

					<p class="f4">Yadā kho pana te bhikkhave chappāṇakā jhattā assu kilantā,||<br />
					atha tam eva khīlaɱ vā thamhaɱ vā upatiṭṭheyyuɱ,||<br />
					upanisīdeyyuɱ,||<br />
					upa-ni-pajjeyyuɱ,||<br />
					vasaɱ gaccheyyuɱ.|| ||</p>

					<p class="f4">Evam eva kho bhikkhave yassa kassaci bhikkhuno kāyagatā-sati bhāvitā bahulī-katā,||<br />
					taɱ cakkhu nāviñjati manāpikesu rūpesu,||<br />
					amanāpikassa rūpāni na-p-paṭikkulā honti;||<br />
					sotaɱ nāviñjati manāpikesu saddesu,||<br />
					amanāpikassa saddāni na-p-paṭikkulā honti,||<br />
					ghānaɱ nāviñjati manāpikesu gandhesu,||<br />
					amanāpikassa gandhā na-p-paṭikkulā honti,||<br />
					jivhā nāviñjati manāpikesu rasesu,||<br />
					manāpikassa rasā na-p-paṭikkulā honti,||<br />
					kāyo nāviñjati manāpikesu phoṭṭhabbesu,||<br />
					amanāpikassa phoṭṭhabbā na-p-paṭikkulā honti,||<br />
					mano nāviñjati manāpikesu dhammesu,||<br />
					amanāpikassa dhammā na-p-paṭikkulā honti.|| ||</p>

					<p class="f4">Evaɱ kho bhikkhave saɱvaro hoti.|| ||</p>

					<p class="f4">Daḷhe khīle vā thamhe vā.|| ||</p>

					<p class="f4">Ti kho bhikkhave kāyagatā-satiyā etaɱ adhivacanaɱ,||<br />
					tasmāt iha bhikkhave evaɱ sikkhitabbaɱ:|| ||</p>

					<p class="f4">'Kāyagatā no sati bhāvitā bhavissati bahulī-katā yānī-katā vatthu-katā anuṭṭhitā paricitā susamāraddhā' ti,||<br />
					evaɱ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
