<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 206. The Buddha teaches a simile for the control of the six senses by way of contrasting the result of tying each of six different animals with six different tastes when they are each tied to the others versus when they are each tied to a central stake." />
<title>SN 4 35 206: Cha-p-Pāṇaka Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; IV: Paññāsaka Catuttha<br />
					4. Āsīvisa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p206">Sutta 206</a></h4>

					<h1>Cha-p-Pāṇaka Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg198"><span class="f2 g"><b>[198]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.206.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.206.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.247.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Seyyathā pi, bhikkhave, puriso||<br />
					arugatto pakka-gatto||<br />
					saravanaṃ paviseyya,||<br />
					tassa kusakaṇṭakā c'eva pāde vijejhayyuṃ,||<br />
					arapakkāni gattāni vilikkheyyuṃ.|| ||</p>

					<p class="f4">Evaṃ hi so bhikkhave puriso bhiyyo somattāya tato nidānaṃ dukkhaṃ domanassaṃ paṭisaṃvediyetha.|| ||</p>

					<p class="f4">Evam eva kho bhikkhave idh'ekacco bhikkhu gāmagato vā||<br />
					arañña-gato vā||<br />
					labhati cattāraṃ:|| ||</p>

					<p class="f4">'Ayañ ca so āyasmā evaṃ-kārī evaṃ samā-cāro asuci gāmakaṇṭako' ti.|| ||</p>

					<p class="f4">'Taṃ kaṇṭako' tī||<br />
					viditvā saṃvaro ca asaṃvaro ca veditabbo.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave asaṃvaro hoti?|| ||</p>

					<p class="f4">Idha bhikkhave bhikkhu cakkhunā rūpaṃ disvā piyarūpe rūpe adhimuccati,||<br />
					appiya-rūpe rūpe vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā piyarūpe sadde adhimuccati,||<br />
					appiya-rūpe sadde vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Ghānena gandhaṃ ghāyitvā piyarūpe gandhe adhimuccati,||<br />
					appiya-rūpe gandhe vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Jivhāya rasaṃ sāyitvā piyarūpe rase adhimuccati,||<br />
					appiya-rūpe rase vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe adhimuccati,||<br />
					appiya-rūpe phoṭṭhabbe khyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Manasā dhammaṃ viññāya piyarūpe dhamme adhimuccati,||<br />
					appiya-rūpe dhamme vyāpajjati,||<br />
					anupatthika-kāyasati ca viharati parittacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Evaṃ kho bhikkhave asaṃvaro hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Seyyathā pi, bhikkhave, puriso cha-p-pāṇake gahetvā nānā visaye nānā-gocare daḷhāya bandheyya:|| ||</p>

					<p class="f4">Ahiṃ gahetvā daḷhāya rajjuyā bandheyya,||<br />
					suṃsumāraṃ gahetvā daḷhāya rajjuyā bandheyya,||<br />
					pakkhiṃ gahetvā daḷhāya rajjuyā bandhayya,||<br />
					kukkuraṃ gahetvā daḷhāya rajjuyā <a id="pg199"><span class="f2 g"><b>[199]</b></span></a> bandheyya,||<br />
					sigālaṃ gahetvā daḷhāya rajjuyā bandheyya,||<br />
					makkaṭaṃ gahetvā daḷhāya rajjuyā bandheyya.|| ||</p>

					<p class="f4">Daḷhāya rajjuyā bandhitvā majjhe gaṇaṭhiṃ karitvā ossajjeyya,||<br />
					atha kho te bhikkhave cha-p-pāṇakā nānā visayā nānā gocarā sakaṃ sakaṃ gocaravisayaṃ āviñjeyyuṃ,|| ||</p>

					<p class="f4">Ahi āviñjeyya vammikaṃ pavekkhāmīti,||<br />
					suṃsumāro āviñjeyya udakaṃ pavekkhāmīti,||<br />
					pakkhi āviñjeyya ākāsaṃ ḍessāmīti,||<br />
					kukkuro āviñjeyya gāmaṃ pavekkhāmīti,||<br />
					sigālo āviñjeyya sīvathikaṃ pavekkhāmīti,||<br />
					makkaṭo āviñjeyya vanaṃ pavekkhāmīti.|| ||</p>

					<p class="f4">Yadā kho te bhikkhave cha-p-pāṇakā jhattā assu kilantā,||<br />
					atha yo n'esaṃ pāṇako.|| ||</p>

					<p class="f4">Balavataro assa,||<br />
					tassa te anuppavatteyyuṃ,||<br />
					anuvidhāyeyyuṃ vasaṃ gaccheyyuṃ.|| ||</p>

					<p class="f4">Evam eva kho bhikkhave yassa kassaci bhikkhuno kāyagatā-sati abhāvitā abahulī-katā,||<br />
					taṃ cakkhu āviñjati manāpikesu rūpesu,||<br />
					amanāpikassa rūpā paṭikkulā honti,||<br />
					sotaṃ āviñjati manāpikesu saddesu,||<br />
					amanāpikassa saddā paṭikkulā honti,||<br />
					ghānaṃ āviñjati manāpikesu gandhesu,||<br />
					amanāpikassa gandhā paṭikkulā honti,||<br />
					jivhā āviñjati manāpikesu rasesu,||<br />
					amanāpikassa rasā paṭikkulā honti,||<br />
					kāyo āviñjati manāpikesu phoṭṭhabbesu,||<br />
					amanāpikassa phoṭṭhabbā paṭikkulā honti,||<br />
					mano āviñjati manāpikesu dhammesu,||<br />
					amanāpikassa dhammā paṭikkulā honti.|| ||</p>

					<p class="f4">Evaṃ kho bhikkhave asaṃvaro hoti.|| ||</p>

					<p class="f4">Idha bhikkhave bhikkhu cakkhunā rūpaṃ disvā piyarūpe rūpe nādhi-muccati,||<br />
					appiya-rūpe rūpe na khyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Sotena saddaṃ sutvā piyarūpe sadde nādhi-muccati,||<br />
					appiya-rūpe sadde na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Ghānena gandhaṃ ghāyitvā piyarūpe gandhe nādhi-muccati,||<br />
					appiya-rūpe gandhe na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Jivhāya rasaṃ sāyitvā piyarūpe rase nādhi-muccati,||<br />
					appiya-rūpe rase na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe nādhi-muccati,||<br />
					appiya-rūpe phoṭṭhabbe na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="ctr c">&#9632;</p>

					<p class="f4">Manasā dhammaṃ viññāya piyarūpe dhamme nādhi-muccati,||<br />
					appiya-rūpe dhamme na vyāpajjati,||<br />
					upatthikakāyasati ca viharati appamāṇacetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti||<br />
					yatth'assa te uppannā pāpakā akusalā dhammā aparisesā nirujjhanti.|| ||</p>

					<p class="f4">Evaṃ kho bhikkhave saṃvaro hoti.|| ||</p>

					<p class="f4">Seyyathā pi, bhikkhave, puriso cha-p-pāṇake gahetvā nānā visaye nānā-gocare daḷhāya bandheyya:|| ||</p>

					<p class="f4">Ahiṃ gahetvā daḷhāya rajjuyā bandheyya,||<br />
					suṃsumāraṃ gahetvā daḷhāya rajjuyā bandheyya,||<br />
					pakkhiṃ gahetvā daḷhāya rajjuyā bandhayya,||<br />
					kukkuraṃ gahetvā daḷhāya rajjuyā bandheyya,||<br />
					sigālaṃ gahetvā daḷhāya rajjuyā bandheyya,||<br />
					makkaṭaṃ gahetvā daḷhāya rajjuyā bandheyya.||<br />
					daḷhāya rajjuyā bandhitvā daḷhe khīle vā thamhe vā upanibandheyya.|| ||</p>

					<p class="f4">Atha kho te bhikkhave cha-p-pāṇakā||<br />
					nānā visayā||<br />
					nānā gocarā||<br />
					sakaṃ sakaṃ gocaravisayaṃ āviñjeyyuṃ;||<br />
					ahi āviñjeyya vammikaṃ pavekkhāmīti,||<br />
					suṃsumāro āviñjeyya udakaṃ pavekkhāmīti,||<br />
					pakkhi āviñjeyya ākāsaṃ ḍessāmīti,||<br />
					kukkuro āviñjeyya gāmaṃ pavekkhāmīti,||<br />
					sigālo āviñjeyya sīvathikaṃ pavekkhāmīti,||<br />
					makkaṭo āviñjeyya vanaṃ pavekkhāmīti.|| ||</p>

					<p class="f4">Yadā kho pana te bhikkhave cha-p-pāṇakā jhattā assu kilantā,||<br />
					atha tam eva khīlaṃ vā thamhaṃ vā upatiṭṭheyyuṃ,||<br />
					upanisīdeyyuṃ,||<br />
					upa-ni-pajjeyyuṃ,||<br />
					vasaṃ gaccheyyuṃ.|| ||</p>

					<p class="f4">Evam eva kho bhikkhave yassa kassaci bhikkhuno kāyagatā-sati bhāvitā bahulī-katā,||<br />
					taṃ cakkhu nāviñjati manāpikesu rūpesu,||<br />
					amanāpikassa rūpāni na-p-paṭikkulā honti;||<br />
					sotaṃ nāviñjati manāpikesu saddesu,||<br />
					amanāpikassa saddāni na-p-paṭikkulā honti,||<br />
					ghānaṃ nāviñjati manāpikesu gandhesu,||<br />
					amanāpikassa gandhā na-p-paṭikkulā honti,||<br />
					jivhā nāviñjati manāpikesu rasesu,||<br />
					manāpikassa rasā na-p-paṭikkulā honti,||<br />
					kāyo nāviñjati manāpikesu phoṭṭhabbesu,||<br />
					amanāpikassa phoṭṭhabbā na-p-paṭikkulā honti,||<br />
					mano nāviñjati manāpikesu dhammesu,||<br />
					amanāpikassa dhammā na-p-paṭikkulā honti.|| ||</p>

					<p class="f4">Evaṃ kho bhikkhave saṃvaro hoti.|| ||</p>

					<p class="f4">Daḷhe khīle vā thamhe vā.|| ||</p>

					<p class="f4">Ti kho bhikkhave kāyagatā-satiyā etaṃ adhivacanaṃ,||<br />
					tasmāt iha bhikkhave evaṃ sikkhitabbaṃ:|| ||</p>

					<p class="f4">'Kāyagatā no sati bhāvitā bhavissati bahulī-katā yānī-katā vatthu-katā anuṭṭhitā paricitā susamāraddhā' ti,||<br />
					evaṃ hi vo bhikkhave sikkhitabban" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
