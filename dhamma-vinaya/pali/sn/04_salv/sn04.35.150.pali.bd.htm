<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 150. The Buddha likens allowing unprofitable states to arise from sensory perception to having a resident student and being under the power of a teacher, for these states dwell within and boss him around." />
<title>SN 4 35 150: Antevāsika Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					5. Nava-Purāṇa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p150">Sutta 150</a></h4>

					<h1>Antevāsika Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg136"><span class="f2 g"><b>[136]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.150.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.151.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Anantevāsikam idaṃ bhikkhave Brahma-cariyaṃ vussati anācariyakaṃ.|| ||</p>

					<p class="f4">Sāntevāsiko bhikkhave bhikkhu||<br />
					sācariyako dukkhaṃ na phāsu viharati.|| ||</p>

					<p class="f4">Anantevāsiko bhikkhave bhikkhu||<br />
					anācariyako sukhaṃ phāsuṃ viharati.|| ||</p>

					<p class="f4">Kathañ ca bhikkhave bhikkhu sāntevāsiko||<br />
					sācariyako||<br />
					dukkhaṃ na phāsu viharati?|| ||</p>

					<p class="f4">Idha bhikkhave bhikkhuno cakkhunā rūpaṃ disvā||<br />
					uppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa anto vasanti,||<br />
					antassa vasanti||<br />
					pāpakā akusalā dhammāti,||<br />
					tasmā 'sāntevāsiko' ti vuccati.|| ||</p>

					<p class="f4">Te naṃ samud'ācaranti,||<br />
					samud'ācaranti naṃ pāpakā akusalā dhammāti,||<br />
					tasmā 'sācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhuno sotena saddaṃ sutvā||<br />
					uppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa anto vasanti,||<br />
					antassa vasanti||<br />
					pāpakā akusalā dhammāti,||<br />
					tasmā 'sāntevāsiko' ti vuccati.|| ||</p>

					<p class="f4">Te naṃ samud'ācaranti,||<br />
					samud'ācaranti naṃ pāpakā akusalā dhammāti,||<br />
					tasmā 'sācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhuno ghānena gandhaṃ ghāyitvā||<br />
					uppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa anto vasanti,||<br />
					antassa vasanti||<br />
					pāpakā akusalā dhammāti,||<br />
					tasmā 'sāntevāsiko' ti vuccati.|| ||</p>

					<p class="f4">Te naṃ samud'ācaranti,||<br />
					samud'ācaranti naṃ pāpakā akusalā dhammāti,||<br />
					tasmā 'sācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhuno jivhāya rasaṃ sāyitvā||<br />
					uppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa anto vasanti,||<br />
					antassa vasanti||<br />
					pāpakā akusalā dhammāti,||<br />
					tasmā 'sāntevāsiko' ti vuccati.|| ||</p>

					<p class="f4">Te naṃ samud'ācaranti,||<br />
					samud'ācaranti naṃ pāpakā akusalā dhammāti,||<br />
					tasmā 'sācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhuno kāyena phoṭṭhabbaṃ phusitvā||<br />
					uppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa anto vasanti,||<br />
					antassa vasanti||<br />
					pāpakā akusalā dhammāti,||<br />
					tasmā 'sāntevāsiko' ti vuccati.|| ||</p>

					<p class="f4">Te naṃ samud'ācaranti,||<br />
					samud'ācaranti naṃ pāpakā akusalā dhammāti,||<br />
					tasmā 'sācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave bhikkhuno manasā dhammaṃ viññāya||<br />
					uppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa anto vasanti,||<br />
					antassa vasanti||<br />
					pāpakā akusalā dhammāti,||<br />
					tasmā 'sāntevāsiko' ti vuccati.|| ||</p>

					<p class="f4">Te naṃ samud'ācaranti,||<br />
					samud'ācaranti naṃ pāpakā akusalā dhammāti,||<br />
					tasmā 'sācariyako' ti vuccati.|| ||</p>

					<p class="f4">Evaṃ kho bhikkhave, bhikkhu sāntevāsiko||<br />
					sācariko||<br />
					dukkhaṃ na phāsu viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Kathaṃ ca bhikkhave, bhikkhu anantevāsiko||<br />
					anācariyako||<br />
					sukhaṃ phāsu viharati?|| ||</p>

					<p class="f4">Idha bhikkhave, bhikkhuno cakkhunā rūpaṃ disvā||<br />
					na ūppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa na anto vasanti,||<br />
					nāssa anto vasanti||<br />
					pāpakā akusalā dhammāti||<br />
					tasmā 'anantevāsiko' ti vuccati.|| ||</p>

					<p class="f4">Te na naṃ samud'ācaranti||<br />
					na samud'ācaranti||<br />
					naṃ pāpakā akusalā dhammāti,||<br />
					tasmā 'anācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, bhikkhuno sotena saddaṃ sutvā||<br />
					na ūppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa na anto vasanti,||<br />
					nāssa anto vasanti||<br />
					pāpakā akusalā dhammāti||<br />
					tasmā 'anantevāsiko' ti vuccati.|| ||</p>

					<p class="f4">Te na naṃ samud'ācaranti||<br />
					na samud'ācaranti||<br />
					naṃ pāpakā akusalā dhammāti,||<br />
					tasmā 'anācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, bhikkhuno ghānena gandhaṃ ghāyitvā||<br />
					na ūppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa na anto vasanti,||<br />
					nāssa anto vasanti||<br />
					pāpakā akusalā dhammāti||<br />
					tasmā 'anantevāsiko' ti vuccati.|| ||</p>

					<p class="f4">Te na naṃ samud'ācaranti||<br />
					na samud'ācaranti||<br />
					naṃ pāpakā akusalā dhammāti,||<br />
					tasmā 'anācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, bhikkhuno jivhāya rasaṃ sāyitvā||<br />
					na ūppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa na anto vasanti,||<br />
					nāssa anto vasanti||<br />
					pāpakā akusalā dhammāti||<br />
					tasmā 'anantevāsiko' ti vuccati.|| ||</p>

					<p class="f4">Te na naṃ samud'ācaranti||<br />
					na samud'ācaranti||<br />
					naṃ pāpakā akusalā dhammāti,||<br />
					tasmā 'anācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, bhikkhuno kāyena phoṭṭhabbaṃ phusitvā||<br />
					na ūppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa na anto vasanti,||<br />
					nāssa anto vasanti||<br />
					pāpakā akusalā dhammāti||<br />
					tasmā 'anantevāsiko' ti vuccati.|| ||</p>

					<p class="f4">Te na naṃ samud'ācaranti||<br />
					na samud'ācaranti||<br />
					naṃ pāpakā akusalā dhammāti,||<br />
					tasmā 'anācariyako' ti vuccati.|| ||</p>

					<p class="ctr c">&#9632;</p>

					<p class="f4">Puna ca paraṃ bhikkhave, bhikkhuno manasā dhammaṃ viññāya||<br />
					na ūppajjanti pāpakā akusalā dhammā||<br />
					sarasaṇkappā||<br />
					saṃyojaniyā,||<br />
					tyāssa na anto vasanti,||<br />
					nāssa anto vasanti||<br />
					pāpakā akusalā dhammāti||<br />
					tasmā 'anantevāsiko' ti vuccati.|| ||</p>

					<p class="f4">Te na naṃ samud'ācaranti||<br />
					na samud'ācaranti||<br />
					naṃ pāpakā akusalā dhammāti,||<br />
					tasmā 'anācariyako' ti vuccati.|| ||</p>

					<p class="ctr c">&#9632;</p>

					<p class="f4">Evaṃ kho bhikkhave, bhikkhu anantevāsiko||<br />
					anācariyako||<br />
					sukhaṃ phāsu viharati.|| ||</p>

					<p class="f4">Anantevāsikam idaṃ bhikkhave, Brahma-cariyaṃ vussati anācariyakaṃ.|| ||</p>

					<p class="f4"><a id="pg138"><span class="f2 g"><b>[138]</b></span></a> Sāntevāsiko bhikkhave, bhikkhu sācariyako dukkhaṃ na phāsu viharati.|| ||</p>

					<p class="f4">Anantevāsiko bhikkhave, bhikkhu anācariyako sukhaṃ phāsu viharatī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
