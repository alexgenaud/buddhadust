<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 113. The Buddha exhorts a bhikkhu who has overheard him rehearsing it to himself to remember a version of the chain of self-generating consequences (the paṭicca samuppāda) based on the six sense spheres." />
<title>SN 4 35 113: Upassuti Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					1. Yoga-k-Khemi Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p113">Sutta 113</a></h4>

					<h1>Upassuti Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg90"><span class="f2 g"><b>[90]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.113.wood.pts.htm#p1">pts</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Nādike viharati||<br />
					Giñjakāvasathe.|| ||</p>

					<p class="f4">Atha kho Bhagavā rahogato paṭisallīno imaṃ dhamma-pariyāyaṃ abhāsi.|| ||</p>

					<p class="f4">"Cakkhuṃ paṭicca rūpe uppajjati||<br />
					cakkhu-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāt-ipaccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evame tassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde uppajjati||<br />
					sota-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāt-ipaccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evame tassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Ghānañ ca paṭicca gandhe uppajjati||<br />
					ghāna-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāt-ipaccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evame tassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase uppajjati||<br />
					jivhā-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāt-ipaccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evame tassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Kāyañ ca paṭicca phoṭṭhabbe uppajjati||<br />
					cakkhu-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāt-ipaccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evame tassa kevalassa dukkha-k-khandhassa samudayo hoti.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme uppajjati||<br />
					mano-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāt-ipaccayā jarā-maraṇaṃ||<br />
					soka-parideva-dukkha-domanass'upāyāsā sambhavanti.|| ||</p>

					<p class="f4">Evame tassa kevalassa dukkha-k-khandhassa samudayo hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Cakkhuñ ca paṭicca rūpe uppajjati||<br />
					cakkhu-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde uppajjati||<br />
					sota-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Ghānañ ca paṭicca gandhe uppajjati||<br />
					ghāna-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Jivhañ ca paṭicca rase uppajjati||<br />
					jivhā-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="ctr c">&#9632;</p>

					<p class="f4">Manañ ca paṭicca dhamme uppajjati||<br />
					cakkhu-viññāṇaṃ-viññāṇaṃ tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					tassā yeva taṇhāya asesa-virāga-nirodhā upādā-nanirodho,||<br />
					upādā-nanirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti."|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr c"><a id="pg91"><span class="f2 g"><b>[91]</b></span></a> Tena kho pana samayena aññataro bhikkhu Bhagavato upassutiṃ ṭhito hoti.|| ||</p>

					<p class="f4">Addasā kho Bhagavā taṃ bhikkhuṃ upassutiṃ ṭhitaṃ.|| ||</p>

					<p class="f4">Disvāna taṃ bhikkhuṃ etad avoca:|| ||</p>

					<p class="f4">"Assosi no tvaṃ bhikkhu imaṃ dhamma-pariyāyan" ti?|| ||</p>

					<p class="f4">"Evaṃ bhante."|| ||</p>

					<p class="f4">"Uggaṇhāhi tvaṃ bhikkhu imaṃ dhamma-pariyāyaṃ,||<br />
					pariyāpuṇāhi tvaṃ bhikkhu imaṃ dhamma-pariyāyaṃ,||<br />
					dhārehi tvaṃ bhikkhu imaṃ dhamma-pariyāyaṃ,||<br />
					attha-saṃhito yaṃ bhikkhu dhamma-pariyāyo,||<br />
					ādiBrahma-cariyako" ti.|| ||</p>

					<p class="ctr">Yoga-k-Khemivaggo Ekādasamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>