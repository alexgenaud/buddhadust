<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 115. The Buddha tells the bhikkhus that indulging in the pleasures of the senses one is known as someone in bondage to sensory objects perceived by the sense organs, one inhabiting the house of the Evil One, under the influence of the Evil One, trapped by the Evil One's noose, bound by the Evil One, subject to the pleasure of the Evil One." />
<title>SN 4 35 115: Dutiya Marapasa Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					2. Lokakāma-guṇa Vagga</h4>
					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p115">Sutta 115</a></h4>

					<h1>Dutiya Mārapāsa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg92"><span class="f2 g"><b>[92]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.115.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.115.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.115.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Santi bhikkhave cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					baddho cakkhu-viññeyyesu rūpesu,<br />
					āvāsagato Mārassa,||<br />
					Mārassa vasaŋgato.|| ||</p>

					<p class="f4">Paṭimukkassa Māra-pāso,||<br />
					baddho so Māra-bandhanena||<br />
					yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					baddho sota-viññeyyesu saddesu||<br />
					āvāsagato Mārassa,||<br />
					Mārassa vasaŋgato.|| ||</p>

					<p class="f4">Paṭimukkassa Māra-pāso,||<br />
					baddho so Māra-bandhanena||<br />
					yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					baddho ghāna-viññeyyesu gandhesu||<br />
					āvāsagato Mārassa,||<br />
					Mārassa vasaŋgato.|| ||</p>

					<p class="f4">Paṭimukkassa Māra-pāso,||<br />
					baddho so Māra-bandhanena||<br />
					yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					baddho jivhā-viññeyyesu rasesu,||<br />
					āvāsagato Mārassa,||<br />
					Mārassa vasaŋgato.|| ||</p>

					<p class="f4">Paṭimukkassa Māra-pāso,||<br />
					baddho so Māra-bandhanena||<br />
					yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					baddho kāya-viññeyyesu phoṭṭhabbesu||<br />
					āvāsagato Mārassa,||<br />
					Mārassa vasaŋgato.|| ||</p>

					<p class="f4">Paṭimukkassa Māra-pāso,||<br />
					baddho so Māra-bandhanena||<br />
					yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					baddho mano-viññeyyesu dhammesu,||<br />
					āvāsagato Mārassa,||<br />
					Mārassa vasaŋgato.|| ||</p>

					<p class="f4">Paṭimukkassa Māra-pāso,||<br />
					baddho so Māra-bandhanena||<br />
					yathākāmakaraṇīyo pāpimato.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Santi ca kho bhikkhave cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					mutto cakkhu-viññeyyehi rūpehi,||<br />
					na āvāsagato Mārassa,||<br />
					na Mārassa vasaŋgato.|| ||</p>

					<p class="f4">Ummukkassa Māra-pāso,||<br />
					mutto so Māra-bandhanena||<br />
					na yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					mutto sota-viññeyyehi saddehi,||<br />
					na āvāsagato Mārassa,||<br />
					na Mārassa vasaŋgato.|| ||</p>

					<p class="f4">Ummukkassa Māra-pāso,||<br />
					mutto so Māra-bandhanena||<br />
					na yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					mutto ghāna-viññyehi gandhehi,||<br />
					na āvāsagato Mārassa,||<br />
					na Mārassa vasaŋgato.|| ||</p>

					<p class="f4">Ummukkassa Māra-pāso,||<br />
					mutto so Māra-bandhanena||<br />
					na yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					mutto jivhā-viññeyyehi rasehi,||<br />
					na āvāsagato Mārassa,||<br />
					na Mārassa vasaŋgato.|| ||</p>

					<p class="f4">Ummukkassa Māra-pāso,||<br />
					mutto so Māra-bandhanena||<br />
					na yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					mutto kāya-viññeyyehi phoṭṭhabbehi,||<br />
					na āvāsagato Mārassa,||<br />
					na Mārassa vasaŋgato.|| ||</p>

					<p class="f4">Ummukkassa Māra-pāso,||<br />
					mutto so Māra-bandhanena||<br />
					na yathākāmakaraṇīyo pāpimato.|| ||</p>

					<p class="ctr c">&#9632;</p>

					<p class="f4">Santi bhikkhave mano-viññeyyā dhammā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā||<br />
					rajanīyā.|| ||</p>

					<p class="f4">Taɱ ce bhikkhu nābhinandati||<br />
					nābhivadati||<br />
					nājjhosāya||<br />
					tiṭṭhati,||<br />
					ayaɱ vuccati bhikkhave bhikkhu||<br />
					mutto mano-viññeyyehi dhammehi,||<br />
					na āvāsagato Mārassa,||<br />
					na Mārassa vasaŋgato.|| ||</p>

					<p class="f4">Ummukkassa Māra-pāso,||<br />
					mutto so Māra-bandhanena||<br />
					na yathākāmakaraṇīyo pāpimato" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>