<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, Salayatana Vagga #35: Salayatana Samyutta, Sutta 117. The Buddha urges the bhikkhus to be careful even concerning sense impressions that have passed in that memories of such are still capable of of influencing the mind." />
<title>SN 4 35 117: Kamaguna (Lokakamaguna 2) Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Tatiya<br />
					2. Lokakāma-guṇa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p117">Sutta 117</a></h4>

					<h1>Kāmaguṇa (Lokakāma-guṇa 2) Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.117.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.117.olds.bd.htm#p1">olds</a>]</span> Evaɱ me sutaɱ::|| ||</p>

					<p class="f4">Ekaɱ samayaɱ Bhagavā bhikkhū āmantesi::|| ||</p>

					<p class="f4">2. Pubbe va me bhikkhave sambodhā anabhi-sambuddhassa bodhisattass'eva sato etad ahosi.:|| ||</p>

					<p class="f4">Ye me pañcakāma-guṇā cetaso samphuṭṭha-pubbā atītā niruddhā vipariṇatā,||<br />
					tatra me cittaɱ bahulaɱ gaccheyya,||<br />
					pacc'uppannesu vā,||<br />
					appaɱ vā anāgatesu.|| ||</p>

					<p class="f4">Tassa mayhaɱ bhikkhave etad ahosi:|| ||</p>

					<p class="f4">Ye me pañcakāma-guṇā cetaso samphuṭṭha-pubbā atītā niruddhā vipariṇatā,||<br />
					tatra me attarūpena appamādo sati-cetaso ārakkho karaṇīyo.|| ||</p>

					<p class="f4">3. Tasmā ti ha bhikkhave tumhākam pi||<br />
					ye te pañcakāma-guṇā cetaso samphuṭṭha-pubbā atītā niruddhā vipariṇatā,||<br />
					tatra vo cittaɱ bahulaɱ gacchamānaɱ gaccheyya,||<br />
					pacc'uppannesu vā appaɱ vā anāgatesu.|| ||</p>

					<p class="f4">Tasmā ti ha bhikkhave tumhākam pi||<br />
					ye vo pañcakāma-guṇā cetaso <a id="pg98"><span class="f2 g"><b>[98]</b></span></a> samphuṭṭha-pubbā atītā niruddhā vipariṇatā||<br />
					tatra vo attarūpehi appamādo sati-cetaso ārakkho karaṇīyo.|| ||</p>

					<p class="f4">4. Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe ti.:|| ||</p>

					<p class="f4">5. Idaɱ vatvā Bhagavā uṭṭhāy āsanā vihāraɱ pāvisi.|| ||</p>

					<p class="f4">6. Atha kho tesaŋ bhikkhūnaɱ acira-pakkantassa Bhagavato etad ahosi:|| ||</p>

					<p class="f4">Idaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>

					<p class="f4">"Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti,|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ vibhajeyyāti.:|| ||</p>

					<p class="f4">7. Atha kho tesam bhikkhūnaɱ etad ahosi::|| ||</p>

					<p class="f4">Ayaɱ kho āyasmā Ānando Satthu c'eva saŋvaṇṇito sambhāvito ca viññūnaɱ sabrahma-cārīnaɱ,||<br />
					pahoti c'āyasmā Ānando imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.:|| ||</p>

					<p class="f4">Yaɱ nūna mayaɱ yen'āyasmā Ānando ten'upasankameyyāma.:|| ||</p>

					<p class="f4">Upasaŋkamitvā āyasmantaɱ Ānandaɱ etam atthaɱ paṭipuccheyyāmāti.:|| ||</p>

					<p class="f4">8. Atha kho te bhikkhū yen'āyasmā Ānando ten'upasankamiɱsu||<br />
					upasankamitvā āyasmatā Ānandena saddhiɱ <a id="pg99"><span class="f2 g"><b>[99]</b></span></a> sammodiɱsu,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.:|| ||</p>

					<p class="f4">9. Eka-m-antaɱ nisinnā kho te bhikkhū āyasmantaɱ Ānandaɱ etad avocuɱ::|| ||</p>

					<p class="f4">Idaɱ kho no āvuso Ānanda Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho::|| ||</p>

					<p class="f4">"Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.:|| ||</p>

					<p class="f4">Tesaŋ no āvuso amhākaɱ acira-pakkantassa Bhagavato etad ahosi::|| ||</p>

					<p class="f4">Idaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho.:|| ||</p>

					<p class="f4">"Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.:|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyāti.:|| ||</p>

					<p class="f4">Tesaŋ no āvuso amhākaɱ etad ahosi::|| ||</p>

					<p class="f4">Ayaɱ kho āyasmā Ānando Satthu c'eva saŋvaṇṇito||<br />
					sambhāvito ca viññūnaɱ sabrahma-cārīnaɱ,||<br />
					pahoti cāyasmā Ānando imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.:|| ||</p>

					<p class="f4">Yaɱ nūna mayaɱ yen'āyasmā Ānando ten'upasankameyyāma||<br />
					upasankamitvā āyasmantaɱ Ānandaɱ etam atthaɱ paṭipuccheyyāmāti||<br />
					vibhajatāyasmā Ānando ti.:|| ||</p>

					<p class="f4">10. Seyyathā pi āvuso puriso sāratthiko sāragavesī sārapariyesanaɱ cara-māno rukkhassa||<br />
					tiṭṭhato sāravato ati-k-kammeva mūlaɱ ati-k-kamma khandhaɱ sākhāpalāse sāraɱ pariyesitabbaɱ maññeyya.:|| ||</p>

					<p class="f4">Evaɱ sampadam idaɱ āyasmantānaɱ satthari sammukhībhute taɱ Bhagavantaɱ atisitvā amhe etam atthaɱ paṭipucchitabbaɱ maññatha.:|| ||</p>

					<p class="f4">So āvuso Bhagavā jānaɱ jānāti passaŋ passati||<br />
					cakkhubhuto ñāṇabhuto dhammabhuto brahamabhuto vattā pavattā atthassa ninnetā amatassa dātā dhammassāmī Tathāgato.:|| ||</p>

					<p class="f4">So c'eva panetassa kālo ahosi,||<br />
					yaɱ Bhagavantaɱ yeva etam atthaɱ paṭipucchey yātha||<br />
					yathā vo Bhagavā vyākareyya||<br />
					tathā taɱ dhāreyyāthā ti.:|| ||</p>

					<p class="f4">11. Addhā āvuso Ānanda Bhagavā jānaɱ jānāti passaŋ passati||<br />
					cakkhubhuto ñāṇabhuto dhammabhuto brahma-bhuto vattā pavattā atthassa ninnetā amatassa dātā dhammassāmī Tathāgato,||<br />
					so c'eva panetassa kālo ahosi,||<br />
					yaɱ Bhagavantaɱ yeva etam atthaɱ paṭipuccheyyāma||<br />
					yathā no Bhagavā vyākareyya tathā naɱ dhāreyyāma.:|| ||</p>

					<p class="f4">Api cāyasmā Ānando Satthu c'eva saŋvaṇṇito,||<br />
					sambhāvito ca viññūnaɱ sabrahma-cārīnaɱ,||<br />
					pahoti cāyasmā Ānando imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ,||<br />
					vibhajatāyasmā Ānando agaruɱ karitvā ti.:|| ||</p>

					<p class="f4">12. Tena hāvuso suṇātha sādhukaɱ manasi-karotha bhāsissāmīti.:|| ||</p>

					<p class="f4"><a id="pg100"><span class="f2 g"><b>[100]</b></span></a> 'Evam āvuso' ti kho te bhikkhū āyasmato Ānandassa paccassosuɱ.:|| ||</p>

					<p class="f4">Āyasmā Ānando etad avoca::|| ||</p>

					<p class="f4">Yaɱ kho vo āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho::|| ||</p>

					<p class="f4">"Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.:|| ||</p>

					<p class="f4">Imassa khvāhaɱ āvuso Bhagavatā saŋkhittena uddesassa uddiṭṭhassa vitthārena atthaɱavibhattassa evaɱ vitthārena attham ājānāmi.:|| ||</p>

					<p class="f4">Saḷāyatana-nirodhaɱ kho āvuso Bhagavatā sandhāya bhāsitaɱ::|| ||</p>

					<p class="f4">"Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.:|| ||</p>

					<p class="f4">14. Imassa khvāhaɱ āvuso Bhagavatā saŋkhittena uddesassa uddiṭṭhassa vitthārena atthaɱ avibhattassa evaɱ vitthārena atthaɱ ājānāmi.:|| ||</p>

					<p class="f4">Ākaŋkha-mānā ca pana tumhe āyasmantā Bhagavantaɱ yeva upasankamatha,||<br />
					upasankamitvā etam atthaɱ paṭipuccheyyātha,||<br />
					yathā vo Bhagavā vyākaroti,||<br />
					tathā naɱ dhāreyyathā ti.:|| ||</p>

					<p class="f4">Evam āvuso ti kho te bhikkhū āyasmato Ānandassa paṭissutvā uṭṭhāy āsanā yena Bhagavā ten'upasankamiɱsu.:|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.:|| ||</p>

					<p class="f4">15. Eka-m-antaɱ nisinnā kho te bhikkhū Bhagavantaɱ etad avocuɱ::|| ||</p>

					<p class="f4">Yaɱ kho no bhante Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho::|| ||</p>

					<p class="f4">"Tasmā ti ha bhikkhave, ye āyatane veditabbe.:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.:|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.:|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.:|| ||</p>

					<p class="f4">Tesaŋ no bhante amhākaɱ acira-pakkantassa Bhagavato etad ahosi::|| ||</p>

					<p class="f4">Idaɱ kho no <a id="pg101"><span class="f2 g"><b>[101]</b></span></a> āvuso Bhagavā saŋkhittena uddesam uddisitvā vitthārena attham avibhajitvā uṭṭhāyāsana vihāram paviṭṭho::|| ||</p>

					<p class="f4">Tasmā ti ha bhikkhave, ye āyatane veditabbe,||<br />
					yattha cakkhuñ ca nirujjhati rūpa-saññā ca virajjati.:|| ||</p>

					<p class="f4">Ye āyatane veditabbe,||<br />
					yattha sotañ ca nirujjhati sadda-sañña ca virajjati.:|| ||</p>

					<p class="f4">Ye āyatane veditabbe,||<br />
					yattha ghānañ ca nirujjhati gandha-saññā ca virajjati.:|| ||</p>

					<p class="f4">Ye āyatane veditabbe,||<br />
					yattha jivhā ca nirujjhati rasa-saññā ca virajjati.:|| ||</p>

					<p class="f4">Ye āyatane veditabbe,||<br />
					yattha kāyo ca nirujjhati phoṭṭhabba-saññā ca virajjati.:|| ||</p>

					<p class="f4">Ye āyatane veditabbe,||<br />
					yattha mano ca nirujjhati dhamma-saññā ca virajjati.:|| ||</p>

					<p class="f4">Ye āyatane veditabbe" ti.:|| ||</p>

					<p class="f4">Ko nu kno imassa Bhagavatā saŋkhittena uddesassa uddiṭṭhassa vitthārena attham avibhattassa vitthārena atthaɱ vibhajeyyāti.:|| ||</p>

					<p class="f4">16. Tesaŋ no bhante, amhākaɱ etad ahosi::|| ||</p>

					<p class="f4">Ayaɱ kho āyasmā Ānando Satthu c'eva saŋvaṇṇito, sambhāvito ca viññūnaɱ sabrahma-cārīnaɱ,||<br />
					pahoti cāyasmā Ānando imassa Bhagavatā sakhkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.:|| ||</p>

					<p class="f4">Yaɱ nūna mayaɱ yen'āyasmā Ānando ten'upasankameyyāma,||<br />
					upasankamitvā āyasmantaɱ Ānandaɱ etam atthaɱ paṭipuccheyyāmāti.:|| ||</p>

					<p class="f4">17. Atha kho mayaɱ bhante, yen'āyasmā Ānando ten'upasankamimha||<br />
					upasankamitvā āyasmantaɱ Ānandaɱ etam atthaɱ paṭipucchimha.:|| ||</p>

					<p class="f4">Tesaŋ no bhante āyasmatā Ānandena imehi ākārehi imehi padehi imehi vyañjanehi attho vibhatto ti.:|| ||</p>

					<p class="f4">Paṇḍito bhikkhave Ānando,||<br />
					mahā-pañño bhikkhave Ānando,||<br />
					mañce pi tumhe bhikkhave etam atthaɱ paṭipuccheyyātha,||<br />
					aham pi taɱ evam eva vyākareyyaɱ yathā taɱ Ānandena vyākataɱ.:|| ||</p>

					<p class="f4">Eso kho cevetassa attho evañ ca naɱ dhāreyyāthāti.:|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>