<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali Text of Samyutta Nikaya, Salayatana Vagga #35: Salayatana Samyutta, Sutta 117. The Buddha urges the bhikkhus to be careful even concerning sense impressions that have passed in that memories of such are still capable of of influencing the mind." />
<title>SN 4 35 117: Kamaguna (Lokakamaguna 2) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					2. Loka-Kāma-Guṇa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p117">Sutta 117</a></h4>

					<h1>Dutiya Loka-Kāma-Guṇa Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg97"><span class="f2 g"><b>[97]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.117.wood.pts.htm#p1">pts</a>][<a href="../../../../dhamma-vinaya/bd/sn/04_salv/sn04.35.117.olds.bd.htm#p1">olds</a>][<a href="../../../../dhamma-vinaya/ati/sn/04_salv/sn04.35.117.than.ati.htm#p1">than</a>]</span> Evaṃ me sutaṃ::|| ||</p>

					<p class="f4">Ekaṃ samayaṃ Bhagavā bhikkhū āmantesi::|| ||</p>

					<p class="f4">2. "Pubbe va me bhikkhave sambodhā anabhi-sambuddhassa bodhisattass'eva sato etad ahosi:|| ||</p>

					<p class="f4">'Ye me pañcakāma-guṇā cetaso samphuṭṭha-pubbā atītā niruddhā vipariṇatā,||<br />
					tatra me cittaṃ bahulaṃ gaccheyya,||<br />
					pacc'uppannesu vā,||<br />
					appaṃ vā anāgatesu.'|| ||</p>

					<p class="f4">Tassa mayhaṃ bhikkhave etad ahosi:|| ||</p>

					<p class="f4">'Ye me pañcakāma-guṇā cetaso samphuṭṭha-pubbā atītā niruddhā vipariṇatā,||<br />
					tatra me attarūpena appamādo sati-cetaso ārakkho karaṇīyo.'|| ||</p>

					<p class="f4">3. Tasmātiha bhikkhave tumhākam pi||<br />
					ye te pañcakāma-guṇā cetaso samphuṭṭha-pubbā atītā niruddhā vipariṇatā,||<br />
					tatra vo cittaṃ bahulaṃ gacchamānaṃ gaccheyya,||<br />
					pacc'uppannesu vā appaṃ vā anāgatesu.|| ||</p>

					<p class="f4">Tasmātiha bhikkhave tumhākam pi||<br />
					ye vo pañcakāma-guṇā cetaso <a id="pg98"><span class="f2 g"><b>[98]</b></span></a> samphuṭṭha-pubbā atītā niruddhā vipariṇatā||<br />
					tatra vo attarūpehi appamādo sati-cetaso ārakkho karaṇīyo.|| ||</p>

					<p class="f4">4. Tasmātiha bhikkhave, ye āyatane veditabbe:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">5. Idaṃ vatvā Bhagavā uṭṭhāy āsanā vihāraṃ pāvisi.|| ||</p>

					<p class="f4">6. Atha kho tesaṇ bhikkhūnaṃ acira-pakkantassa Bhagavato etad ahosi:|| ||</p>

					<p class="f4">"Idaṃ kho no āvuso Bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">'Tasmātiha bhikkhave, ye āyatane veditabbe:|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">Ko nu kho imassa Bhagavatā saṅkhittena uddesassa uddiṭṭhassa vitthārena atthaṃ vibhajeyyā" ti.|| ||</p>

					<p class="f4">7. Atha kho tesam bhikkhūnaṃ etad ahosi::|| ||</p>

					<p class="f4">"Ayaṃ kho āyasmā Ānando Satthu c'eva saṃvaṇṇito sambhāvito ca viññūnaṃ sabrahma-cārīnaṃ,||<br />
					pahoti c'āyasmā Ānando imassa Bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yaṃ nūna mayaṃ yen'āyasmā Ānando ten'upasaṅkameyyāma.|| ||</p>

					<p class="f4">Upasaṅkamitvā āyasmantaṃ Ānandaṃ etam atthaṃ paṭipuccheyyāmāti.|| ||</p>

					<p class="f4">8. Atha kho te bhikkhū yen'āyasmā Ānando ten'upasaṅkamiṃsu||<br />
					upasaṅkamitvā āyasmatā Ānandena saddhiṃ <a id="pg99"><span class="f2 g"><b>[99]</b></span></a> sammodiṃsu,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">9. Eka-m-antaṃ nisinnā kho te bhikkhū āyasmantaṃ Ānandaṃ etad avocuṃ:|| ||</p>

					<p class="f4">Idaṃ kho no āvuso Ānanda Bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">"Tasmātiha bhikkhave, ye āyatane veditabbe.|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">Tesaṇ no āvuso amhākaṃ acira-pakkantassa Bhagavato etad ahosi:|| ||</p>

					<p class="f4">Idaṃ kho no āvuso Bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">"Tasmātiha bhikkhave, ye āyatane veditabbe.|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">Ko nu kho imassa Bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti.|| ||</p>

					<p class="f4">Tesaṇ no āvuso amhākaṃ etad ahosi:|| ||</p>

					<p class="f4">Ayaṃ kho āyasmā Ānando Satthu c'eva saṃvaṇṇito||<br />
					sambhāvito ca viññūnaṃ sabrahma-cārīnaṃ,||<br />
					pahoti cāyasmā Ānando imassa Bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yaṃ nūna mayaṃ yen'āyasmā Ānando ten'upasaṅkameyyāma||<br />
					upasaṅkamitvā āyasmantaṃ Ānandaṃ etam atthaṃ paṭipuccheyyāmāti||<br />
					vibhajatāyasmā Ānando ti.|| ||</p>

					<p class="f4">10. Seyyathā pi āvuso puriso sāratthiko sāragavesī sārapariyesanaṃ caramāno rukkhassa||<br />
					tiṭṭhato sāravato ati-k-kammeva mūlaṃ ati-k-kamma khandhaṃ sākhāpalāse sāraṃ pariyesitabbaṃ maññeyya.|| ||</p>

					<p class="f4">Evaṃ sampadam idaṃ āyasmantānaṃ satthari sammukhībhute taṃ Bhagavantaṃ atisitvā amhe etam atthaṃ paṭipucchitabbaṃ maññatha.|| ||</p>

					<p class="f4">So āvuso Bhagavā jānaṃ jānāti passaṇ passati||<br />
					cakkhubhuto ñāṇabhuto Dhamma-bhuto brahamabhuto vattā pavattā atthassa ninnetā amatassa dātā dhammassāmī Tathāgato.|| ||</p>

					<p class="f4">So c'eva panetassa kālo ahosi,||<br />
					yaṃ Bhagavantaṃ yeva etam atthaṃ paṭipucchey yātha||<br />
					yathā vo Bhagavā vyākareyya||<br />
					tathā taṃ dhāreyyāthā ti.|| ||</p>

					<p class="f4">11. Addhā āvuso Ānanda Bhagavā jānaṃ jānāti passaṇ passati||<br />
					cakkhubhuto ñāṇabhuto Dhamma-bhuto brahma-bhuto vattā pavattā atthassa ninnetā amatassa dātā dhammassāmī Tathāgato,||<br />
					so c'eva panetassa kālo ahosi,||<br />
					yaṃ Bhagavantaṃ yeva etam atthaṃ paṭipuccheyyāma||<br />
					yathā no Bhagavā vyākareyya tathā naṃ dhāreyyāma.|| ||</p>

					<p class="f4">Api cāyasmā Ānando Satthu c'eva saṃvaṇṇito,||<br />
					sambhāvito ca viññūnaṃ sabrahma-cārīnaṃ,||<br />
					pahoti cāyasmā Ānando imassa Bhagavatā saṅkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ,||<br />
					vibhajatāyasmā Ānando agaruṃ karitvā ti.|| ||</p>

					<p class="f4">12. Tena h'āvuso suṇātha sādhukaṃ manasi-karotha bhāsissāmīti.|| ||</p>

					<p class="f4"><a id="pg100"><span class="f2 g"><b>[100]</b></span></a> 'Evam āvuso' ti kho te bhikkhū āyasmato Ānandassa paccassosuṃ.|| ||</p>

					<p class="f4">Āyasmā Ānando etad avoca:|| ||</p>

					<p class="f4">Yaṃ kho vo āvuso Bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">"Tasmātiha bhikkhave, ye āyatane veditabbe.|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">Imassa khv'āhaṃ āvuso Bhagavatā saṅkhittena uddesassa uddiṭṭhassa vitthārena atthaṃavibhattassa evaṃ vitthārena attham ājānāmi.|| ||</p>

					<p class="f4">Saḷāyatana-nirodhaṃ kho āvuso Bhagavatā sandhāya bhāsitaṃ:|| ||</p>

					<p class="f4">"Tasmātiha bhikkhave, ye āyatane veditabbe.|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">14. Imassa khv'āhaṃ āvuso Bhagavatā saṅkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi.|| ||</p>

					<p class="f4">Ākaṅkha-mānā ca pana tumhe āyasmantā Bhagavantaṃ yeva upasaṅkamatha,||<br />
					upasaṅkamitvā etam atthaṃ paṭipuccheyyātha,||<br />
					yathā vo Bhagavā vyākaroti,||<br />
					tathā naṃ dhāreyyathā ti.|| ||</p>

					<p class="f4">Evam āvuso ti kho te bhikkhū āyasmato Ānandassa paṭi-s-sutvā uṭṭhāy āsanā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">15. Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">Yaṃ kho no bhante Bhagavā saṅkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">"Tasmātiha bhikkhave, ye āyatane veditabbe.|| ||</p>

					<p class="f4">Yattha cakkhuñ ca nirujjhati rūpa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha sotañ ca nirujjhati sadda-sañña ca virajjati,||<br />
					ye āyatane veditabbe.|| ||</p>

					<p class="f4">Yattha ghānañ ca nirujjhati gandha-saññā ca virajjati,||<br />
					ye āyatane veditabbe.|| ||</p>

					<p class="f4">Yattha jivhā ca nirujjhati rasa-saññā ca virajjati,||<br />
					ye āyatane veditabbe.|| ||</p>

					<p class="f4">Yattha kāyo ca nirujjhati phoṭṭhabba-saññā ca virajjati,||<br />
					ye āyatane veditabbe.|| ||</p>

					<p class="f4">Yattha mano ca nirujjhati dhamma-saññā ca virajjati||<br />
					ye āyatane veditabbe" ti.|| ||</p>

					<p class="f4">Tesaṇ no bhante amhākaṃ acira-pakkantassa Bhagavato etad ahosi::|| ||</p>

					<p class="f4">Idaṃ kho no <a id="pg101"><span class="f2 g"><b>[101]</b></span></a> āvuso Bhagavā saṅkhittena uddesam uddisitvā vitthārena attham avibhajitvā uṭṭhāyāsana vihāram paviṭṭho::|| ||</p>

					<p class="f4">Tasmātiha bhikkhave, ye āyatane veditabbe,||<br />
					yattha cakkhuñ ca nirujjhati rūpa-saññā ca virajjati.|| ||</p>

					<p class="f4">Ye āyatane veditabbe,||<br />
					yattha sotañ ca nirujjhati sadda-sañña ca virajjati.|| ||</p>

					<p class="f4">Ye āyatane veditabbe,||<br />
					yattha ghānañ ca nirujjhati gandha-saññā ca virajjati.|| ||</p>

					<p class="f4">Ye āyatane veditabbe,||<br />
					yattha jivhā ca nirujjhati rasa-saññā ca virajjati.|| ||</p>

					<p class="f4">Ye āyatane veditabbe,||<br />
					yattha kāyo ca nirujjhati phoṭṭhabba-saññā ca virajjati.|| ||</p>

					<p class="f4">Ye āyatane veditabbe,||<br />
					yattha mano ca nirujjhati dhamma-saññā ca virajjati.|| ||</p>

					<p class="f4">Ye āyatane veditabbe" ti.|| ||</p>

					<p class="f4">Ko nu kno imassa Bhagavatā saṅkhittena uddesassa uddiṭṭhassa vitthārena attham avibhattassa vitthārena atthaṃ vibhajeyyāti.|| ||</p>

					<p class="f4">16. Tesaṇ no bhante, amhākaṃ etad ahosi::|| ||</p>

					<p class="f4">Ayaṃ kho āyasmā Ānando Satthu c'eva saṃvaṇṇito, sambhāvito ca viññūnaṃ sabrahma-cārīnaṃ,||<br />
					pahoti cāyasmā Ānando imassa Bhagavatā sakhkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yaṃ nūna mayaṃ yen'āyasmā Ānando ten'upasaṅkameyyāma,||<br />
					upasaṅkamitvā āyasmantaṃ Ānandaṃ etam atthaṃ paṭipuccheyyāmāti.|| ||</p>

					<p class="f4">17. Atha kho mayaṃ bhante, yen'āyasmā Ānando ten'upasaṅkamimha||<br />
					upasaṅkamitvā āyasmantaṃ Ānandaṃ etam atthaṃ paṭipucchimha.|| ||</p>

					<p class="f4">Tesaṇ no bhante āyasmatā Ānandena imehi ākārehi imehi padehi imehi vyañjanehi attho vibhatto ti.|| ||</p>

					<p class="f4">Paṇḍito bhikkhave Ānando,||<br />
					mahā-pañño bhikkhave Ānando,||<br />
					mañce pi tumhe bhikkhave etam atthaṃ paṭipuccheyyātha,||<br />
					aham pi taṃ evam eva vyākareyyaṃ yathā taṃ Ānandena vyākataṃ.|| ||</p>

					<p class="f4">Eso kho cevetassa attho evañ ca naṃ dhāreyyāthā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>