<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 93. The Buddha explains that it is a consequence of the meeting of a sense organ and a sense object that sense-consciousness, sense-contact, sense-experience, feeling, and self-awareness appear and that each of these individual elements being changeable, the resulting consciousness is changeable." />
<title>SN 4 35 093: Dutiya Dvaya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikāya<br />
					IV. Saḷāyatana Vagga<br />
					35: Saḷāyatana Saɱyutta<br />
					Paññāsaka Dutiya<br />
					4. Channa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p93">Sutta 93</a></h4>

					<h1>Dutiya Dvaya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg67"><span class="f2 g"><b>[67]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.093.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.093.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.35.093.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.093.bodh.wp.htm">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū bhagavato paccassosuɱ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Dvayaɱ bhikkhave,||<br />
					paṭicca viññāṇaɱ sambhoti.|| ||</p>

					<p class="f4">Kathañ ca bhikkhave,||<br />
					dvayaɱ paṭicca viññāṇaɱ sambhoti?|| ||</p>

					<p class="f4">Cakkhuñ ca paṭicca rūpe uppajjati cakkhu-viññāṇaɱ.|| ||</p>

					<p class="f4">Cakkhuɱ aniccaɱ vipariṇāmī aññathābhāvi.|| ||</p>

					<p class="f4"><a id="pg68"><span class="f2 g"><b>[68]</b></span></a> Rūpā aniccā vipariṇāmino aññathābhāvino.|| ||</p>

					<p class="f4">Itth'etaɱ dvayaɱ calañ c'eva vyayañ ca aniccaɱ vipariṇāmi aññathābhāvi||<br />
					cakkhu-viññāṇaɱ aniccaɱ vipariṇāmī aññathābhāvi.|| ||</p>

					<p class="f4">Yo pi hetu yo pi paccayo cakkhu-viññāṇassa uppādāya,||<br />
					so pi hetu so pi paccayo anicco vipariṇāmī aññathābhāvi.|| ||</p>

					<p class="f4">Aniccaɱ kho pana bhikkhave paccayaɱ||<br />
					paṭicca samuppannaɱ||<br />
					cakkhu-viññāṇaɱ kuto niccaɱ bhavissati?|| ||</p>

					<p class="f4">Yā kho bhikkhave,||<br />
					imesaɱ tiṇṇaɱ dhammānaɱ||<br />
					saŋgati||<br />
					sannipāto||<br />
					samavāyo||<br />
					ayaɱ vuccati bhikkhave cakkhu-samphasso.|| ||</p>

					<p class="f4">Cakkhu-samphasso pi anicco vipariṇāmī aññathābhāvī|| ||</p>

					<p class="f4">Yo pi hetu yo pi paccayo cakkhu-samphassassa uppādāya,||<br />
					so pi hetu so pi paccayo anicco vipariṇāmī aññathābhāvī,||<br />
					aniccaɱ kho pana bhikkhave paccayaɱ paṭicca uppanno cakkhu-samphasso||<br />
					kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho ceteti,||<br />
					phuṭṭho sañjānāti,||<br />
					itthete pi dhammā calā c'eva vyayā ca aniccā vipariṇāmino aññathābhāvino.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde uppajjati sota-viññāṇaɱ,||<br />
					sotaɱ aniccaɱ vipariṇāmī aññathābhāvi.|| ||</p>

					<p class="f4">Saddā aniccā vipariṇāmino aññathābhāvino,||<br />
					itth'etaɱ dvayaɱ calañc'eva vyayañ ca aniccaɱ vipariṇāmī aññathābhāvi.|| ||</p>

					<p class="f4">Sota-viññāṇaɱ aniccaɱ vipariṇāmī aññathābhāvi,||<br />
					yopi hetu yopi paccayo sota-viññāṇassa aññathābhāvi uppādāya,||<br />
					sopi hetu sopi paccayo anicco vipariṇāmī aññathābhāvi.|| ||</p>

					<p class="f4">Aniccaɱ kho pana bhikkhave paccayaɱ paṭicca samuppannaɱ sota-viññāṇaɱ kuto niccaɱ bhavissati.|| ||</p>

					<p class="f4">Yā kho bhikkhave,||<br />
					imesaɱ tiṇṇaɱ dhammānaɱ saŋgati sannipāto samavāyo,||<br />
					ayaɱ vuccati bhikkhave sota-samphasso sota-samphassopi anicco vipariṇāmī aññathābhāvī,||<br />
					yopi hetu yopi paccayo sota-samphassassa uppādāya,||<br />
					sopi hetu sopi paccayo anicco vipariṇāmī aññathābhāvī,||<br />
					aniccaɱ kho pana bhikkhave paccayaɱ paṭicca uppanno sota-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthetepi dhammā calā c'eva vyayā ca aniccā vipariṇāmino aññathābhāvino.|| ||</p>

					<p class="f4">Ghānañca paṭicca gandhe uppajjati ghāna-viññāṇaɱ,||<br />
					ghānaɱ aniccaɱ vipariṇāmī aññathābhāvi.|| ||</p>

					<p class="f4">Gandhā aniccā vipariṇāmino aññathābhāvino,||<br />
					itth'etaɱ dvayaɱ calañc'eva vyayañ ca aniccaɱ vipariṇāmi aññathābhāvi.|| ||</p>

					<p class="f4">Ghāna-viññāṇaɱ aniccaɱ vipariṇāmī aññathābhāvi,||<br />
					yopi hetu yopi paccayo ghāna-viññāṇassa aññathābhāvi uppādāya,||<br />
					sopi hetu sopi paccayo anicco vipariṇāmī aññathābhāvi.|| ||</p>

					<p class="f4">Aniccaɱ kho pana bhikkhave paccayaɱ paṭicca samuppannaɱ ghāna-viññāṇaɱ kuto niccaɱ bhavissati.|| ||</p>

					<p class="f4">Yā kho bhikkhave,||<br />
					imesaɱ tiṇṇaɱ dhammānaɱ saŋgati sannipāto samavāyo ayaɱ vuccati bhikkhave ghānasamphasso ghānasamphassopi anicco vipariṇāmī aññathābhāvī,||<br />
					yopi hetu yopi paccayo ghānasamphassassa uppādāya,||<br />
					sopi hetu sopi paccayo anicco vipariṇāmī aññathābhāvī,||<br />
					<a id="pg69"><span class="f2 g"><b>[69]</b></span></a> aniccaɱ kho pana bhikkhave paccayaɱ paṭicca uppanno ghānasamphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthetepi dhammā calā c'eva vyayā ca aniccā vipariṇāmino aññathābhāvino.|| ||</p>

					<p class="f4">Jivhañca paṭicca rase uppajjati jivhā-viññāṇaɱ,||<br />
					jivhā aniccā vipariṇāmī aññathābhāvi rasā aniccā vipariṇāmino aññathābhāvino,||<br />
					itth'etaɱ dvayaɱ calañc'eva vyayañ ca aniccaɱ vipariṇāmī aññathābhāvi.|| ||</p>

					<p class="f4">Jivhā-viññāṇaɱ aniccaɱ vipariṇāmi aññathābhāvī,||<br />
					yopi hetu yopi paccayo jivhā-viññāṇassa uppādāya,||<br />
					sopi hetu sopi paccayo anicco vipariṇāmī aññathābhāvī.|| ||</p>

					<p class="f4">Aniccaɱ kho pana bhikkhave paccayaɱ paṭicca samuppannaɱ jivhā-viññāṇaɱ kuto niccaɱ bhavissati.|| ||</p>

					<p class="f4">Yā kho bhikkhave,||<br />
					imesaɱ tiṇṇaɱ dhammānaɱ saŋgati sannipāto samavāyo ayaɱ vuccati bhikkhave jivhāsamphasso jivhāsamphassopi anicco vipariṇāmī aññathābhāvī,||<br />
					yopi hetu yopi paccayo jivhāsamphassassa uppādāya,||<br />
					sopi hetu sopi paccayo anicco vipariṇāmī aññathābhāvī,||<br />
					aniccaɱ kho pana bhikkhave paccayaɱ paṭicca uppanno jivhāsamphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthetepi dhammā calā c'eva vyayā ca aniccā vipariṇāmino aññathābhāvino.|| ||</p>

					<p class="f4">Kāyakhuñca paṭicca phoṭṭhabbe uppajjati kāya-viññāṇaɱ,||<br />
					kāyaɱ aniccaɱ vipariṇāmi aññathābhāvi.|| ||</p>

					<p class="f4">Phoṭṭhabbā aniccā vipariṇāmino aññathābhāvino,||<br />
					itth'etaɱ dvayaɱ calañc'eva vyayañ ca aniccaɱ vipariṇāmī aññathābhāvī.|| ||</p>

					<p class="f4">Kāya-viññāṇaɱ aniccaɱ vipariṇāmī aññathābhāvī,||<br />
					yopi hetu yopi paccayo kāya-viññāṇassa aññathābhāvī uppādāya,||<br />
					sopi hetu sopi paccayo anicco vipariṇāmī aññathābhāvī.|| ||</p>

					<p class="f4">Aniccaɱ kho pana bhikkhave paccayaɱ paṭicca samuppannaɱ kāya-viññāṇaɱ kuto niccaɱ bhavissati.|| ||</p>

					<p class="f4">Yā kho bhikkhave,||<br />
					imesaɱ tiṇṇaɱ dhammānaɱ saŋgati sannipāto samavāyo ayaɱ vuccati bhikkhave kāya-samphasso kāya-samphassopi anicco vipariṇāmī aññathābhāvī,||<br />
					yopi hetu yopi paccayo kāya-samphassassa uppādāya,||<br />
					sopi hetu sopi paccayo anicco vipariṇāmī aññathābhāvī,||<br />
					aniccaɱ kho pana bhikkhave paccayaɱ paṭicca uppanno kāya-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthetepi dhammā calā c'eva vyayā ca aniccā vipariṇāmino aññathābhāvino.|| ||</p>

					<p class="f4">Manañca paṭicca dhamme uppajjati mano-viññāṇaɱ,||<br />
					mano anicco vipariṇāmī aññathābhāvī.|| ||</p>

					<p class="f4">Dhammā aniccā vipariṇāmino aññathābhāvino,||<br />
					itth'etaɱ dvayaɱ calañc'eva vyayañ ca aniccaɱ vipariṇāmī aññathābhāvī.|| ||</p>

					<p class="f4">Manoviññāṇaɱ aniccaɱ vipariṇāmī aññathābhāvī,||<br />
					yopi hetu yopi paccayo mano-viññāṇassa aññathābhāvī uppādāya,||<br />
					sopi hetu sopi paccayo anicco vipariṇāmī aññathābhāvī.|| ||</p>

					<p class="f4">Aniccaɱ kho pana bhikkhave paccayaɱ paṭicca samuppannaɱ mano-viññāṇaɱ kuto niccaɱ bhavissati.|| ||</p>

					<p class="f4">Yā kho bhikkhave,||<br />
					imesaɱ tiṇṇaɱ dhammānaɱ saŋgati sannipāto samavāyo ayaɱ vuccati bhikkhave mano-samphasso mano-samphassopi anicco vipariṇāmī aññathābhāvī.|| ||</p>

					<p class="f4">Yopi hetu yopi paccayo mano-samphassassa uppādāya,||<br />
					sopi hetu sopi paccayo anicco vipariṇāmī aññathābhāvī,||<br />
					aniccaɱ kho pana bhikkhave paccayaɱ paṭicca uppanno mano-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthetepi dhammā valā c'eva vyayā ca aniccā vipariṇāmino aññathābhāvino.|| ||</p>

					<p class="f4">Evaɱ kho bhikkhave dvayaɱ paṭicca viññāṇaɱ sambhotī ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>