<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 93. The Buddha explains that it is a consequence of the meeting of a sense organ and a sense object that sense-consciousness, sense-contact, sense-experience, feeling, and self-awareness appear and that each of these individual elements being changeable, the resulting consciousness is changeable." />
<title>SN 4 35 093: Dutiya Dvaya Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					4. Channa Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p93">Sutta 93</a></h4>

					<h1>Dutiya Dvaya Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg67"><span class="f2 g"><b>[67]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.093.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.093.than.ati.htm#p1">than</a>][<a href="../../../../dhamma-vinaya/bd/sn/04_salv/sn04.35.093.olds.bd.htm#p1">olds</a>][<a href="../../../../dhamma-vinaya/wp/sn/04_salv/sn04.35.093.bodh.wp.htm">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Dvayaṃ bhikkhave,||<br />
					paṭicca viññāṇaṃ sambhoti.|| ||</p>

					<p class="f4">Kathañ ca bhikkhave,||<br />
					dvayaṃ paṭicca viññāṇaṃ sambhoti?|| ||</p>

					<p class="f4">Cakkhuñ ca paṭicca rūpe uppajjati cakkhu-viññāṇaṃ.|| ||</p>

					<p class="f4">Cakkhuṃ aniccaṃ vipariṇāmī aññathā-bhāvi.|| ||</p>

					<p class="f4"><a id="pg68"><span class="f2 g"><b>[68]</b></span></a> Rūpā aniccā vipariṇāmino aññathā-bhāvino.|| ||</p>

					<p class="f4">Itth'etaṃ dvayaṃ calañ c'eva vyayañ ca aniccaṃ vipariṇāmi aññathā-bhāvi||<br />
					cakkhu-viññāṇaṃ aniccaṃ vipariṇāmī aññathā-bhāvi.|| ||</p>

					<p class="f4">Yo pi hetu yo pi paccayo cakkhu-viññāṇassa uppādāya,||<br />
					so pi hetu so pi paccayo anicco vipariṇāmī aññathā-bhāvi.|| ||</p>

					<p class="f4">Aniccaṃ kho pana bhikkhave paccayaṃ||<br />
					paṭicca samuppannaṃ||<br />
					cakkhu-viññāṇaṃ kuto niccaṃ bhavissati?|| ||</p>

					<p class="f4">Yā kho bhikkhave,||<br />
					imesaṃ tiṇṇaṃ dhammānaṃ||<br />
					saṅgati||<br />
					sannipāto||<br />
					samavāyo||<br />
					ayaṃ vuccati bhikkhave cakkhu-samphasso.|| ||</p>

					<p class="f4">Cakkhu-samphasso pi anicco vipariṇāmī aññathā-bhāvī|| ||</p>

					<p class="f4">Yo pi hetu yo pi paccayo cakkhu-samphassassa uppādāya,||<br />
					so pi hetu so pi paccayo anicco vipariṇāmī aññathā-bhāvī,||<br />
					aniccaṃ kho pana bhikkhave paccayaṃ paṭicca uppanno cakkhu-samphasso||<br />
					kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho ceteti,||<br />
					phuṭṭho sañjānāti,||<br />
					itthete pi dhammā calā c'eva vyayā ca aniccā vipariṇāmino aññathā-bhāvino.|| ||</p>

					<p class="ctr c">&#9632;</p>

					<p class="f4">Sotañ ca paṭicca sadde uppajjati sota-viññāṇaṃ,||<br />
					sotaṃ aniccaṃ vipariṇāmī aññathā-bhāvi.|| ||</p>

					<p class="f4">Saddā aniccā vipariṇāmino aññathā-bhāvino,||<br />
					itth'etaṃ dvayaṃ calañc'eva vyayañ ca aniccaṃ vipariṇāmī aññathā-bhāvi.|| ||</p>

					<p class="f4">Sota-viññāṇaṃ aniccaṃ vipariṇāmī aññathā-bhāvi,||<br />
					yo pi hetu yo pi paccayo sota-viññāṇassa aññathā-bhāvi uppādāya,||<br />
					so pi hetu so pi paccayo anicco vipariṇāmī aññathā-bhāvi.|| ||</p>

					<p class="f4">Aniccaṃ kho pana bhikkhave paccayaṃ paṭicca samuppannaṃ sota-viññāṇaṃ kuto niccaṃ bhavissati.|| ||</p>

					<p class="f4">Yā kho bhikkhave,||<br />
					imesaṃ tiṇṇaṃ dhammānaṃ saṅgati sannipāto samavāyo,||<br />
					ayaṃ vuccati bhikkhave sota-samphasso sota-samphasso pi anicco vipariṇāmī aññathā-bhāvī.|| ||</p>

					<p class="f4">Yo pi hetu yo pi paccayo sota-samphassassa uppādāya,||<br />
					so pi hetu so pi paccayo anicco vipariṇāmī aññathā-bhāvī|| ||</p>

					<p class="f4">Aniccaṃ kho pana bhikkhave paccayaṃ paṭicca uppanno sota-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthete pi dhammā calā c'eva vyayā ca aniccā vipariṇāmino aññathā-bhāvino.|| ||</p>

					<p class="f4">Ghānañ ca paṭicca gandhe uppajjati ghāna-viññāṇaṃ,||<br />
					ghānaṃ aniccaṃ vipariṇāmī aññathā-bhāvi.|| ||</p>

					<p class="f4">Gandhā aniccā vipariṇāmino aññathā-bhāvino,||<br />
					itth'etaṃ dvayaṃ calañc'eva vyayañ ca aniccaṃ vipariṇāmi aññathā-bhāvi.|| ||</p>

					<p class="f4">Ghāna-viññāṇaṃ aniccaṃ vipariṇāmī aññathā-bhāvi,||<br />
					yo pi hetu yo pi paccayo ghāna-viññāṇassa aññathā-bhāvi uppādāya,||<br />
					so pi hetu so pi paccayo anicco vipariṇāmī aññathā-bhāvi.|| ||</p>

					<p class="f4">Aniccaṃ kho pana bhikkhave paccayaṃ paṭicca samuppannaṃ ghāna-viññāṇaṃ kuto niccaṃ bhavissati.|| ||</p>

					<p class="f4">Yā kho bhikkhave,||<br />
					imesaṃ tiṇṇaṃ dhammānaṃ saṅgati sannipāto samavāyo ayaṃ vuccati bhikkhave ghāna-samphasso ghāna-samphasso pi anicco vipariṇāmī aññathā-bhāvī.|| ||</p>

					<p class="f4">Yo pi hetu yo pi paccayo ghāna-samphassassa uppādāya,||<br />
					so pi hetu so pi paccayo anicco vipariṇāmī aññathā-bhāvī|| ||</p>

					<p class="f4"><a id="pg69"><span class="f2 g"><b>[69]</b></span></a> Aniccaṃ kho pana bhikkhave paccayaṃ paṭicca uppanno ghāna-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthete pi dhammā calā c'eva vyayā ca aniccā vipariṇāmino aññathā-bhāvino.|| ||</p>

					<p class="f4">Jivhañ ca paṭicca rase uppajjati jivhā-viññāṇaṃ,||<br />
					jivhā aniccā vipariṇāmī aññathā-bhāvi rasā aniccā vipariṇāmino aññathā-bhāvino,||<br />
					itth'etaṃ dvayaṃ calañc'eva vyayañ ca aniccaṃ vipariṇāmī aññathā-bhāvi.|| ||</p>

					<p class="f4">Jivhā-viññāṇaṃ aniccaṃ vipariṇāmi aññathā-bhāvī,||<br />
					yo pi hetu yo pi paccayo jivhā-viññāṇassa uppādāya,||<br />
					so pi hetu so pi paccayo anicco vipariṇāmī aññathā-bhāvī.|| ||</p>

					<p class="f4">Aniccaṃ kho pana bhikkhave paccayaṃ paṭicca samuppannaṃ jivhā-viññāṇaṃ kuto niccaṃ bhavissati.|| ||</p>

					<p class="f4">Yā kho bhikkhave,||<br />
					imesaṃ tiṇṇaṃ dhammānaṃ saṅgati sannipāto samavāyo ayaṃ vuccati bhikkhave jivhā-samphasso jivhā-samphasso pi anicco vipariṇāmī aññathā-bhāvī.|| ||</p>

					<p class="f4">Yo pi hetu yo pi paccayo jivhā-samphassassa uppādāya,||<br />
					so pi hetu so pi paccayo anicco vipariṇāmī aññathā-bhāvī.|| ||</p>

					<p class="f4">Aniccaṃ kho pana bhikkhave paccayaṃ paṭicca uppanno jivhā-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthete pi dhammā calā c'eva vyayā ca aniccā vipariṇāmino aññathā-bhāvino.|| ||</p>

					<p class="f4">Kāya-khuñ ca paṭicca phoṭṭhabbe uppajjati kāya-viññāṇaṃ,||<br />
					kāyaṃ aniccaṃ vipariṇāmi aññathā-bhāvi.|| ||</p>

					<p class="f4">Phoṭṭhabbā aniccā vipariṇāmino aññathā-bhāvino,||<br />
					itth'etaṃ dvayaṃ calañc'eva vyayañ ca aniccaṃ vipariṇāmī aññathā-bhāvī.|| ||</p>

					<p class="f4">Kāya-viññāṇaṃ aniccaṃ vipariṇāmī aññathā-bhāvī,||<br />
					yo pi hetu yo pi paccayo kāya-viññāṇassa aññathā-bhāvī uppādāya,||<br />
					so pi hetu so pi paccayo anicco vipariṇāmī aññathā-bhāvī.|| ||</p>

					<p class="f4">Aniccaṃ kho pana bhikkhave paccayaṃ paṭicca samuppannaṃ kāya-viññāṇaṃ kuto niccaṃ bhavissati.|| ||</p>

					<p class="f4">Yā kho bhikkhave,||<br />
					imesaṃ tiṇṇaṃ dhammānaṃ saṅgati sannipāto samavāyo ayaṃ vuccati bhikkhave kāya-samphasso kāya-samphasso pi anicco vipariṇāmī aññathā-bhāvī.|| ||</p>

					<p class="f4">Yo pi hetu yo pi paccayo kāya-samphassassa uppādāya,||<br />
					so pi hetu so pi paccayo anicco vipariṇāmī aññathā-bhāvī.|| ||</p>

					<p class="f4">Aniccaṃ kho pana bhikkhave paccayaṃ paṭicca uppanno kāya-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthete pi dhammā calā c'eva vyayā ca aniccā vipariṇāmino aññathā-bhāvino.|| ||</p>

					<p class="f4">Manañ ca paṭicca dhamme uppajjati mano-viññāṇaṃ,||<br />
					mano anicco vipariṇāmī aññathā-bhāvī.|| ||</p>

					<p class="f4">Dhammā aniccā vipariṇāmino aññathā-bhāvino,||<br />
					itth'etaṃ dvayaṃ calañc'eva vyayañ ca aniccaṃ vipariṇāmī aññathā-bhāvī.|| ||</p>

					<p class="f4">Mano-viññāṇaṃ aniccaṃ vipariṇāmī aññathā-bhāvī,||<br />
					yo pi hetu yo pi paccayo mano-viññāṇassa aññathā-bhāvī uppādāya,||<br />
					so pi hetu so pi paccayo anicco vipariṇāmī aññathā-bhāvī.|| ||</p>

					<p class="f4">Aniccaṃ kho pana bhikkhave paccayaṃ paṭicca samuppannaṃ mano-viññāṇaṃ kuto niccaṃ bhavissati.|| ||</p>

					<p class="f4">Yā kho bhikkhave,||<br />
					imesaṃ tiṇṇaṃ dhammānaṃ saṅgati sannipāto samavāyo ayaṃ vuccati bhikkhave mano-samphasso mano-samphasso pi anicco vipariṇāmī aññathā-bhāvī.|| ||</p>

					<p class="f4">Yo pi hetu yo pi paccayo mano-samphassassa uppādāya,||<br />
					so pi hetu so pi paccayo anicco vipariṇāmī aññathā-bhāvī.|| ||</p>

					<p class="f4">Aniccaṃ kho pana bhikkhave paccayaṃ paṭicca uppanno mano-samphasso kuto nicco bhavissati.|| ||</p>

					<p class="f4">Phuṭṭho bhikkhave vedeti,||<br />
					phuṭṭho sañjānāti,||<br />
					phuṭṭho ceteti,||<br />
					itthete pi dhammā valā c'eva vyayā ca aniccā vipariṇāmino aññathā-bhāvino.|| ||</p>

					<p class="f4">Evaṃ kho bhikkhave dvayaṃ paṭicca viññāṇaṃ sambhotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>