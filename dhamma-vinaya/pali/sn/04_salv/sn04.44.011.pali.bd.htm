<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 44, Sutta 11. The Wanderer of the Vaccha Clan asks the Venerable Sabhiya a series of questions about existence and non-existence of one who has attained the goal and is told in all cases that these are not questions on which the Buddha has made a declarative statement. When asked why this is so, the Venerable Sabhiya asks in return how one would describe someone if there were no grounds for saying that a thing existed." />
<title>SN 4 44 11: Sabhiya Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					IV. saḷāyatana Vagga<br />
					44. Avyākatasaŋyutta</h4>

					<h4 class="ctr"><a href="../../../../backmatter/indexes/sutta/sn/04_salv/idx_44_avyakatasamyutta.htm#p11">Sutta 11</a></h4>

					<h1>Sabhiya Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.44.011.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.44.011.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.44.011.bodh.wp.htm#p1">bodh</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā sabhiyo kaccāno ñātike viharati giñjakāvasathe.|| ||</p>

					<p class="f4">Atha kho Vacchagotto paribbājako yen'āyasmā sabhiyo kaccāno ten'upasankami.|| ||</p>

					<p class="f4">Upasaŋkamitvā āyasmatā sabhiyena Kaccānena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho||<br />
					Vacchagotto paribbājako āyasmantaɱ sabhiyaɱ Kaccānaɱ etad avoca:|| ||</p>

					<p class="f4">"Kin nu kho bho Kaccāna||<br />
					hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ Vaccha, Bhagavatā||<br />
					'hoti Tathāgato param maraṇā' ti.|| ||</p>

					<p class="f4">"Kiɱ pana bho Kaccāna||<br />
					na hoti Tathāgato param maraṇā" ti?|| ||</p>

					<p class="f4">"Etam pi ko Vaccha avyākataɱ Bhagavatā||<br />
					'na hoti Tathāgato param maraṇā' ti.|| ||</p>

					<p class="f4">"Kin nu kho bho Kaccāna||<br />
					hoti ca na ca hoti Tathāgato param maraṇā" ti?|| ||</p>

					<p class="f4">"Avyākataɱ kho etaɱ Vaccha Bhagavatā||<br />
					'hoti ca na ca hoti Tathāgato param maraṇā' ti.|| ||</p>

					<p class="f4"> <a id="pg402"><span class="f2 g"><b>[402]</b></span></a> "Kiɱ pana bho Kaccāna||<br />
					n'eva hoti na na hoti Tathāgato param maraṇā" ti?|| ||</p>

					<p class="f4">"Etam pi kho Vaccha avyākataɱ Bhagavatā||<br />
					'n'eva hoti na na hoti Tathāgato param maraṇā' ti.|| ||</p>

					<p class="f4">"Kin nu kho bho Kaccāna,||<br />
					'hoti Tathāgato param maraṇā' ti?||<br />
					iti puṭṭho samāno avyākataɱ kho etaɱ Vaccha Bhagavatā||<br />
					'hoti Tathāgato param maraṇā' ti vadesi?|| ||</p>

					<p class="f4">Kiɱ pana bho Kaccāna||<br />
					'na hoti Tathāgato param maraṇā' ti?||<br />
					iti puṭṭho samāno etam pi kho Vaccha avyākataɱ Bhagavatā||<br />
					'na hoti Tathāgato param maraṇā' ti vadesi?|| ||</p>

					<p class="f4">Kin nu kho bho Kaccāna,||<br />
					'hoti ca na ca hoti Tathāgato param maraṇā' ti?||<br />
					iti puṭṭho samāno avyākataɱ kho etaɱ Vaccha Bhagavatā||<br />
					'hoti ca na ca hoti Tathāgato param maraṇā' ti vadesi?|| ||</p>

					<p class="f4">Kiɱ pana bho Kaccāna,||<br />
					'n'eva hoti na na hoti Tathāgato param maraṇā' ti?||<br />
					iti puṭṭho samāno etam pi kho Vaccha avyākataɱ Bhagavatā:||<br />
					'n'eva hoti na na hoti Tathāgato param maraṇā' ti vadesi?"|| ||</p>

					<p class="f4">"Ko nu kho bho Kaccāna hetu ko paccayo yena taɱ avyākataɱ samaṇena Gotamenā" ti?|| ||</p>

					<p class="f4">"Yo ca āvuso hetu yo ca paccayo paññāpanāya:||<br />
					'rūpī' ti vā||<br />
					'arūpī' ti vā||<br />
					'saññī' ti vā||<br />
					'asaññī' ti vā||<br />
					'n'evasaññīnāsaññī' ti vā,||<br />
					so ca hetu||<br />
					so ca paccayo||<br />
					sabbena||<br />
					sabbaɱ||<br />
					sabbathā||<br />
					sabbaɱ||<br />
					aparisesaɱ nirujjheyya,||<br />
					kena naɱ paññāpayamāno paññāpeyya,||<br />
					'rūpī' ti vā||<br />
					'arūpī' ti vā||<br />
					'saññī' ti vā||<br />
					'asaññī' ti vā||<br />
					'n'evasaññī' ti nā||<br />
					'saññī' ti vā" ti?|| ||</p>

					<p class="f4">"Kīvaciraɱ pabba-jito' si bho kaccānā" ti?|| ||</p>

					<p class="f4">"Na ciraɱ āvuso, tīṇi vassānī" ti.|| ||</p>

					<p class="f4">"Yassapassa āvuso, etamettakena,||<br />
					ettakam eva tam passa bahu ko pana vādo eva abhikkanteti.|| ||</p>

					<p>&nbsp;</p>

					<p class="f4 ctr">Avyākatavaggo paṭhamo</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>