<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya 4: Salayatana Vagga; Book 42, Sutta 7. The Buddha explains his priorities when it comes to whom to teach first, second and last." />
<title>SN 4 42 7: Desanā (aka Khett'Ūpama) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					42. Gāmani Saṃyutta</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_42_gamanisamyutta.htm#p7">Sutta 7</a></h4>

					<h1>Desanā (aka Khett'Ūpama) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg314"><span class="f2 g"><b>[314]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.42.007.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.42.007.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Nāḷandāyaṃ viharati||<br />
					Pāvarikambavane.|| ||</p>

					<p class="f4">Atha kho Asibandhaka putto gāmaṇī yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Asibandhaka putto gāmaṇī Bhagavantaṃ etad avoca:|| ||</p>

					<p class="f4">"Nanu bhante Bhagavā sabba-pāṇa-bhuta-hit-ā-nukampī viharatī" ti?|| ||</p>

					<p class="f4">"Evaṃ gāmaṇī Tathāgato sabba-pāṇa-bhuta-hit-ā-nukampī viharatī" ti.|| ||</p>

					<p class="f4">"Atha kiñ carahi bhante Bhagavā eka-c-cānaṃ sakkaccaṃ dhammaṃ deseti,||<br />
					eka-c-cānaṃ no tathā sakkaccaṃ Dhammaṃ desetī" ti?|| ||</p>

					<p class="f4"><a id="pg315"><span class="f2 g"><b>[315]</b></span></a> "Tena hi gāmaṇī,||<br />
					taṃ yevettha paṭipucchissāmi,||<br />
					yathā te khameyya||<br />
					tathā naṃ vyākareyyāsi.|| ||</p>

					<p class="f4">Taṃ kim maññasi gāmaṇī?|| ||</p>

					<p class="f4">Idha kassa-kassa gahapatino tīni khettāni:||<br />
					ekaṃ khettaṃ aggaṃ,||<br />
					ekaṃ khettaṃ majjhimaṃ,||<br />
					ekaṃ khettaṃ hīnaṃ||<br />
					jaṇgalaṃ||<br />
					ūsaraṃ||<br />
					pāpa-bhumi.|| ||</p>

					<p class="f4">Taṃ kim maññasi gāmaṇi?|| ||</p>

					<p class="f4">Asu kassako gahapati bījāni patiṭṭhāpetukāmo kattha paṭhamaṃ patiṭṭhāpeyya,||<br />
					yaṃ vā aduṃ khettaṃ aggaṃ yaṃ vā||<br />
					aduṃ khettaṃ majjhimaṃ yaṃ vā||<br />
					aduṃ khettaṃ hīnaṃ||<br />
					jaṇgalaṃ||<br />
					ūsaraṃ||<br />
					pāpa-bhumin" ti?|| ||</p>

					<p class="f4">"Asu bhante kassako gahapati bījāni patiṭṭhāpetukāmo||<br />
					yaṃ aduṃ khettaṃ aggaṃ tattha patiṭṭhāpeyya,||<br />
					tattha patiṭṭhāpetvā yaṃ aduṃ khettaṃ majjhimaṃ tattha patiṭṭhāpeyya,||<br />
					tattha patiṭṭhāpetvā yaṃ aduṃ khettaṃ hīnaṃ||<br />
					jaṇgalaṃ||<br />
					ūsaraṃ||<br />
					pāpa-bhumi||<br />
					tattha patiṭṭhāpeyya pi no pi patiṭṭhāpeyya.|| ||</p>

					<p class="f4">Taṃ kissa hetu?|| ||</p>

					<p class="f4">Antamaso go-bhattam pi bhavissatī" ti.|| ||</p>

					<p class="ctr c">&#9632;</p>

					<p class="f4">"Seyyathā pi gāmaṇi yaṃ aduṃ khettaṃ aggaṃ,||<br />
					evam eva mayhaṃ bhikkhu-bhikkhuniyo.|| ||</p>

					<p class="f4">Tes'āhaṃ Dhammaṃ desemi||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsemi.|| ||</p>

					<p class="f4">Taṃ kissa hetu?|| ||</p>

					<p class="f4">Ete hi gāmaṇi,||<br />
					maṃ dīpā||<br />
					maṃ-leṇā||<br />
					maṃ-tāṇā||<br />
					maṃ-saraṇā viharanti.|| ||</p>

					<p class="ctr c">&#9632;</p>

					<p class="f4">Seyyathā pi gāmaṇi, yaṃ aduṃ khettaṃ majjhimaṃ,||<br />
					evam eva mayhaṃ upāsaka-upāsikāyo.|| ||</p>

					<p class="f4">Tasem pahaṃ Dhammaṃ desemi||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsemi.|| ||</p>

					<p class="f4">Taṃ kissa hetu?|| ||</p>

					<p class="f4">Ete hi gāmaṇi,||<br />
					maṃ dīpā||<br />
					maṃ-leṇā||<br />
					maṃ-tāṇā||<br />
					maṃ-saraṇā viharanti.|| ||</p>

					<p class="ctr c">&#9632;</p>

					<p class="f4">Seyyathā pi gāmaṇi, yaṃ aduṃ khettaṃ hīnaṃ||<br />
					jaṇga- <a id="pg316"><span class="f2 g"><b>[316]</b></span></a> laṃ||<br />
					ūsaraṃ||<br />
					pāpa-bhumi.|| ||</p>

					<p class="f4">Evam eva mayhaṃ añña-titthiyā samaṇa-brāhmaṇā paribbājakā.|| ||</p>

					<p class="f4">Tesam pahaṃ Dhammaṃ desemi||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsemi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma eka-padam pi ājāneyyuṃ,||<br />
					taṃ n'esaṃ assa dīgha-rattaṃ hitāya sukhāyāti.|| ||</p>

					<p class="ctr c">&#9632;</p>

					<p class="f4">Seyyathā pi gāmaṇi, purisassa tayo udaka-maṇikā,||<br />
					eko udaka-maṇiko acchiddo ahārī aparihārī,||<br />
					eko udaka-maṇiko acchiddo hārī parihārī,||<br />
					eko udaka-maṇiko chiddo hārī parihārī.|| ||</p>

					<p class="f4">Taṃ kim maññasi gāmaṇi?|| ||</p>

					<p class="f4">Asu pariso udakaṃ nikkhipitukāmo kattha paṭhamaṃ nikkhipeyya||<br />
					yo vā so udaka-maṇiko acchiddo ahārī parihārī,||<br />
					yo vā so udaka-maṇiko acchiddo hārī parihārī,||<br />
					yo vā so udaka-maṇiko chiddo hārī parihārī" ti?|| ||</p>

					<p class="f4">"Asu bhante puriso udakaṃ nikkhipitukāmo||<br />
					yo so udaka-maṇiko acchiddo ahārī aparihārī tattha nikkhipeyya,||<br />
					tattha nikkhi-pitvā||<br />
					yo so udaka-maṇiko acchiddo hārī parihārī tattha nikkhipeyya,||<br />
					tattha nikkhi-pitvā||<br />
					yo so udaka-maṇiko chiddo hārī parihārī tattha nikkhipeyyā pi no pi nikkhipeyya.|| ||</p>

					<p class="f4">Taṃ kissa hetu?|| ||</p>

					<p class="f4">Antamaso bhaṇḍa-dhovanam pi bhavissati" ti.|| ||</p>

					<p class="ctr c">&#9632;</p>

					<p class="f4">Seyyathā pi gāmaṇi yo so udaka-maṇiko acchiddo ahārī aparihārī,||<br />
					evam eva mayhaṃ bhikkhu-bhikkhuniyo.|| ||</p>

					<p class="f4">Tes'āhaṃ Dhammaṃ desemi||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsemi.|| ||</p>

					<p class="f4">Taṃ kissa hetu?|| ||</p>

					<p class="f4">Ete hi gāmaṇi,||<br />
					maṃ dīpā||<br />
					maṃ-leṇā||<br />
					maṃ-tāṇā||<br />
					maṃ-saraṇā viharanti.|| ||</p>

					<p class="ctr c">&#9632;</p>

					<p class="f4">Seyyathā pi gāmaṇi,||<br />
					yo so udaka-maṇiko acchiddo hārī parihārī,||<br />
					evam eva mayhaṃ upāsaka-upāsikāyo.|| ||</p>

					<p class="f4">Tes'āhaṃ pahaṃ <a id="pg317"><span class="f2 g"><b>[317]</b></span></a> Dhammaṃ desemi||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsemi.|| ||</p>

					<p class="f4">Taṃ kissa hetu?|| ||</p>

					<p class="f4">Ete hi gāmaṇi,||<br />
					maṃ dīpā||<br />
					maṃ-leṇā||<br />
					maṃ-tāṇā||<br />
					maṃ-saraṇā viharanti.|| ||</p>

					<p class="ctr c">&#9632;</p>

					<p class="f4">Seyyathā pi gāmaṇi,||<br />
					yo so udaka-maṇiko jiddo hārī parihārī,||<br />
					evam eva mayhaṃ añña-titthiyā samaṇa-brāhmaṇa paribbājakā.|| ||</p>

					<p class="f4">Tes'āhaṃ pahaṃ Dhammaṃ desemi||<br />
					ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsemi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma eka padam pi ājāneyyuṃ,||<br />
					taṃ n'esaṃ assa dīgha-rattaṃ hitāya sukhāyā" ti.|| ||</p>

					<p class="f4">Evaṃ vutte Asibandhaka-putto gāmaṇī Bhagavantaṃ etad avoca:|| ||</p>

					<p class="f4">"Abhikkantaṃ bhante,||<br />
					abhikkantaṃ bhante,||<br />
					seyyathā pi bhante nikkujjitaṃ vā ukkujjeyya,||<br />
					paṭi-c-channaṃ vā vivareyya||<br />
					mūḷahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya||<br />
					'cakkhu-manto rūpāni dakkhinti' ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca,||<br />
					upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatan" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
