<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 135. The Buddha delivers a real fire-and-brimstone sutta urging the bhikkhus to take advantage of the lucky fact that they have been reborn when Dhamma was being taught and make strong effort." />
<title>SN 4 35 135: Khaṇa (aka Saṇgayha) Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr"><i>Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; III: Paññāsaka Tatiya<br />
					4. Devadaha Vagga</i></h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p135">Sutta 135</a></h4>

					<h1>Khaṇa (aka Saṇgayha) Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg126"><span class="f2 g"><b>[126]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.135.wood.pts.htm#p1">pts</a>][<a href="../../../../dhamma-vinaya/ati/sn/04_salv/sn04.35.135.than.ati.htm#p1">than</a>][<a href="../../../../dhamma-vinaya/wp/sn/04_salv/sn04.35.135.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā sakkesu viharati devadahaṃ nāma Sakyānaṃ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Lābhā vo bhikkhave,||<br />
					su-laddhaṃ vo bhikkhave,||<br />
					khaṇo vo paṭiladdho brahma-cariyāvāsāya.|| ||</p>

					<p class="f4">Diṭṭhā mayā bhikkhave cha phass'āyatanikā nāma Nirayā.|| ||</p>

					<p class="f4">Tattha yaṃ kiñci cakkhunā rūpaṃ passati||<br />
					aniṭṭha-rūpaṃ yeva passati no iṭṭha-rūpaṃ||<br />
					akanta-rūpaṃ yeva passati no kanta-rūpaṃ||<br />
					amanāpa-rūpaṃ yeva passati no manāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci sotena saddaṃ suṇāti||<br />
					aniṭṭha-rūpaṃ yeva passati no iṭṭha-rūpaṃ||<br />
					akanta-rūpaṃ yeva passati no kanta-rūpaṃ||<br />
					amanāpa-rūpaṃ yeva passati no manāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci ghānena gandhaṃ ghāyati||<br />
					aniṭṭha-rūpaṃ yeva passati no iṭṭha-rūpaṃ||<br />
					akanta-rūpaṃ yeva passati no kanta-rūpaṃ||<br />
					amanāpa-rūpaṃ yeva passati no manāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci jivhāya rasaṃ sāyati||<br />
					aniṭṭha-rūpaṃ yeva passati no iṭṭha-rūpaṃ||<br />
					akanta-rūpaṃ yeva passati no kanta-rūpaṃ||<br />
					amanāpa-rūpaṃ yeva passati no manāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci kāyena phoṭṭhabbaṃ phusati||<br />
					aniṭṭha-rūpaṃ yeva passati no iṭṭha-rūpaṃ||<br />
					akanta-rūpaṃ yeva passati no kanta-rūpaṃ||<br />
					amanāpa-rūpaṃ yeva passati no manāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci manasā dhammaṃ vijānāti||<br />
					aniṭṭha-rūpaṃ yeva passati no iṭṭha-rūpaṃ||<br />
					akanta-rūpaṃ yeva passati no kanta-rūpaṃ||<br />
					amanāpa-rūpaṃ yeva passati no manāpa-rūpaṃ.|| ||</p>

					<p class="f4">Lābhā vo bhikkhave,||<br />
					su-laddhaṃ vo bhikkhave,||<br />
					khaṇo vo paṭiladdho Brahma-cariya-vāsāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Diṭṭhā mayā bhikkhave cha phass'āyatanikā nāma saggā.|| ||</p>

					<p class="f4">Tattha yaṃ kiñci cakkhunā rūpaṃ passati||<br />
					iṭṭha-rūpaṃ yeva passati no aniṭṭha-rūpaṃ,||<br />
					kanta-rūpaṃ yeva passati no akanta-rūpaṃ,||<br />
					manāpa-rūpaṃ yeva passati no amanāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci sotena saddaṃ suṇāti||<br />
					iṭṭha-rūpaṃ yeva passati no aniṭṭha-rūpaṃ,||<br />
					kanta-rūpaṃ yeva passati no akanta-rūpaṃ,||<br />
					manāpa-rūpaṃ yeva passati no amanāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci ghānena gandhaṃ ghāyati||<br />
					iṭṭha-rūpaṃ yeva passati no aniṭṭha-rūpaṃ,||<br />
					kanta-rūpaṃ yeva passati no akanta-rūpaṃ,||<br />
					manāpa-rūpaṃ yeva passati no amanāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci jivhāya rasaṃ sāyati||<br />
					iṭṭha-rūpaṃ yeva passati no aniṭṭha-rūpaṃ,||<br />
					kanta-rūpaṃ yeva passati no akanta-rūpaṃ,||<br />
					manāpa-rūpaṃ yeva passati no amanāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci kāyena phoṭṭhabbaṃ phusati||<br />
					iṭṭha-rūpaṃ yeva passati no aniṭṭha-rūpaṃ,||<br />
					kanta-rūpaṃ yeva passati no akanta-rūpaṃ,||<br />
					manāpa-rūpaṃ yeva passati no amanāpa-rūpaṃ.|| ||</p>

					<p class="ctr c">&#9632;</p>

					<p class="f4">Yaṃ kiñci manasā dhammaṃ vijānāti||<br />
					iṭṭha-rūpaṃ yeva passati no aniṭṭha-rūpaṃ,||<br />
					kanta-rūpaṃ yeva passati no akanta-rūpaṃ,||<br />
					manāpa-rūpaṃ yeva passati no amanāpa-rūpaṃ.|| ||</p>

					<p class="f4">Lābhā vo bhikkhave,||<br />
					su-laddhaṃ vo bhikkhave,||<br />
					khaṇo vo paṭiladdho Brahma-cariya-vāsāyā" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>