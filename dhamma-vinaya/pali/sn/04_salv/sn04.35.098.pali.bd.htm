<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya IV: §35: Salayatana-samyutta, Sutta 98. The Buddha describes restraint and lack of restraint in terms of whether or not one indulges and hangs on to the six senses." />
<title>SN 4 35.98: Saṃvara Suttaṃ</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saṃyutta Nikāya<br />
					4. Saḷāyatana Vagga<br />
					35. Saḷāyatana Saṃyutta<br />
					&sect; II: Paññāsaka Dutiya<br />
					5. Saḷa Vagga</h4>

					<h4 class="ctr"><a href="../../../../backmatter/indexes/sutta/sn/04_salv/idx_35_salayatanasamyutta.htm#p98">Sutta 98</a></h4>

					<h1>Saṃvara Suttaṃ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg79"><span class="f2 g"><b>[79]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/04_salv/sn04.35.098.wood.pts.htm#p1">pts</a>][<a href="../../../../dhamma-vinaya/wp/sn/04_salv/sn04.35.098.bodh.wp.htm#p1">bodh</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati.|| ||</p>

					<p class="f4">2. Tatra kho Bhagavā bhikkhū āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">3. Bhagavā etad avoca:|| ||</p>

					<p class="f4">"Saṃvarañ ca vo bhikkhave desissāmi||<br />
					asaṃvarañ ca.|| ||</p>

					<p class="f4">Taṃ suṇātha.|| ||</p>

					<p class="f4">Kathañ ca bhikkhave asaṃvaro hoti?|| ||</p>

					<p class="f4">Santi bhikkhave cakkhu-viññeyyā||<br />
					rūpā iṭṭhā||<br />
					kantā||<br />
					manāpā||<br />
					piya-rūpā||<br />
					kāmupasaṃhitā||<br />
					rajanīyā.|| ||</p>

					<p class="f4">Taṃ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					veditabbam etaṃ bhikkhave bhikkhunā:|| ||</p>

					<p class="f4">'Parihāyāmi kusalehi dhammehi,||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave sota-viññeyyā||<br />
					saddā iṭṭhā||<br />
					kantā||<br />
					manāpā||<br />
					piya-rūpā||<br />
					kāmupasaṃhitā||<br />
					rajanīyā.|| ||</p>

					<p class="f4">Taṃ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					veditabbam etaṃ bhikkhave bhikkhunā:|| ||</p>

					<p class="f4">'Parihāyāmi kusalehi dhammehi,||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave ghāna-viññeyyā||<br />
					gandhā iṭṭhā||<br />
					kantā||<br />
					manāpā||<br />
					piya-rūpā||<br />
					kāmupasaṃhitā||<br />
					rajanīyā.|| ||</p>

					<p class="f4">Taṃ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					veditabbam etaṃ bhikkhave bhikkhunā:|| ||</p>

					<p class="f4">'Parihāyāmi kusalehi dhammehi,||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave jivhā-viññeyyā||<br />
					rasā iṭṭhā||<br />
					kantā||<br />
					manāpā||<br />
					piya-rūpā||<br />
					kāmupasaṃhitā||<br />
					rajanīyā.|| ||</p>

					<p class="f4">Taṃ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					veditabbam etaṃ bhikkhave bhikkhunā:|| ||</p>

					<p class="f4">'Parihāyāmi kusalehi dhammehi,||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave kāya-viññeyyā||<br />
					phoṭṭhabbā iṭṭhā||<br />
					kantā||<br />
					manāpā||<br />
					piya-rūpā||<br />
					kāmupasaṃhitā||<br />
					rajanīyā.|| ||</p>

					<p class="f4">Taṃ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					veditabbam etaṃ bhikkhave bhikkhunā:|| ||</p>

					<p class="f4">'Parihāyāmi kusalehi dhammehi,||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave mano-viññeyyā||<br />
					dhammā iṭṭhā||<br />
					kantā||<br />
					manāpā||<br />
					piya-rūpā||<br />
					kāmupasaṃhitā||<br />
					rajanīyā.|| ||</p>

					<p class="f4">Taṃ ce bhikkhu abhinandati||<br />
					abhivadati||<br />
					ajjhosāya||<br />
					tiṭṭhati,||<br />
					veditabbam etaṃ bhikkhave bhikkhunā:|| ||</p>

					<p class="f4">'Parihāyāmi kusalehi dhammehi,||<br />
					parihānaṃ h'etaṃ vuttaṃ Bhagavatā' ti.|| ||</p>

					<p class="f4">Evaṃ kho bhikkhave asaṃvaro hoti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Kathañ ca bhikkhave saṃvaro hoti?|| ||</p>

					<p class="f4">Santi bhikkhave cakkhu-viññeyyā||<br />
					rūpā iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Taṃ ce bhikkhu n'ābhinandati||<br />
					n'ābhivadati||<br />
					n'ājejhājasāya||<br />
					tiṭṭhati||<br />
					veditabbam etaṃ bhikkhave bhikkhunā:|| ||</p>

					<p class="f4">'Na parihāyāmi kusalehi dhammehi,||<br />
					aparihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave sota-viññeyyā||<br />
					saddā iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Taṃ ce bhikkhu n'ābhinandati||<br />
					n'ābhivadati||<br />
					n'ājejhājasāya||<br />
					tiṭṭhati||<br />
					veditabbam etaṃ bhikkhave bhikkhunā:|| ||</p>

					<p class="f4">'Na parihāyāmi kusalehi dhammehi,||<br />
					aparihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave ghāna-viññeyyā||<br />
					gandhā iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Taṃ ce bhikkhu n'ābhinandati||<br />
					n'ābhivadati||<br />
					n'ājejhājasāya||<br />
					tiṭṭhati||<br />
					veditabbam etaṃ bhikkhave bhikkhunā:|| ||</p>

					<p class="f4">'Na parihāyāmi <a id="pg80"><span class="f2 g"><b>[80]</b></span></a> kusalehi dhammehi,||<br />
					aparihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave jivhā-viññeyyā||<br />
					rasā iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Taṃ ce bhikkhu n'ābhinandati||<br />
					n'ābhivadati||<br />
					n'ājejhājasāya||<br />
					tiṭṭhati||<br />
					veditabbam etaṃ bhikkhave bhikkhunā:|| ||</p>

					<p class="f4">'Na parihāyāmi kusalehi dhammehi,||<br />
					aparihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave kāya-viññeyyā||<br />
					phoṭṭhabbā iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Taṃ ce bhikkhu n'ābhinandati||<br />
					n'ābhivadati||<br />
					n'ājejhājasāya||<br />
					tiṭṭhati||<br />
					veditabbam etaṃ bhikkhave bhikkhunā:|| ||</p>

					<p class="f4">'Na parihāyāmi kusalehi dhammehi,||<br />
					aparihānaṃ h'etaṃ vuttaṃ Bhagavatā' ti.|| ||</p>

					<p class="ctr c">&#9632;</p>

					<p class="f4">Santi bhikkhave mano-viññeyyā||<br />
					dhammā iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaṃ-hitā||<br />
					rajanīyā.|| ||</p>

					<p class="f4">Taṃ ce bhikkhu n'ābhinandati||<br />
					n'ābhivadati||<br />
					n'ājejhājasāya||<br />
					tiṭṭhati||<br />
					veditabbam etaṃ bhikkhave bhikkhunā:|| ||</p>

					<p class="f4">'Na parihāyāmi kusalehi dhammehi,||<br />
					aparihānaṃ h'etaṃ vuttaṃ Bhagavatā' ti.|| ||</p>

					<p class="f4">Evaṃ kho bhikkhave saṃvaro hotī" ti.|| ||</p>

</div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>