<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 108. Ānanda responds to questions about how the order can maintain harmony without a designated leader." />
<title>MN 108: Gopaka-Moggallāna Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p108">Sutta 108</a></h4>

					<h1>Gopaka-Moggallāna Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg7"><span class="f2 g"><b>[7]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.108.chlm.sbb.htm#p1">chlm</a>][<a href="../../../dhamma-vinaya/pts/mn/mn.108.horn.pts.htm#p1">pts</a>][<a href="../../../dhamma-vinaya/ati/mn/mn.108.than.ati.htm#p1">than</a>][<a href="../../../dhamma-vinaya/wp/mn/mn.108.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.108.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Ānando Rājagahe viharati Veḷuvane Kalandakanivāpe aciraparinibbute Bhagavati.|| ||</p>

					<p class="f4">Tena kho pana samayena rājā Māgadho Ajātasattu Vedehi-putto Rājagahaṃ paṭisaṇkhārāpeti rañño pajjotassa āsaṇkamāno.|| ||</p>

					<p class="f4">Atha kho āyasmā Ānando pubbaṇha-samayaṃ nivāsetvā patta-cīvaraṃ ādāya Rājagahaṃ piṇḍāya pāvisi.|| ||</p>

					<p class="f4">Atha kho āyasmato Ānandassa etad ahosi: 'atippago kho tāva Rājagahaṃ piṇḍāya carituṃ,||<br />
					yannun-ā-haṃ yena gopakaMoggallānassa brāhmaṇassa tammanto,||<br />
					yena Gopaka Moggallāno brāhmaṇo,||<br />
					ten'upasaṇkameyyan' ti.|| ||</p>

					<p class="f4">Atha kho āyasmā Ānando yena gopakaMoggallānassa brāhmaṇassa kammanto,||<br />
					yena Gopaka Moggallāno brāhmaṇo,||<br />
					ten'upasaṇkami.|| ||</p>

					<p class="f4">Addasā kho Gopaka Moggallāno brāhmaṇo āyasmantaṃ Ānandaṃ dūrato va āga-c-chantaṃ.|| ||</p>

					<p class="f4">Disvāna āyasmantaṃ Ānandaṃ etad avoca:|| ||</p>

					<p class="f4">'Etu kho bhavaṃ Ānando,||<br />
					svāgataṃ bhoto Ānandassa,||<br />
					cirassaṃ kho bhavaṃ Ānando imaṃ pariyāyamkāsi yad idaṃ idh'āgamanāya.|| ||</p>

					<p class="f4">Nisīdatu bhavaṃ Ānando,||<br />
					idam āsanaṃ paññattan' ti.|| ||</p>

					<p class="f4">Nisīdi kho āyasmā Ānando paññatte āsane.|| ||</p>

					<p class="f4">Gopaka Moggallāno pi <a id="pg8"><span class="f2 g"><b>[8]</b></span></a> kho brāhmaṇo aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Gopaka Moggallāno brāhmaṇo āyasmantaṃ Ānandaṃ etad avoca:|| ||</p>

					<p class="f4">Atthi nu kho bho Ānanda,||<br />
					eka bhikkhū pi tehi dhammehi sabbena sabbaṃ sabbathā sabbaṃ samannāgato,||<br />
					yehi dhammehi samannāgato so bhavaṃ Gotamo ahosi arahaṃ Sammā Sambuddho' ti.|| ||</p>

					<p class="f4">N'atthi kho brāhmaṇa,||<br />
					eka bhikkhū pi tehi dhammehi sabbena sabbaṃ sabbathā sabbaṃ samannāgato,||<br />
					yehi dhammehi samannāgato so Bhagavā ahosi arahaṃ Sammā Sambuddho.|| ||</p>

					<p class="f4">So hi brāhmaṇa,||<br />
					Bhagavā anuppannassa Maggassa uppādetā,||<br />
					asañjātassa Maggassa sañjanetā anakkhātassa Maggassa akkhātā,||<br />
					Maggaññu Maggavidū Maggakovido.|| ||</p>

					<p class="f4">Maggānugā ca pana etarahi sāvakā viharanti pacchā samannāgatā' ti.|| ||</p>

					<p class="f4">Ayañ ca h'idaṃ āyasmato Ānandassa gopakaMoggallānena brāhmaṇena saddhiṃ antarā kathā vippakatā hoti1.|| ||</p>

					<p class="f4">Atha kho vassakāro brāhmaṇo magadhamahāmatto Rājagahe kammante anusaññāyamāno yena gopakaMoggallānassa brāhmaṇassa kammanto yen'āyasmā Ānando ten'upasaṇkami,||<br />
					upasaṇkamitvā āyasmatā Ānandena saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho vassakāro brāhmaṇo magadhamahāmatto āyasmantaṃ Ānandaṃ etad avoca: kāya nu'ttha bho Ānanda,||<br />
					etarahi kathāya sanni-sinnā,||<br />
					kā ca pana vo antarā kathā vippakatā' ti?|| ||</p>

					<p class="f4">Idha maṃ brāhmaṇa,||<br />
					Gopaka Moggallāno brāhmaṇo evam āha: 'atthi nu kho bho Ānanda,||<br />
					eka bhikkhū pi tehi dhammehi sabbena sabbaṃ sabbathā sabbaṃ samannāgato,||<br />
					yehi dhammehi samannāgato so bhavaṃ Gotamo ahosi arahaṃ Sammā Sambuddho' ti.|| ||</p>

					<p class="f4">Evaṃ vutte ahaṃ brāhmaṇa,||<br />
					gopakaMoggallānaṃ brāhmaṇaṃ etad avocaṃ: 'n'atthi kho brāhmaṇa,||<br />
					eka bhikkhū pi tehi dhammehi sabbena sabbaṃ sabbathā sabbaṃ samannāgato,||<br />
					yehi dhammehi samannāgato so Bhagavā ahosi arahaṃ Sammā Sambuddho so hi brāhmaṇa,||<br />
					Bhagavā anuppannassa Maggassa uppādetā,||<br />
					<a id="pg9"><span class="f2 g"><b>[9]</b></span></a> asañjātassa Maggassa sañjanetā,||<br />
					anakkhātassa Maggassa akkhātā,||<br />
					Maggaññu Maggavidū Maggakovido,||<br />
					maggānugā ca pana etarahi sāvakā viharanti pacchā samannāgatā' ti.|| ||</p>

					<p class="f4">Ayaṃ kho no brāhmaṇa,||<br />
					gopakaMoggallānena brāhmaṇena saddhiṃ antarā kathā vippakatā.|| ||</p>

					<p class="f4">Atha tvaṃ anuppatto' ti.|| ||</p>

					<p class="f4">Atthi nu kho bho Ānanda,||<br />
					eka bhikkhū pi tena bhotā Gotamena ṭhapito: ayaṃ vo mamaccayena paṭisaraṇaṃ bhavissatī'ti yaṃ tumhe etarahi paṭidhāveyyāthāti4?|| ||</p>

					<p class="f4">N'atthi kho brāhmaṇa,||<br />
					eka bhikkhū pi tena Bhagavatā jānatā passatā arahatā Sammā-SamBuddhena ṭhapito: 'ayaṃ vo mamaccayena paṭisaraṇaṃ bhavissatī'ti yaṃ mayaṃ etarahi paṭidhāveyyāmā' ti.|| ||</p>

					<p class="f4">Atthi pana kho bho Ānanda,||<br />
					eka bhikkhū pi saṇghena sammato sambahulehi therehi bhikkhūhi ṭhapito: 'ayaṃ no Bhagavato accayena paṭisaraṇaṃ bhavissatī'ti,||<br />
					yaṃ tumhe etarahi paṭidhāveyyāthā'ti4?|| ||</p>

					<p class="f4">N'atthi kho brāhmaṇa,||<br />
					eka bhikkhū pi saṇghena sammato sambahulehi therehi bhikkhuhi ṭhapito,||<br />
					ayaṃ no Bhagavato accayena paṭisaraṇaṃ bhavissatī'ti,||<br />
					yaṃ mayaṃ etarahi paṭidhāveyyāmā'ti4.|| ||</p>

					<p class="f4">Evaṃ appaṭi-saraṇe ca pana bho Ānanda,||<br />
					ko hetu sāmaggiyā' ti?|| ||</p>

					<p class="f4">Na kho mayaṃ brāhmaṇa,||<br />
					appaṭi-saraṇā,||<br />
					sappaṭi-saraṇā mayaṃ brāhmaṇa dhammapaṭisaraṇā' ti.|| ||</p>

					<p class="f4">'Atthi nu kho bho Ānanda,||<br />
					eka bhikkhū pi tena bhotā Gotamena ṭhapito: 'ayaṃ vo mamaccayena paṭisaraṇaṃ bhavissatī'ti yaṃ tumhe etarahi paṭidhāveyyāthā' ti.|| ||</p>

					<p class="f4">Iti puṭṭho samāno: 'n'atthi kho brāhmaṇa,||<br />
					eka bhikkhū pi tena Bhagavatā jānatā passatā arahatā Sammā-SamBuddhena ṭhapito: 'ayaṃ vo mamaccayena paṭisaraṇaṃ bhavissatī'ti yaṃ mayaṃ etarahi paṭidhāveyyāmā'ti vadesi.|| ||</p>

					<p class="f4">'Atthi pana bho Ānanda,||<br />
					eka bhikkhū pi saṇghena sammato sambahulehi therehi <a id="pg10"><span class="f2 g"><b>[10]</b></span></a> bhikkhūhi ṭhapito: ayaṃ no Bhagavato accayena paṭisaraṇaṃ bhavissatī'ti yaṃ tumhe etarahi paṭidhāveyyāthā' ti.|| ||</p>

					<p class="f4">Iti puṭṭho samāno: 'n'atthi kho brāhmaṇa,||<br />
					eka bhikkhū pi saṇghena sammato sambahulehi therehi bhikkhuhi ṭhapito: 'ayaṃ no Bhagavato accayena paṭisaraṇaṃ bhavissatī'ti yaṃ mayaṃ etarahi paṭidhāveyyāmā'ti vadesi.|| ||</p>

					<p class="f4">'Evaṃ appaṭi-saraṇe ca pana bho Ānanda,||<br />
					ko hetu sāmaggiyā' ti.|| ||</p>

					<p class="f4">Iti puṭṭho samāno: "na kho mayaṃ brāhmaṇa,||<br />
					appaṭi-saraṇā sappaṭi-saraṇā mayaṃ brāhmaṇa,||<br />
					dhammapaṭisaraṇā'ti vadesi.|| ||</p>

					<p class="f4">Imassa pana bho Ānanda,||<br />
					bhāsitassa kathaṃ attho daṭṭhabbo' ti?|| ||</p>

					<p class="f4">Atthi kho brāhmaṇa,||<br />
					tena Bhagavā jānatā passatā arahatā Sammā-SamBuddhena bhikkhūnaṃ sikkhāpadaṃ paññattaṃ,||<br />
					Pātimokkhaṃ uddiṭṭhaṃ.|| ||</p>

					<p class="f4">Te mayaṃ tadah'uposathe yāvatikā ekaṃ gāmakkhettaṃ upanissāya viharāma.|| ||</p>

					<p class="f4">Te sabbe ekajjhaṃ sannipatāma,||<br />
					sanni-patitvā yassa taṃ pavattati.|| ||</p>

					<p class="f4">Taṃ ajjhasāma.|| ||</p>

					<p class="f4">Tasmiṃ ce bhaññamāne hoti bhikkhussa āpatti,||<br />
					hoti vītikkamo,||<br />
					taṃ mayaṃ yathā-dhammaṃ yath'ānusiṭṭhaṃ kāremā' ti.|| ||</p>

					<p class="f4">Na kira no bhavanto kārenti.|| ||</p>

					<p class="f4">Dhammo no kāretī ti.|| ||</p>

					<p class="f4">Atthi nu kho bho Ānanda,||<br />
					eka bhikkhū pi yaṃ tumhe etarahi sakkarotha,||<br />
					garukarotha1,||<br />
					mānetha,||<br />
					pūjetha,||<br />
					sakkatvā garukatvā upanissāya viharathā' ti?|| ||</p>

					<p class="f4">'N'atthi kho brāhmaṇa,||<br />
					eka bhikkhū pi yaṃ mayaṃ etarahi sakkaroma,||<br />
					garukaroma,||<br />
					mānema,||<br />
					pūjema,||<br />
					sakkatvā garukatvā upanissāya viharāmā' ti.|| ||</p>

					<p class="f4">'Atthi nu kho bho Ānanda,||<br />
					eka bhikkhū pi tena bhotā Gotamena ṭhapito: 'ayaṃ vo mamaccayena paṭisaraṇaṃ bhavissatīti yaṃ tumhe etarahi paṭidhāveyyāthā' ti.|| ||</p>

					<p class="f4">Iti puṭṭho samāno: 'n'atthi kho brāhmaṇa,||<br />
					eka bhikkhū pi tena Bhagavatā jānatā passatā arahatā Sammā-SamBuddhena ṭhapito: 'ayaṃ vo mamaccayena paṭisaraṇaṃ bhavissatī'ti yaṃ mayaṃ etarahi paṭidhāveyyāmā'ti vadesi.|| ||</p>

					<p class="f4">'Atthi pana bho Ānanda,||<br />
					eka bhikkhūpi saṇghena sammato sambahulehi therehi bhikkhūhi ṭhapito:|| ||</p>

					<p class="f4">'Ayaṃ no Bhagavato accayena paṭisaraṇaṃ bhavissatī'ti yaṃ tumhe etarahi paṭidhāveyyāthāti.|| ||</p>

					<p class="f4"><a id="pg11"><span class="f2 g"><b>[11]</b></span></a> iti puṭṭho samāno: 'n'atthi kho brāhmaṇa,||<br />
					eka bhikkhū pi saṇghena sammato sambahulehi therehi bhikkhuhi ṭhapito: ayaṃ no Bhagavato accayena paṭisaraṇaṃ bhavissatī'ti,||<br />
					yaṃ mayaṃ etarahi paṭidhāveyyāmā'ti vadesi.|| ||</p>

					<p class="f4">Atthi nu kho bho Ānanda,||<br />
					eka bhikkhū pi yaṃ tumhe etarahi sakkarotha.|| ||</p>

					<p class="f4">Garukarotha,||<br />
					mānetha,||<br />
					pūjetha,||<br />
					sakkatvā garukatvā upanissāya viharathā'ti iti puṭṭho samāno: 'n'atthi kho brāhmaṇa,||<br />
					eka bhikkhū pi yaṃ mayaṃ etarahi sakkaroma garukaroma mānema pūjema.|| ||</p>

					<p class="f4">Sakkatvā garukatvā upanissāya viharāmā'ti vadesi.|| ||</p>

					<p class="f4">Imassa pana bho Ānanda,||<br />
					bhāsitassa kathaṃ attho daṭṭhabboti.|| ||</p>

					<p class="f4">Atthi kho brāhmaṇa,||<br />
					tena Bhagavatā jānatā passatā arahatā Sammā-SamBuddhena dasa pasādanīyā dhammā akkhātā,||<br />
					yasmiṃ no ime dhammā saṃvijjanti.|| ||</p>

					<p class="f4">Taṃ mayaṃ etarahi sakkaroma garukaroma mānema pūjema.|| ||</p>

					<p class="f4">Sakkatvā garukatvā upanissāya viharāma.|| ||</p>

					<p class="f4">Katame dasa?|| ||</p>

					<p class="f4">Idha brāhmaṇa,||<br />
					bhikkhu sīlavā hoti Pātimokkha-saṃvara-saṃvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">Bahu-s-suto hoti suta-dharo suta-sannicayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthā savyañjanā1 kevala-paripuṇṇaṃ parisuddhaṃ Brahma-cariyaṃ abhivadanti,||<br />
					tathā-rūpāssa dhammā bahusutā honti,||<br />
					dhatā2 vacasā parivitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Santuṭṭho hoti itarītarehi cīvara-piṇḍa-pāta-sen'āsana-gilāna-paccaya-bhesajja-parikkhārehi.|| ||</p>

					<p class="f4">Catuṇṇaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī.|| ||</p>

					<p class="f4">Akenavihitaṃ iddhi-vidhaṃ pacc'anubhoti: ekopi hutvā bahudhā hoti,||<br />
					bahudhāpi hutvā eko hoti,||<br />
					āvibhāvaṃ tiro-bhāvaṃ tiro-kuḍḍaṃ tiro-pākāraṃ tiro-pabbataṃ asajja-māno gacchati seyyathā pi ākāse.|| ||</p>

					<p class="f4">Paṭhaviyāpi ummujjanimmujjaṃ karoti seyyathā pi udake.|| ||</p>

					<p class="f4">Udakepi abhijja-māne4 gacchati seyyathā pi paṭhaviyaṃ.|| ||</p>

					<p class="f4">Ākāsepi <a id="pg12"><span class="f2 g"><b>[12]</b></span></a> pallaṇkena caṇkamati5 seyyathā pi pakkhī sakuṇo.|| ||</p>

					<p class="f4">Imepi candima-suriye evaṃ mahiddhike evaṃmah-ā-nubhāve pāṇinā parimasati,||<br />
					parimajjati.|| ||</p>

					<p class="f4">Yāva Brahma-lokāpi kāyena vasaṃ vatteti.|| ||</p>

					<p class="f4">Dibbāya sota-dhātuyā visuddhāya atikkanta mānusa-kāya1 ubho sadde suṇāti dibbe ca manuse ca ye dūre santike ca.|| ||</p>

					<p class="f4">Parasattāṇaṃ para-puggalānaṃ cetasā ceto paricca pajānāti: sarāgaṃ vā cittaṃ sarāgaṃ cittanti pajānāti.|| ||</p>

					<p class="f4">Vīta-rāgaṃ vā cittaṃ vīta-rāgaṃ cittanti pajānāti.|| ||</p>

					<p class="f4">Sadosaṃ vā cittaṃ sadosaṃ cittanti pajānāti.|| ||</p>

					<p class="f4">Vīta-dosaṃ vā cittaṃ vīta-dosaṃ cittanti pajānāti.|| ||</p>

					<p class="f4">Samohaṃ vā cittaṃ samohaṃ cittanti pajānāti.|| ||</p>

					<p class="f4">Vīta-mohaṃ vā cittaṃ vīta-mohaṃ cittanti pajānāti.|| ||</p>

					<p class="f4">Saṇkhittaṃ vā cittaṃ saṇkhittaṃ cittanti pajānāti.|| ||</p>

					<p class="f4">Vikkhittaṃ vā cittaṃ vikkhittaṃ cittanti pajānāti.|| ||</p>

					<p class="f4">Mahaggataṃ vā cittaṃ mahaggataṃ cittanti pajānāti.|| ||</p>

					<p class="f4">Amahaggataṃ vā cittaṃ amahaggataṃ cittanti pajānāti sa-uttaraṃ vā cittaṃ sa-uttaraṃ cittanti pajānāti.|| ||</p>

					<p class="f4">Anuttaraṃ vā cittaṃ anuttaraṃ cittanti pajānāti.|| ||</p>

					<p class="f4">Samāhitaṃ vā cittaṃ samāhitaṃ cittanti pajānāti.|| ||</p>

					<p class="f4">Asamāhitaṃ vā cittaṃ asamāhitaṃ cittanti pajānāti.|| ||</p>

					<p class="f4">Vimuttaṃ vā cittaṃ vimuttaṃ cittanti pajānāti.|| ||</p>

					<p class="f4">Avimuttaṃ vā cittaṃ avimuttaṃ cittanti pajānāti.|| ||</p>

					<p class="f4">Anekavihitaṃ pubbe-nivāsaṃ anussarati seyyath'īdaṃ: ekam pi jātiṃ dve pi jātiyo Tisso pi jātiyo catasso pi jātiyo pañca pi jātiyo dasa pi jātiyo vīsampi jātiyo tiṃsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saṃvaṭṭa-kappe anekepi vivaṭṭa-kappe anekepi saṃvaṭṭa-vivaṭṭa-kappe,||<br />
					amutrāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto amutra udapādiṃ2,||<br />
					tatrāpāsiṃ evaṃ nāmo evaṃ-gotto evaṃ vaṇṇo evam-āhāro evaṃ-sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto idh'ūpapanno'ti,||<br />
					iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Dibbena cakkhunā visuddhena atikkanta-mānusakena satte passati cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Ime kho brāhmaṇa,||<br />
					tena Bhagavatā jānatā passatā arahatā Sammā-SamBuddhena dasa pasādanīyā dhammā akkhātā.|| ||</p>

					<p class="f4">Yasmiṃ no ime dhammā saṃvijjanti,||<br />
					taṃ mayaṃ etarahi sakkaroma garukaroma3 mānema pūjema,||<br />
					sakkatvā garukatvā upanissāya viharāmāti.|| ||</p>

					<p class="f4"><a id="pg13"><span class="f2 g"><b>[13]</b></span></a>Evaṃ vutte vassakāro brāhmaṇo magadhamahāmatto upĀnandaṃ senāpatiṃ āmantesi.|| ||</p>

					<p class="f4">Taṃ kiṃ maññasi bhavaṃ senāpati1,||<br />
					yadime evaṃ bhonto2 sakkātabbaṃ sakkaronti,||<br />
					garukātabbaṃ garu-karonti.|| ||</p>

					<p class="f4">Mānetabbaṃ mānenti,||<br />
					pūjetabbaṃ pūjenti.|| ||</p>

					<p class="f4">Tagghime bhonto sakkātabbaṃ sakkaronti,||<br />
					garukātabbaṃ garu-karonti,||<br />
					mānetabbaṃ mānenti,||<br />
					pūjetabbaṃ pūjenti.|| ||</p>

					<p class="f4">Imañ ca hi te bhonto na sakkareyyuṃ,||<br />
					na garu-kareyyuṃ,||<br />
					na māneyyuṃ,||<br />
					na pūjeyyuṃ,||<br />
					atha kiñ carahi te bhonto sakkareyyuṃ,||<br />
					garu-kareyyuṃ,||<br />
					māneyyuṃ,||<br />
					pūjeyyuṃ,||<br />
					sakkatvā garukatvā upanissāya vihareyyunti.|| ||</p>

					<p class="f4">Atha kho vassakāro brāhmaṇo magadhamahāmatto āyasmantaṃ Ānandaṃ etad avoca: 'kahaṃ pana bhavaṃ Ānando etarahi viharatī' ti.|| ||</p>

					<p class="f4">Veluvane kho ahaṃ brāhmaṇa etarahi viharāmīti.|| ||</p>

					<p class="f4">Kacci pana bho Ānanda,||<br />
					veluvanaṃ ramaṇīyañc'eva appa-saddañca appa-nigghosañca vijanavātaṃ manussarāhaseyyakaṃ3 paṭisallānasāruppanti.|| ||</p>

					<p class="f4">Taggha brāhmaṇa,||<br />
					veluvanaṃ ramaṇīyañc'eva appa-saddañca appa-nigghosañca vijanavātaṃ manussarāhaseyyakaṃ paṭisallānasāruppaṃ yathā taṃ tumhādisehi rakkhakehi gopakehīti.|| ||</p>

					<p class="f4">Taggha bho Ānanda,||<br />
					veluvanaṃ ramaṇīyañc'eva appa-saddañca appa-nigghosañca vijanavātaṃ manussarāhaseyyakaṃ paṭisallānasāruppaṃ yathā taṃ bhavantehi jhānasīlīhi.|| ||</p>

					<p class="f4">Jhāyino c'eva bhavanto jhānasilinoca.|| ||</p>

					<p class="f4">Ekam idāhaṃ bho Ānanda,||<br />
					samayaṃ so bhavaṃ Gotamo Vesāliyaṃ viharati Mahāvane Kūṭāgāra-sālāyaṃ.|| ||</p>

					<p class="f4">Atha kho ahaṃ bho Ānanda,||<br />
					yena Mahāvanaṃ kūṭā-gārasālā,||<br />
					yena so bhavaṃ Gotamo,||<br />
					ten'upasaṇkamiṃ.|| ||</p>

					<p class="f4">Tatra ca pana so bhavaṃ Gotamo aneka-pariyāyena jhānakathaṃ kathesi.|| ||</p>

					<p class="f4">Jhāyī c'eva so bhavaṃ Gotamo ahosi jhānasīlī ca sabbañ ca pana so bhavaṃ Gotamo jhānaṃ vaṇṇesīti.|| ||</p>

					<p class="f4">Na kho brāhmaṇa,||<br />
					so Bhagavā sabbaṃ jhānaṃ vaṇṇesi.|| ||</p>

					<p class="f4">Nāpi so Bhagavā sabbaṃ jhānaṃ na vaṇṇesīti.|| ||</p>

					<p class="f4">Kathaṃ-rūpañca <a id="pg14"><span class="f2 g"><b>[14]</b></span></a> brāhmaṇa,||<br />
					so Bhagavā jhānaṃ na vaṇṇesi.|| ||</p>

					<p class="f4">Idha brāhmaṇa,||<br />
					ekacco kāma-rāga-pariyuṭṭhitena cetasā viharati kāma-rāgaparetena.|| ||</p>

					<p class="f4">Uppannassa ca kāma-rāgassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So kāma-rāgaṃ yeva antaraṃ karitvā jhāyati pajjhāyati nijjhāyati apajjhāyati.|| ||</p>

					<p class="f4">vyāpāda-pariyuṭṭhitena cetasā viharati byapādaparetena.|| ||</p>

					<p class="f4">Uppannassa ca vyāpādassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So vyāpādaṃ yeva antaraṃ karitvā jhāyati pajjhāyati nijjhāyati apajjhāyati.|| ||</p>

					<p class="f4">Thīna-middhapariyuṭṭhitena cetasā viharati thīna-middhaparetena.|| ||</p>

					<p class="f4">Uppannassa ca thīna-middhassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">So thīna-middhaṃ yeva antaraṃ karitvā jhāyati pajjhāyati nijjhāyati apajjhāyati.|| ||</p>

					<p class="f4">Uddhacca-kukkuccapariyuṭṭhitena cetasā viharati uddhacca-kukkuccaparetena.|| ||</p>

					<p class="f4">Uppannassa ca uddhacca-kukkuccassa nissaraṇaṃ yathā-bhūtaṃ na-p-pajānāti.So uddhacca-kukkuccaṃ yeva antaraṃ karitvā jhāyati pajjhāyati nijjhāyati apajjhāyati.|| ||</p>

					<p class="f4">Vicikicchā-pariyuṭṭhitena cetasā viharati vicikicchāparetena.|| ||</p>

					<p class="f4">Uppannāya ca vicikicchāya nissaraṇaṃ yathā-bhūtaṃ na-p-pajānāti so vici-kicchaṃ yeva antaraṃ karitvā jhāyati pajjhāyati nijjhāyati apajjhāyati.|| ||</p>

					<p class="f4">Eva-rūpaṃ kho brāhmaṇa,||<br />
					so Bhagavā jhānaṃ na vaṇṇesi.|| ||</p>

					<p class="f4">Kathaṃ-rūpañca brāhmaṇa,||<br />
					so Bhagavā jhānaṃ vaṇṇesi.|| ||</p>

					<p class="f4">Idha brāhmaṇa,||<br />
					bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pītsukhaṃ dutiyaṃ-jhānaṃ upasampajja viharati.|| ||</p>

					<p class="f4">Pitiyā ca virāgā upekkhako ca viharati sato ca sampajāno sukhañca kāyena paṭisaṃvedeti,||<br />
					yaṃ taṃ ariyā ācikkhanti upekkhako satimā sukha-vihārī'ti taṃ tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Eva-rūpaṃ kho brāhmaṇa so Bhagavā jhānaṃ vaṇṇesīti.|| ||</p>

					<p class="f4">Gārayhaṃ kira bho Ānanda,||<br />
					so bhavaṃ Gotamo jhānaṃ garahi.|| ||</p>

					<p class="f4">Pāsaṃsaṃ pasaṃsi.|| ||</p>

					<p class="f4">Handa ca'dāni mayaṃ bho Ānanda gacchāma bahu-kiccā mayaṃ bahu-karaṇiyāti.|| ||</p>

					<p class="f4">Yassa dāni tvaṃ brāhmaṇa kālaṃ maññasīti.|| ||</p>

					<p class="f4"><a id="pg15"><span class="f2 g"><b>[15]</b></span></a> Atha kho vassakāro brāhmaṇo magadhamahāmatto āyasmato Ānandassa bhāsitaṃ abhinan'ditvā anumo-ditvā uṭṭhāy āsanā pakkāmi.|| ||</p>

					<p class="f4">Atha kho gopakaMoggallano brāhmaṇo acīrapakkante vassakāre brāhmaṇe magadhamahāmatte āyasmantaṃ Ānandaṃ etad avoca: 'yaṃ no mayaṃ bhavantaṃ Ānandaṃ apucchimha1 taṃ no bhavaṃ Ānando na vyākāsīti.|| ||</p>

					<p class="f4">Api nu te1 brāhmaṇa,||<br />
					avocumha: n'atthi kho brāhmaṇa eka bhikkhū pi tehi dhammehi sabbena sabbaṃ sabbathā sabbaṃ samannāgato,||<br />
					yehi dhammehi samannāgato so Bhagavā ahosi arahaṃ samāsambuddho.|| ||</p>

					<p class="f4">So hi brāhmaṇa,||<br />
					Bhagavā anuppannassa Maggassa uppādetā,||<br />
					asañjātassa Maggassa sañjanetā,||<br />
					anakkhātassa Maggassa akkhātā,||<br />
					Maggaññu Maggavidu Maggakovido maggānugā ca pana etarahi sāvakā viharanti pacchā samannāgatāti.|| ||</p>

					<p class="ctr">Gopaka-Moggallāna Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>