<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 108. Ānanda responds to questions about how the order can maintain harmony without a designated leader." />
<title>MN 108: Gopaka-Moggallāna Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p108">Sutta 108</a></h4>

					<h1>Gopaka-Moggallāna Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg7"><span class="f2 g"><b>[7]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.108.chlm.sbb.htm#p1">chlm</a>][<a href="../../../dhamma-vinaya/pts/mn/mn.108.horn.pts.htm#p1">pts</a>][<a href="../../../dhamma-vinaya/ati/mn/mn.108.than.ati.htm#p1">than</a>][<a href="../../../dhamma-vinaya/wp/mn/mn.108.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.108.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Ānando Rājagahe viharati Veḷuvane Kalandakanivāpe aciraparinibbute Bhagavati.|| ||</p>

					<p class="f4">Tena kho pana samayena rājā Māgadho Ajātasattu Vedehi-putto Rājagahaɱ paṭisaṅkhārāpeti rañño pajjotassa āsaṅkamāno.|| ||</p>

					<p class="f4">Atha kho āyasmā Ānando pubbaṇha-samayaɱ nivāsetvā patta-cīvaraɱ ādāya Rājagahaɱ piṇḍāya pāvisi.|| ||</p>

					<p class="f4">Atha kho āyasmato Ānandassa etad ahosi: 'atippago kho tāva Rājagahaɱ piṇḍāya carituɱ,||<br />
					yannun-ā-haɱ yena gopakaMoggallānassa brāhmaṇassa tammanto,||<br />
					yena Gopaka Moggallāno brāhmaṇo,||<br />
					ten'upasaṅkameyyan' ti.|| ||</p>

					<p class="f4">Atha kho āyasmā Ānando yena gopakaMoggallānassa brāhmaṇassa kammanto,||<br />
					yena Gopaka Moggallāno brāhmaṇo,||<br />
					ten'upasaṅkami.|| ||</p>

					<p class="f4">Addasā kho Gopaka Moggallāno brāhmaṇo āyasmantaɱ Ānandaɱ dūrato va āga-c-chantaɱ.|| ||</p>

					<p class="f4">Disvāna āyasmantaɱ Ānandaɱ etad avoca:|| ||</p>

					<p class="f4">'Etu kho bhavaɱ Ānando,||<br />
					svāgataɱ bhoto Ānandassa,||<br />
					cirassaɱ kho bhavaɱ Ānando imaɱ pariyāyamkāsi yad idaɱ idh'āgamanāya.|| ||</p>

					<p class="f4">Nisīdatu bhavaɱ Ānando,||<br />
					idam āsanaɱ paññattan' ti.|| ||</p>

					<p class="f4">Nisīdi kho āyasmā Ānando paññatte āsane.|| ||</p>

					<p class="f4">Gopaka Moggallāno pi <a id="pg8"><span class="f2 g"><b>[8]</b></span></a> kho brāhmaṇo aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Gopaka Moggallāno brāhmaṇo āyasmantaɱ Ānandaɱ etad avoca:|| ||</p>

					<p class="f4">Atthi nu kho bho Ānanda,||<br />
					eka bhikkhū pi tehi dhammehi sabbena sabbaɱ sabbathā sabbaɱ samannāgato,||<br />
					yehi dhammehi samannāgato so bhavaɱ Gotamo ahosi arahaɱ Sammā Sambuddho' ti.|| ||</p>

					<p class="f4">N'atthi kho brāhmaṇa,||<br />
					eka bhikkhū pi tehi dhammehi sabbena sabbaɱ sabbathā sabbaɱ samannāgato,||<br />
					yehi dhammehi samannāgato so Bhagavā ahosi arahaɱ Sammā Sambuddho.|| ||</p>

					<p class="f4">So hi brāhmaṇa,||<br />
					Bhagavā anuppannassa Maggassa uppādetā,||<br />
					asañjātassa Maggassa sañjanetā anakkhātassa Maggassa akkhātā,||<br />
					Maggaññu Maggavidū Maggakovido.|| ||</p>

					<p class="f4">Maggānugā ca pana etarahi sāvakā viharanti pacchā samannāgatā' ti.|| ||</p>

					<p class="f4">Ayañ ca h'idaɱ āyasmato Ānandassa gopakaMoggallānena brāhmaṇena saddhiɱ antarā kathā vippakatā hoti1.|| ||</p>

					<p class="f4">Atha kho vassakāro brāhmaṇo magadhamahāmatto Rājagahe kammante anusaññāyamāno yena gopakaMoggallānassa brāhmaṇassa kammanto yen'āyasmā Ānando ten'upasaṅkami,||<br />
					upasaṅkamitvā āyasmatā Ānandena saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho vassakāro brāhmaṇo magadhamahāmatto āyasmantaɱ Ānandaɱ etad avoca: kāya nu'ttha bho Ānanda,||<br />
					etarahi kathāya sanni-sinnā,||<br />
					kā ca pana vo antarā kathā vippakatā' ti?|| ||</p>

					<p class="f4">Idha maɱ brāhmaṇa,||<br />
					Gopaka Moggallāno brāhmaṇo evam āha: 'atthi nu kho bho Ānanda,||<br />
					eka bhikkhū pi tehi dhammehi sabbena sabbaɱ sabbathā sabbaɱ samannāgato,||<br />
					yehi dhammehi samannāgato so bhavaɱ Gotamo ahosi arahaɱ Sammā Sambuddho' ti.|| ||</p>

					<p class="f4">Evaɱ vutte ahaɱ brāhmaṇa,||<br />
					gopakaMoggallānaɱ brāhmaṇaɱ etad avocaɱ: 'n'atthi kho brāhmaṇa,||<br />
					eka bhikkhū pi tehi dhammehi sabbena sabbaɱ sabbathā sabbaɱ samannāgato,||<br />
					yehi dhammehi samannāgato so Bhagavā ahosi arahaɱ Sammā Sambuddho so hi brāhmaṇa,||<br />
					Bhagavā anuppannassa Maggassa uppādetā,||<br />
					<a id="pg9"><span class="f2 g"><b>[9]</b></span></a> asañjātassa Maggassa sañjanetā,||<br />
					anakkhātassa Maggassa akkhātā,||<br />
					Maggaññu Maggavidū Maggakovido,||<br />
					maggānugā ca pana etarahi sāvakā viharanti pacchā samannāgatā' ti.|| ||</p>

					<p class="f4">Ayaɱ kho no brāhmaṇa,||<br />
					gopakaMoggallānena brāhmaṇena saddhiɱ antarā kathā vippakatā.|| ||</p>

					<p class="f4">Atha tvaɱ anuppatto' ti.|| ||</p>

					<p class="f4">Atthi nu kho bho Ānanda,||<br />
					eka bhikkhū pi tena bhotā Gotamena ṭhapito: ayaɱ vo mamaccayena paṭisaraṇaɱ bhavissatī'ti yaɱ tumhe etarahi paṭidhāveyyāthāti4?|| ||</p>

					<p class="f4">N'atthi kho brāhmaṇa,||<br />
					eka bhikkhū pi tena Bhagavatā jānatā passatā arahatā Sammā-SamBuddhena ṭhapito: 'ayaɱ vo mamaccayena paṭisaraṇaɱ bhavissatī'ti yaɱ mayaɱ etarahi paṭidhāveyyāmā' ti.|| ||</p>

					<p class="f4">Atthi pana kho bho Ānanda,||<br />
					eka bhikkhū pi saṅghena sammato sambahulehi therehi bhikkhūhi ṭhapito: 'ayaɱ no Bhagavato accayena paṭisaraṇaɱ bhavissatī'ti,||<br />
					yaɱ tumhe etarahi paṭidhāveyyāthā'ti4?|| ||</p>

					<p class="f4">N'atthi kho brāhmaṇa,||<br />
					eka bhikkhū pi saṅghena sammato sambahulehi therehi bhikkhuhi ṭhapito,||<br />
					ayaɱ no Bhagavato accayena paṭisaraṇaɱ bhavissatī'ti,||<br />
					yaɱ mayaɱ etarahi paṭidhāveyyāmā'ti4.|| ||</p>

					<p class="f4">Evaɱ appaṭi-saraṇe ca pana bho Ānanda,||<br />
					ko hetu sāmaggiyā' ti?|| ||</p>

					<p class="f4">Na kho mayaɱ brāhmaṇa,||<br />
					appaṭi-saraṇā,||<br />
					sappaṭi-saraṇā mayaɱ brāhmaṇa dhammapaṭisaraṇā' ti.|| ||</p>

					<p class="f4">'Atthi nu kho bho Ānanda,||<br />
					eka bhikkhū pi tena bhotā Gotamena ṭhapito: 'ayaɱ vo mamaccayena paṭisaraṇaɱ bhavissatī'ti yaɱ tumhe etarahi paṭidhāveyyāthā' ti.|| ||</p>

					<p class="f4">Iti puṭṭho samāno: 'n'atthi kho brāhmaṇa,||<br />
					eka bhikkhū pi tena Bhagavatā jānatā passatā arahatā Sammā-SamBuddhena ṭhapito: 'ayaɱ vo mamaccayena paṭisaraṇaɱ bhavissatī'ti yaɱ mayaɱ etarahi paṭidhāveyyāmā'ti vadesi.|| ||</p>

					<p class="f4">'Atthi pana bho Ānanda,||<br />
					eka bhikkhū pi saṅghena sammato sambahulehi therehi <a id="pg10"><span class="f2 g"><b>[10]</b></span></a> bhikkhūhi ṭhapito: ayaɱ no Bhagavato accayena paṭisaraṇaɱ bhavissatī'ti yaɱ tumhe etarahi paṭidhāveyyāthā' ti.|| ||</p>

					<p class="f4">Iti puṭṭho samāno: 'n'atthi kho brāhmaṇa,||<br />
					eka bhikkhū pi saṅghena sammato sambahulehi therehi bhikkhuhi ṭhapito: 'ayaɱ no Bhagavato accayena paṭisaraṇaɱ bhavissatī'ti yaɱ mayaɱ etarahi paṭidhāveyyāmā'ti vadesi.|| ||</p>

					<p class="f4">'Evaɱ appaṭi-saraṇe ca pana bho Ānanda,||<br />
					ko hetu sāmaggiyā' ti.|| ||</p>

					<p class="f4">Iti puṭṭho samāno: "na kho mayaɱ brāhmaṇa,||<br />
					appaṭi-saraṇā sappaṭi-saraṇā mayaɱ brāhmaṇa,||<br />
					dhammapaṭisaraṇā'ti vadesi.|| ||</p>

					<p class="f4">Imassa pana bho Ānanda,||<br />
					bhāsitassa kathaɱ attho daṭṭhabbo' ti?|| ||</p>

					<p class="f4">Atthi kho brāhmaṇa,||<br />
					tena Bhagavā jānatā passatā arahatā Sammā-SamBuddhena bhikkhūnaɱ sikkhāpadaɱ paññattaɱ,||<br />
					Pātimokkhaɱ uddiṭṭhaɱ.|| ||</p>

					<p class="f4">Te mayaɱ tadah'uposathe yāvatikā ekaɱ gāmakkhettaɱ upanissāya viharāma.|| ||</p>

					<p class="f4">Te sabbe ekajjhaɱ sannipatāma,||<br />
					sanni-patitvā yassa taɱ pavattati.|| ||</p>

					<p class="f4">Taɱ ajjhasāma.|| ||</p>

					<p class="f4">Tasmiɱ ce bhaññamāne hoti bhikkhussa āpatti,||<br />
					hoti vītikkamo,||<br />
					taɱ mayaɱ yathā-dhammaɱ yath'ānusiṭṭhaɱ kāremā' ti.|| ||</p>

					<p class="f4">Na kira no bhavanto kārenti.|| ||</p>

					<p class="f4">Dhammo no kāretī ti.|| ||</p>

					<p class="f4">Atthi nu kho bho Ānanda,||<br />
					eka bhikkhū pi yaɱ tumhe etarahi sakkarotha,||<br />
					garukarotha1,||<br />
					mānetha,||<br />
					pūjetha,||<br />
					sakkatvā garukatvā upanissāya viharathā' ti?|| ||</p>

					<p class="f4">'N'atthi kho brāhmaṇa,||<br />
					eka bhikkhū pi yaɱ mayaɱ etarahi sakkaroma,||<br />
					garukaroma,||<br />
					mānema,||<br />
					pūjema,||<br />
					sakkatvā garukatvā upanissāya viharāmā' ti.|| ||</p>

					<p class="f4">'Atthi nu kho bho Ānanda,||<br />
					eka bhikkhū pi tena bhotā Gotamena ṭhapito: 'ayaɱ vo mamaccayena paṭisaraṇaɱ bhavissatīti yaɱ tumhe etarahi paṭidhāveyyāthā' ti.|| ||</p>

					<p class="f4">Iti puṭṭho samāno: 'n'atthi kho brāhmaṇa,||<br />
					eka bhikkhū pi tena Bhagavatā jānatā passatā arahatā Sammā-SamBuddhena ṭhapito: 'ayaɱ vo mamaccayena paṭisaraṇaɱ bhavissatī'ti yaɱ mayaɱ etarahi paṭidhāveyyāmā'ti vadesi.|| ||</p>

					<p class="f4">'Atthi pana bho Ānanda,||<br />
					eka bhikkhūpi saṅghena sammato sambahulehi therehi bhikkhūhi ṭhapito:|| ||</p>

					<p class="f4">'Ayaɱ no Bhagavato accayena paṭisaraṇaɱ bhavissatī'ti yaɱ tumhe etarahi paṭidhāveyyāthāti.|| ||</p>

					<p class="f4"><a id="pg11"><span class="f2 g"><b>[11]</b></span></a> iti puṭṭho samāno: 'n'atthi kho brāhmaṇa,||<br />
					eka bhikkhū pi saṅghena sammato sambahulehi therehi bhikkhuhi ṭhapito: ayaɱ no Bhagavato accayena paṭisaraṇaɱ bhavissatī'ti,||<br />
					yaɱ mayaɱ etarahi paṭidhāveyyāmā'ti vadesi.|| ||</p>

					<p class="f4">Atthi nu kho bho Ānanda,||<br />
					eka bhikkhū pi yaɱ tumhe etarahi sakkarotha.|| ||</p>

					<p class="f4">Garukarotha,||<br />
					mānetha,||<br />
					pūjetha,||<br />
					sakkatvā garukatvā upanissāya viharathā'ti iti puṭṭho samāno: 'n'atthi kho brāhmaṇa,||<br />
					eka bhikkhū pi yaɱ mayaɱ etarahi sakkaroma garukaroma mānema pūjema.|| ||</p>

					<p class="f4">Sakkatvā garukatvā upanissāya viharāmā'ti vadesi.|| ||</p>

					<p class="f4">Imassa pana bho Ānanda,||<br />
					bhāsitassa kathaɱ attho daṭṭhabboti.|| ||</p>

					<p class="f4">Atthi kho brāhmaṇa,||<br />
					tena Bhagavatā jānatā passatā arahatā Sammā-SamBuddhena dasa pasādanīyā dhammā akkhātā,||<br />
					yasmiɱ no ime dhammā saɱvijjanti.|| ||</p>

					<p class="f4">Taɱ mayaɱ etarahi sakkaroma garukaroma mānema pūjema.|| ||</p>

					<p class="f4">Sakkatvā garukatvā upanissāya viharāma.|| ||</p>

					<p class="f4">Katame dasa?|| ||</p>

					<p class="f4">Idha brāhmaṇa,||<br />
					bhikkhu sīlavā hoti Pātimokkha-saɱvara-saɱvuto viharati ācāra-gocara-sampanno aṇumattesu vajjesu bhaya-dassāvī samādāya sikkhati sikkhā-padesu.|| ||</p>

					<p class="f4">Bahu-s-suto hoti suta-dharo suta-sanni-cayo,||<br />
					ye te dhammā ādi-kalyāṇā majjhe-kalyāṇā pariyosāna-kalyāṇā sātthā savyañjanā1 kevala-paripuṇṇaɱ parisuddhaɱ Brahma-cariyaɱ abhivadanti,||<br />
					tathā-rūpāssa dhammā bahusutā honti,||<br />
					dhatā2 vacasā parivitā manas-ā-nupekkhitā diṭṭhiyā suppaṭi-viddhā.|| ||</p>

					<p class="f4">Santuṭṭho hoti itarītarehi cīvara-piṇḍa-pāta-sen'āsana-gilāna-paccaya-bhesajja-parikkhārehi.|| ||</p>

					<p class="f4">Catuṇṇaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ nikāma-lābhī hoti akiccha-lābhī akasira-lābhī.|| ||</p>

					<p class="f4">Akenavihitaɱ iddhi-vidhaɱ pacc'anubhoti: ekopi hutvā bahudhā hoti,||<br />
					bahudhāpi hutvā eko hoti,||<br />
					āvibhāvaɱ tiro-bhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati seyyathā pi ākāse.|| ||</p>

					<p class="f4">Paṭhaviyāpi ummujjanimmujjaɱ karoti seyyathā pi udake.|| ||</p>

					<p class="f4">Udakepi abhijja-māne4 gacchati seyyathā pi paṭhaviyaɱ.|| ||</p>

					<p class="f4">Ākāsepi <a id="pg12"><span class="f2 g"><b>[12]</b></span></a> pallaṅkena caṅkamati5 seyyathā pi pakkhī sakuṇo.|| ||</p>

					<p class="f4">Imepi candima-suriye evaɱ mahiddhike evaɱmah-ā-nubhāve pāṇinā parimasati,||<br />
					parimajjati.|| ||</p>

					<p class="f4">Yāva Brahma-lokāpi kāyena vasaɱ vatteti.|| ||</p>

					<p class="f4">Dibbāya sota-dhātuyā visuddhāya atikkanta mānusa-kāya1 ubho sadde suṇāti dibbe ca manuse ca ye dūre santike ca.|| ||</p>

					<p class="f4">Parasattāṇaɱ para-puggalānaɱ cetasā ceto paricca pajānāti: sarāgaɱ vā cittaɱ sarāgaɱ cittanti pajānāti.|| ||</p>

					<p class="f4">Vīta-rāgaɱ vā cittaɱ vīta-rāgaɱ cittanti pajānāti.|| ||</p>

					<p class="f4">Sadosaɱ vā cittaɱ sadosaɱ cittanti pajānāti.|| ||</p>

					<p class="f4">Vīta-dosaɱ vā cittaɱ vīta-dosaɱ cittanti pajānāti.|| ||</p>

					<p class="f4">Samohaɱ vā cittaɱ samohaɱ cittanti pajānāti.|| ||</p>

					<p class="f4">Vīta-mohaɱ vā cittaɱ vīta-mohaɱ cittanti pajānāti.|| ||</p>

					<p class="f4">Saṅkhittaɱ vā cittaɱ saṅkhittaɱ cittanti pajānāti.|| ||</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittanti pajānāti.|| ||</p>

					<p class="f4">Amahaggataɱ vā cittaɱ amahaggataɱ cittanti pajānāti sa-uttaraɱ vā cittaɱ sa-uttaraɱ cittanti pajānāti.|| ||</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittanti pajānāti.|| ||</p>

					<p class="f4">Asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittanti pajānāti.|| ||</p>

					<p class="f4">Avimuttaɱ vā cittaɱ avimuttaɱ cittanti pajānāti.|| ||</p>

					<p class="f4">Anekavihitaɱ pubbe-nivāsaɱ anussarati seyyath'īdaɱ: ekam pi jātiɱ dve pi jātiyo Tisso pi jātiyo catasso pi jātiyo pañca pi jātiyo dasa pi jātiyo vīsampi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saɱvaṭṭa-kappe anekepi vivaṭṭa-kappe anekepi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ sukha-dukkha-paṭisaɱvedī evam-āyu-pariyanto.|| ||</p>

					<p class="f4">So tato cuto amutra udapādiɱ2,||<br />
					tatrāpāsiɱ evaɱ nāmo evaɱ-gotto evaɱ vaṇṇo evam-āhāro evaɱ-sukha-dukkha-paṭisaɱvedī evam-āyu-pariyanto.|| ||</p>

					<p class="f4">So tato cuto idh'ūpapanno'ti,||<br />
					iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Dibbena cakkhunā visuddhena atikkanta-mānusakena satte passati cavamāne uppajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ime kho brāhmaṇa,||<br />
					tena Bhagavatā jānatā passatā arahatā Sammā-SamBuddhena dasa pasādanīyā dhammā akkhātā.|| ||</p>

					<p class="f4">Yasmiɱ no ime dhammā saɱvijjanti,||<br />
					taɱ mayaɱ etarahi sakkaroma garukaroma3 mānema pūjema,||<br />
					sakkatvā garukatvā upanissāya viharāmāti.|| ||</p>

					<p class="f4"><a id="pg13"><span class="f2 g"><b>[13]</b></span></a>Evaɱ vutte vassakāro brāhmaṇo magadhamahāmatto upĀnandaɱ senāpatiɱ āmantesi.|| ||</p>

					<p class="f4">Taɱ kiɱ maññasi bhavaɱ senāpati1,||<br />
					yadime evaɱ bhonto2 sakkātabbaɱ sakkaronti,||<br />
					garukātabbaɱ garu-karonti.|| ||</p>

					<p class="f4">Mānetabbaɱ mānenti,||<br />
					pūjetabbaɱ pūjenti.|| ||</p>

					<p class="f4">Tagghime bhonto sakkātabbaɱ sakkaronti,||<br />
					garukātabbaɱ garu-karonti,||<br />
					mānetabbaɱ mānenti,||<br />
					pūjetabbaɱ pūjenti.|| ||</p>

					<p class="f4">Imañ ca hi te bhonto na sakkareyyuɱ,||<br />
					na garu-kareyyuɱ,||<br />
					na māneyyuɱ,||<br />
					na pūjeyyuɱ,||<br />
					atha kiñ carahi te bhonto sakkareyyuɱ,||<br />
					garu-kareyyuɱ,||<br />
					māneyyuɱ,||<br />
					pūjeyyuɱ,||<br />
					sakkatvā garukatvā upanissāya vihareyyunti.|| ||</p>

					<p class="f4">Atha kho vassakāro brāhmaṇo magadhamahāmatto āyasmantaɱ Ānandaɱ etad avoca: 'kahaɱ pana bhavaɱ Ānando etarahi viharatī' ti.|| ||</p>

					<p class="f4">Veluvane kho ahaɱ brāhmaṇa etarahi viharāmīti.|| ||</p>

					<p class="f4">Kacci pana bho Ānanda,||<br />
					veluvanaɱ ramaṇīyañc'eva appa-saddañca appa-nigghosañca vijanavātaɱ manussarāhaseyyakaɱ3 paṭisallānasāruppanti.|| ||</p>

					<p class="f4">Taggha brāhmaṇa,||<br />
					veluvanaɱ ramaṇīyañc'eva appa-saddañca appa-nigghosañca vijanavātaɱ manussarāhaseyyakaɱ paṭisallānasāruppaɱ yathā taɱ tumhādisehi rakkhakehi gopakehīti.|| ||</p>

					<p class="f4">Taggha bho Ānanda,||<br />
					veluvanaɱ ramaṇīyañc'eva appa-saddañca appa-nigghosañca vijanavātaɱ manussarāhaseyyakaɱ paṭisallānasāruppaɱ yathā taɱ bhavantehi jhānasīlīhi.|| ||</p>

					<p class="f4">Jhāyino c'eva bhavanto jhānasilinoca.|| ||</p>

					<p class="f4">Ekam idāhaɱ bho Ānanda,||<br />
					samayaɱ so bhavaɱ Gotamo Vesāliyaɱ viharati Mahāvane Kūṭāgāra-sālāyaɱ.|| ||</p>

					<p class="f4">Atha kho ahaɱ bho Ānanda,||<br />
					yena Mahāvanaɱ kūṭā-gārasālā,||<br />
					yena so bhavaɱ Gotamo,||<br />
					ten'upasaṅkamiɱ.|| ||</p>

					<p class="f4">Tatra ca pana so bhavaɱ Gotamo aneka-pariyāyena jhānakathaɱ kathesi.|| ||</p>

					<p class="f4">Jhāyī c'eva so bhavaɱ Gotamo ahosi jhānasīlī ca sabbañ ca pana so bhavaɱ Gotamo jhānaɱ vaṇṇesīti.|| ||</p>

					<p class="f4">Na kho brāhmaṇa,||<br />
					so Bhagavā sabbaɱ jhānaɱ vaṇṇesi.|| ||</p>

					<p class="f4">Nāpi so Bhagavā sabbaɱ jhānaɱ na vaṇṇesīti.|| ||</p>

					<p class="f4">Kathaɱ-rūpañca <a id="pg14"><span class="f2 g"><b>[14]</b></span></a> brāhmaṇa,||<br />
					so Bhagavā jhānaɱ na vaṇṇesi.|| ||</p>

					<p class="f4">Idha brāhmaṇa,||<br />
					ekacco kāma-rāga-pariyuṭṭhitena cetasā viharati kāma-rāgaparetena.|| ||</p>

					<p class="f4">Uppannassa ca kāma-rāgassa nissaraṇaɱ yathā-bhūtaɱ na-p-pajānāti.|| ||</p>

					<p class="f4">So kāma-rāgaɱ yeva antaraɱ karitvā jhāyati pajjhāyati nijjhāyati apajjhāyati.|| ||</p>

					<p class="f4">vyāpāda-pariyuṭṭhitena cetasā viharati byapādaparetena.|| ||</p>

					<p class="f4">Uppannassa ca vyāpādassa nissaraṇaɱ yathā-bhūtaɱ na-p-pajānāti.|| ||</p>

					<p class="f4">So vyāpādaɱ yeva antaraɱ karitvā jhāyati pajjhāyati nijjhāyati apajjhāyati.|| ||</p>

					<p class="f4">Thīna-middhapariyuṭṭhitena cetasā viharati thīna-middhaparetena.|| ||</p>

					<p class="f4">Uppannassa ca thīna-middhassa nissaraṇaɱ yathā-bhūtaɱ na-p-pajānāti.|| ||</p>

					<p class="f4">So thīna-middhaɱ yeva antaraɱ karitvā jhāyati pajjhāyati nijjhāyati apajjhāyati.|| ||</p>

					<p class="f4">Uddhacca-kukkuccapariyuṭṭhitena cetasā viharati uddhacca-kukkuccaparetena.|| ||</p>

					<p class="f4">Uppannassa ca uddhacca-kukkuccassa nissaraṇaɱ yathā-bhūtaɱ na-p-pajānāti.So uddhacca-kukkuccaɱ yeva antaraɱ karitvā jhāyati pajjhāyati nijjhāyati apajjhāyati.|| ||</p>

					<p class="f4">Vicikicchā-pariyuṭṭhitena cetasā viharati vicikicchāparetena.|| ||</p>

					<p class="f4">Uppannāya ca vicikicchāya nissaraṇaɱ yathā-bhūtaɱ na-p-pajānāti so vici-kicchaɱ yeva antaraɱ karitvā jhāyati pajjhāyati nijjhāyati apajjhāyati.|| ||</p>

					<p class="f4">Eva-rūpaɱ kho brāhmaṇa,||<br />
					so Bhagavā jhānaɱ na vaṇṇesi.|| ||</p>

					<p class="f4">Kathaɱ-rūpañca brāhmaṇa,||<br />
					so Bhagavā jhānaɱ vaṇṇesi.|| ||</p>

					<p class="f4">Idha brāhmaṇa,||<br />
					bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pītsukhaɱ dutiyaɱ-jhānaɱ upasampajja viharati.|| ||</p>

					<p class="f4">Pitiyā ca virāgā upekkhako ca viharati sato ca sampajāno sukhañca kāyena paṭisaɱvedeti,||<br />
					yaɱ taɱ ariyā ācikkhanti upekkhako satimā sukha-vihārī'ti taɱ tatiyaɱ-jhānaɱ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa-domanassānaɱ atthaṅ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Eva-rūpaɱ kho brāhmaṇa so Bhagavā jhānaɱ vaṇṇesīti.|| ||</p>

					<p class="f4">Gārayhaɱ kira bho Ānanda,||<br />
					so bhavaɱ Gotamo jhānaɱ garahi.|| ||</p>

					<p class="f4">Pāsaɱsaɱ pasaɱsi.|| ||</p>

					<p class="f4">Handa ca'dāni mayaɱ bho Ānanda gacchāma bahu-kiccā mayaɱ bahu-karaṇiyāti.|| ||</p>

					<p class="f4">Yassa dāni tvaɱ brāhmaṇa kālaɱ maññasīti.|| ||</p>

					<p class="f4"><a id="pg15"><span class="f2 g"><b>[15]</b></span></a> Atha kho vassakāro brāhmaṇo magadhamahāmatto āyasmato Ānandassa bhāsitaɱ abhinan'ditvā anumo-ditvā uṭṭhāy āsanā pakkāmi.|| ||</p>

					<p class="f4">Atha kho gopakaMoggallano brāhmaṇo acīrapakkante vassakāre brāhmaṇe magadhamahāmatte āyasmantaɱ Ānandaɱ etad avoca: 'yaɱ no mayaɱ bhavantaɱ Ānandaɱ apucchimha1 taɱ no bhavaɱ Ānando na vyākāsīti.|| ||</p>

					<p class="f4">Api nu te1 brāhmaṇa,||<br />
					avocumha: n'atthi kho brāhmaṇa eka bhikkhū pi tehi dhammehi sabbena sabbaɱ sabbathā sabbaɱ samannāgato,||<br />
					yehi dhammehi samannāgato so Bhagavā ahosi arahaɱ samāsambuddho.|| ||</p>

					<p class="f4">So hi brāhmaṇa,||<br />
					Bhagavā anuppannassa Maggassa uppādetā,||<br />
					asañjātassa Maggassa sañjanetā,||<br />
					anakkhātassa Maggassa akkhātā,||<br />
					Maggaññu Maggavidu Maggakovido maggānugā ca pana etarahi sāvakā viharanti pacchā samannāgatāti.|| ||</p>

					<p class="ctr">Gopaka-Moggallāna Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>