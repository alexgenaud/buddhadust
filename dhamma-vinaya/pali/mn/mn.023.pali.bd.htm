<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 23. The Buddha explains a riddle which details the process of awakening." />
<title>MN 23: Vammīka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p23">Sutta 23</a></h4>

					<h1>Vammīka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.023.chlm.sbb.htm#p1">chlm</a>][<a href="../../../dhamma-vinaya/pts/mn/mn.023.horn.pts.htm#p1">pts</a>][<a href="../../../dhamma-vinaya/mnl/mn/mn.023.upal.mnl.htm#p1">upal</a>][<a href="../../../dhamma-vinaya/bd/mn/mn.023.olds.bd.htm#p1">olds</a>][<a href="../../../dhamma-vinaya/swe/mn/mn.023.joha.swe.htm#p1">swe</a>]</span> Evaṃ me sutaṃ.|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Kumāra Kassapo andhavane viharati.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaṃ Andhavanaṃ obhāsetvā yen'āyasmā KumāraKassapo ten'upasaṇkami.</p>

					<p class="f4">Upasaṇkamitvā eka-m-antaṃ aṭṭhāsi.</p>

					<p class="f4">Eka-m-antaṃ ṭhitā kho sā devatā āyasmantaṃ KumāraKassapaṃ etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.023.horn.pts.htm#p2">pts</a>][<a href="../../../dhamma-vinaya/mnl/mn/mn.023.upal.mnl.htm#p2">upal</a>][<a href="../../../dhamma-vinaya/bd/mn/mn.023.olds.bd.htm#p2">olds</a>][<a href="../../../dhamma-vinaya/swe/mn/mn.023.joha.swe.htm#p2">swe</a>]</span> "Bhikkhu, bhikkhu,||<br />
					ayaṃ vammiko rattiṃ dhūpāyati divā pajjalati.|| ||</p>

					<p class="f4">Brāhmaṇo evam āha:|| ||</p>

					<p class="f4">'Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa laṇgiṃ:|| ||</p>

					<p class="f4">'Laṇgī bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa laṇgiṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa uddhumāyikaṃ:|| ||</p>

					<p class="f4">'Uddhumāyikā bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa uddhumāyikaṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa dvidhā-pathaṃ.|| ||</p>

					<p class="f4">'Dvidhā-patho bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4"><a id="pg143"><span class="f2 g"><b>[143]</b></span></a> 'Ukkhipa dvidhā-pathaṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa caṇgavāraṃ.|| ||</p>

					<p class="f4">'Caṇgavāraṃ bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa caṇgavāraṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa kummaṃ.|| ||</p>

					<p class="f4">'Kummo bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa kummaṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa asisūnaṃ.|| ||</p>

					<p class="f4">'Asisūnā bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa asisūnaṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa maṃsapesiṃ.|| ||</p>

					<p class="f4">'Maṃsapesī bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa maṃsapesiṃ.|| ||</p>

					<p class="f4">Abhikkhaṇa su medha satthaṃ ādāyā' ti.|| ||</p>

					<p class="f4">Abhikkhaṇanto su medho satthaṃ ādāya addasa nāgaṃ.|| ||</p>

					<p class="f4">'Nāgo bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Tiṭṭhatu nāgo.|| ||</p>

					<p class="f4">Mā nāgaṃ ghaṭṭesi.|| ||</p>

					<p class="f4">Namo karohi nāgassā' tī.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.023.horn.pts.htm#p3">pts</a>][<a href="../../../dhamma-vinaya/mnl/mn/mn.023.upal.mnl.htm#p3">upal</a>][<a href="../../../dhamma-vinaya/bd/mn/mn.023.olds.bd.htm#p3">olds</a>][<a href="../../../dhamma-vinaya/swe/mn/mn.023.joha.swe.htm#p3">swe</a>]</span> Ime kho tvaṃ bhikkhu pañhe Bhagavantaṃ upasaṇkamitvā puccheyyāsi.|| ||</p>

					<p class="f4">Yathā te Bhagavā vyākaroti tathā naṃ dhāreyyāsi.|| ||</p>

					<p class="f4">Nāhaṃ taṃ bhikkhu passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya yo imesaṃ pañhānaṃ veyyākaraṇena cittaṃ ārādheyya aññatra Tathāgatena vā||<br />
					Tathāgata-sāvakena vā||<br />
					ito vā pana sutvā" ti.|| ||</p>

					<p class="f4">Idam avoca sā devatā||<br />
					idaṃ vatvā tatthe'vantara-dhāyi.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.023.horn.pts.htm#p4">pts</a>][<a href="../../../dhamma-vinaya/mnl/mn/mn.023.upal.mnl.htm#p4">upal</a>][<a href="../../../dhamma-vinaya/bd/mn/mn.023.olds.bd.htm#p4">olds</a>][<a href="../../../dhamma-vinaya/swe/mn/mn.023.joha.swe.htm#p4">swe</a>]</span> Atha kho āyasmā Kumāra Kassapo tassā rattiyā accayena yena Bhagavā ten'upasaṇkami||<br />
					upasaṇkamitvā Bhagavantaṃ abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					āyasmā Kumāra Kassapo Bhagavantaṃ etad avoca:|| ||</p>

					<p class="f4">"Imaṃ bhante rattiṃ aññatarā devatā abhikkantāya rattiyā abhikkanta-vaṇṇā kevala-kappaṃ andhavanaṃ obhāsetvā yenāhaṃ ten'upasaṇkami. Upasaṇkamitvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho bhante sā devatā maṃ etad avoca:|| ||</p>

					<p class="f4">'Bhikkhu, bhikkhu,||<br />
					ayaṃ vammiko rattiṃ dhūpāyati divā pajjalati.|| ||</p>

					<p class="f4">Brāhmaṇo evam āha:|| ||</p>

					<p class="f4">"Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa laṇgiṃ:|| ||</p>

					<p class="f4">"Laṇgī bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa laṇgiṃ.|| ||</p>

					<p class="f4">Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa uddhumāyikaṃ:|| ||</p>

					<p class="f4">"Uddhumāyikā bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa uddhumāyikaṃ.||<br />
					Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa dvidhā-pathaṃ.|| ||</p>

					<p class="f4">"Dvidhā-patho bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa dvidhā-pathaṃ.|| ||</p>

					<p class="f4">Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa caṇgavāraṃ.|| ||</p>

					<p class="f4">"Caṇgavāraṃ bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa caṇgavāraṃ.|| ||</p>

					<p class="f4">Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa kummaṃ.|| ||</p>

					<p class="f4">"Kummo bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa kummaṃ.|| ||</p>

					<p class="f4">Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa asisūnaṃ.|| ||</p>

					<p class="f4">"Asisūnā bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa asisūnaṃ.|| ||</p>

					<p class="f4">Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa maṃsapesiṃ.|| ||</p>

					<p class="f4">"Maṃsapesī bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa maṃsapesiṃ.|| ||</p>

					<p class="f4">Abhikkhaṇa su medha satthaṃ ādāyā" ti.|| ||</p>

					<p class="f4">Abhikkhaṇanto su medho satthaṃ ādāya addasa nāgaṃ.|| ||</p>

					<p class="f4">"Nāgo bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Tiṭṭhatu nāgo.|| ||</p>

					<p class="f4">Mā nāgaṃ ghaṭṭesi.|| ||</p>

					<p class="f4">Namo karohi nāgassā" tī.|| ||</p>

					<p class="f4">Ime kho tvaṃ bhikkhu pañhe Bhagavantaṃ upasaṇkamitvā puccheyyāsi.|| ||</p>

					<p class="f4">Yathā te Bhagavā vyākaroti,||<br />
					tathā naṃ dhāreyyāsi.|| ||</p>

					<p class="f4">Nāhaṃ taṃ bhikkhu passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya yo imesaṃ pañhānaṃ veyyākaraṇena cittaṃ ārādheyya aññatra Tathāgatena vā Tathāgata-sāvakena vā ito vā pana sutvā' ti.|| ||</p>

					<p class="f4">Idam avoca sā devatā.|| ||</p>

					<p class="f4">Idaṃ vatvā tatthe'vantara-dhāyīti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.023.horn.pts.htm#p5">pts</a>][<a href="../../../dhamma-vinaya/mnl/mn/mn.023.upal.mnl.htm#p5">upal</a>][<a href="../../../dhamma-vinaya/bd/mn/mn.023.olds.bd.htm#p5">olds</a>][<a href="../../../dhamma-vinaya/swe/mn/mn.023.joha.swe.htm#p5">swe</a>]</span> Ko nu kho bhante vammiko?|| ||</p>

					<p class="f4">Kā rattiṃ dhūpāyanā?|| ||</p>

					<p class="f4">Kā divā pajjalanā?|| ||</p>

					<p class="f4">Ko brāhmaṇo?|| ||</p>

					<p class="f4">Ko su medho?|| ||</p>

					<p class="f4">Kiṃ satthaṃ?|| ||</p>

					<p class="f4">Kiṃ abhikkhaṇaṃ?|| ||</p>

					<p class="f4">Kā laṇgī?|| ||</p>

					<p class="f4">Kā uddhumāyikā?|| ||</p>

					<p class="f4">Ko dvidhā-patho?|| ||</p>

					<p class="f4">Kiṃ caṇgavāraṃ?|| ||</p>

					<p class="f4">Ko kummo?|| ||</p>

					<p class="f4">Kā asisūnā?|| ||</p>

					<p class="f4">Kā maṃsapesi?|| ||</p>

					<p class="f4">Ko nāgo" ti?|| ||</p>

					<p class="f4"><a id="pg144"><span class="f2 g"><b>[144]</b></span></a><span class="f3">[<a id="p6">6</a>][<a href="../../../dhamma-vinaya/pts/mn/mn.023.horn.pts.htm#p6">pts</a>][<a href="../../../dhamma-vinaya/mnl/mn/mn.023.upal.mnl.htm#p6">upal</a>][<a href="../../../dhamma-vinaya/bd/mn/mn.023.olds.bd.htm#p6">olds</a>][<a href="../../../dhamma-vinaya/swe/mn/mn.023.joha.swe.htm#p6">swe</a>]</span> "'Vammiko' ti kho bhikkhu imass'etaṃ cātu-m-mahā-bhūtikassa kāyassa adhivacanaṃ mātā-pettika-sambhavassa odana-kummās-ūpacayassa anicc'ucchādana-parimaddana-bhedana-viddhaṃsana-dhammassa.|| ||</p>

					<p class="f4">Yaṃ kho bhikkhu divā kammante ārabbha rattiṃ anuvitakketi anuvicāreti ayaṃ rattiṃ dhūpāyanā.|| ||</p>

					<p class="f4">Yaṃ kho bhikkhu rattiṃ anuvitakketvā anuvicāretvā divā kammante payojeti kāyena vācāya manasā ayaṃ divā pajjalanā.|| ||</p>

					<p class="f4">'Brāhmaṇo' ti kho bhikkhu Tathāgatass'etaṃ adhivacanaṃ arahato Sammā Sambuddhassa.|| ||</p>

					<p class="f4">'Sumedho' ti kho bhikkhu sekhass'etaṃ bhikkhuno adhivacanaṃ.|| ||</p>

					<p class="f4">'Satthan' ti kho bhikkhu ariyāy'etaṃ paññāya adhivacanaṃ.|| ||</p>

					<p class="f4">'Abhikkhaṇan' ti kho bhikkhu viriy'ārambhass'etaṃ adhivacanaṃ.|| ||</p>

					<p class="f4">'Laṇgī' ti kho bhikkhu avijjāy'etaṃ adhivacanaṃ;||<br />
					'Ukkhipa laṇgiṃ, pajaha avijjaṃ,||<br />
					abhikkhaṇa su medha satthaṃ ādāyā' ti||<br />
					ayam etassa attho.|| ||</p>

					<p class="f4">'Uddhumāyikā' ti kho bhikkhu kodhūpāyāsass'etaṃ adhivacanaṃ;||<br />
					'Ukkhipa uddhumāyikaṃ pajaha kodhūpāyāsaṃ,||<br />
					abhikkhaṇa su medha satthaṃ ādāyā' ti||<br />
					ayam etassa attho.|| ||</p>

					<p class="f4">'Dvidhā-patho' ti kho bhikkhu vicikicchāy'etaṃ adhivacanaṃ;||<br />
					'Ukkhipa dvidhā-pathaṃ pajaha vici-kicchaṃ,||<br />
					abhikkhaṇa su medha satthaṃ ādāyā'ti ayametassa attho.|| ||</p>

					<p class="f4">'Caṇgavāran' ti kho bhikkhu pañcann'etaṃ nīvaraṇānaṃ adhivacanaṃ:|| ||</p>

					<p class="f4 in2">kāma-c-chanda-nīvaraṇassa||<br />
					vyāpāda-nīvaraṇassa||<br />
					thīna-middha-nīvaraṇassa||<br />
					uddhacca-kukkucca-nīvaraṇassa||<br />
					vicikicchā-nīvaraṇassa.|| ||</p>

					<p class="f4">'Ukkhipa caṇgavāraṃ pajaha pañca nīvaraṇe abhikkhaṇa su medha satthaṃ ādāyā' ti||<br />
					ayametassa attho.|| ||</p>

					<p class="f4">'Kummo' ti kho bhikkhu pañcann'etaṃ upādāna-k-khandhānaṃ adhivacanaṃ,||<br />
					seyyath'īdaṃ:|| ||</p>

					<p class="f4 in2">rūp'ūpādāna-k-khandhassa||<br />
					vedan'ūpādāna-k-khandhassa||<br />
					saññ'ūpādāna-k-khandhassa||<br />
					saṇkhār'ūpādāna-k-khandhassa||<br />
					viññāṇ'ūpādāna-k-khandhassaca.|| ||</p>

					<p class="f4">'Ukkhipa kummaṃ pajaha pañc'upādāna-k-khandhe abhikkhaṇa su medha satthaṃ ādāyā' ti;||<br />
					ukkhipaayametassa attho.|| ||</p>

					<p class="f4">'Asisūnā' ti kho bhikkhu pañcann'etaṃ kāma-guṇānaṃ adhivacanaṃ:|| ||</p>

					<p class="f4 in2">cakkhu-viññeyyānaṃ rūpānaṃ iṭṭhānaṃ kantānaṃ manāpānaṃ piya-rūpānaṃ kām'ūpasaṃ-hitānaṃ rajanīyānaṃ,|| ||</p>

					<p class="f4 in2">sota-viññeyyānaṃ saddānaṃ iṭṭhānaṃ kantānaṃ manāpānaṃ piya-rūpānaṃ kām'ūpasaṃ-hitānaṃ rajanīyānaṃ,|| ||</p>

					<p class="f4 in2">ghāna-viññeyyānaṃ gandhānaṃ iṭṭhānaṃ kantānaṃ manāpānaṃ piya-rūpānaṃ kām'ūpasaṃ-hitānaṃ rajanīyānaṃ,|| ||</p>

					<p class="f4 in2">jivhā-viññeyyānaṃ rasānaṃ iṭṭhānaṃ kantānaṃ manāpānaṃ piya-rūpānaṃ kāmūpasaṃ- <a id="pg145"><span class="f2 g"><b>[145]</b></span></a> hitānaṃ rajanīyānaṃ,|| ||</p>

					<p class="f4 in2">kāya-viññeyyānaṃ phoṭṭhabbānaṃ iṭṭhānaṃ kantānaṃ manāpānaṃ piya-rūpānaṃ kām'ūpasaṃ-hitānaṃ rajanīyānaṃ.|| ||</p>

					<p class="f4">'Ukkhipa asisūnaṃ, pajaha pañca kāma-guṇe abhikkhaṇa su medha satthaṃ ādāyā' ti||<br />
					ayam etassa attho.|| ||</p>

					<p class="f4">'Maṃsapesī' ti kho bhikkhu nandi-rāgass'etaṃ adhivacanaṃ.|| ||</p>

					<p class="f4">'Ukkhipa maṃsapesiṃ pajaha nandi-rāgaṃ abhikkhaṇa su medha satthaṃ ādāyā' ti||<br />
					ayam etassa attho.|| ||</p>

					<p class="f4">'Nāgo' ti kho bhikkhu khīṇ'āsavass'etaṃ bhikkhuno adhivacanaṃ.|| ||</p>

					<p class="f4">Tiṭṭhatu nāgo||<br />
					mā nāgaṃ ghaṭṭesi||<br />
					namo karohi nāgassāti ayam etassa attho" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Kumāra Kassapo Bhagavato bhāsitaṃ 'abhinandī' ti.|| ||</p>

					<p class="ctr">Vammīka Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>