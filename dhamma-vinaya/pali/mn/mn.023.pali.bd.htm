<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 23. The Buddha explains a riddle which details the process of awakening." />
<title>MN 23: Vammīka Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p23">Sutta 23</a></h4>

					<h1>Vammīka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg142"><span class="f2 g"><b>[142]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.023.chlm.sbb.htm#p1">chlm</a>][<a href="../../../dhamma-vinaya/pts/mn/mn.023.horn.pts.htm#p1">pts</a>][<a href="../../../dhamma-vinaya/mnl/mn/mn.023.upal.mnl.htm#p1">upal</a>][<a href="../../../dhamma-vinaya/bd/mn/mn.023.olds.bd.htm#p1">olds</a>][<a href="../../../dhamma-vinaya/swe/mn/mn.023.joha.swe.htm#p1">swe</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Kumāra Kassapo andhavane viharati.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Andhavanaɱ obhāsetvā yen'āyasmā KumāraKassapo ten'upasaṅkami.</p>

					<p class="f4">Upasaṅkamitvā eka-m-antaɱ aṭṭhāsi.</p>

					<p class="f4">Eka-m-antaɱ ṭhitā kho sā devatā āyasmantaɱ KumāraKassapaɱ etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.023.horn.pts.htm#p2">pts</a>][<a href="../../../dhamma-vinaya/mnl/mn/mn.023.upal.mnl.htm#p2">upal</a>][<a href="../../../dhamma-vinaya/bd/mn/mn.023.olds.bd.htm#p2">olds</a>][<a href="../../../dhamma-vinaya/swe/mn/mn.023.joha.swe.htm#p2">swe</a>]</span> "Bhikkhu, bhikkhu,||<br />
					ayaɱ vammiko rattiɱ dhūpāyati divā pajjalati.|| ||</p>

					<p class="f4">Brāhmaṇo evam āha:|| ||</p>

					<p class="f4">'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa laṅgiɱ:|| ||</p>

					<p class="f4">'Laṅgī bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa laṅgiɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa uddhumāyikaɱ:|| ||</p>

					<p class="f4">'Uddhumāyikā bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa uddhumāyikaɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa dvidhā-pathaɱ.|| ||</p>

					<p class="f4">'Dvidhā-patho bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4"><a id="pg143"><span class="f2 g"><b>[143]</b></span></a> 'Ukkhipa dvidhā-pathaɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa caṅgavāraɱ.|| ||</p>

					<p class="f4">'Caṅgavāraɱ bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa caṅgavāraɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa kummaɱ.|| ||</p>

					<p class="f4">'Kummo bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa kummaɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa asisūnaɱ.|| ||</p>

					<p class="f4">'Asisūnā bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa asisūnaɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa maɱsapesiɱ.|| ||</p>

					<p class="f4">'Maɱsapesī bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Ukkhipa maɱsapesiɱ.|| ||</p>

					<p class="f4">Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa nāgaɱ.|| ||</p>

					<p class="f4">'Nāgo bhadante' ti.|| ||</p>

					<p class="f4">Brāhmaṇo evam āha:|| ||</p>

					<p class="f4">'Tiṭṭhatu nāgo.|| ||</p>

					<p class="f4">Mā nāgaɱ ghaṭṭesi.|| ||</p>

					<p class="f4">Namo karohi nāgassā' tī.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.023.horn.pts.htm#p3">pts</a>][<a href="../../../dhamma-vinaya/mnl/mn/mn.023.upal.mnl.htm#p3">upal</a>][<a href="../../../dhamma-vinaya/bd/mn/mn.023.olds.bd.htm#p3">olds</a>][<a href="../../../dhamma-vinaya/swe/mn/mn.023.joha.swe.htm#p3">swe</a>]</span> Ime kho tvaɱ bhikkhu pañhe Bhagavantaɱ upasaṅkamitvā puccheyyāsi.|| ||</p>

					<p class="f4">Yathā te Bhagavā vyākaroti tathā naɱ dhāreyyāsi.|| ||</p>

					<p class="f4">Nāhaɱ taɱ bhikkhu passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya yo imesaɱ pañhānaɱ veyyākaraṇena cittaɱ ārādheyya aññatra Tathāgatena vā||<br />
					Tathāgata-sāvakena vā||<br />
					ito vā pana sutvā" ti.|| ||</p>

					<p class="f4">Idam avoca sā devatā||<br />
					idaɱ vatvā tatthe'vantara-dhāyi.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.023.horn.pts.htm#p4">pts</a>][<a href="../../../dhamma-vinaya/mnl/mn/mn.023.upal.mnl.htm#p4">upal</a>][<a href="../../../dhamma-vinaya/bd/mn/mn.023.olds.bd.htm#p4">olds</a>][<a href="../../../dhamma-vinaya/swe/mn/mn.023.joha.swe.htm#p4">swe</a>]</span> Atha kho āyasmā Kumāra Kassapo tassā rattiyā accayena yena Bhagavā ten'upasaṅkami||<br />
					upasaṅkamitvā Bhagavantaɱ abhivādetvā||<br />
					eka-m-antaɱ nisīdi.|| ||</p>

					<p class="f4">Eka-m-antaɱ nisinno kho||<br />
					āyasmā Kumāra Kassapo Bhagavantaɱ etad avoca:|| ||</p>

					<p class="f4">"Imaɱ bhante rattiɱ aññatarā devatā abhikkantāya rattiyā abhikkanta-vaṇṇā kevala-kappaɱ andhavanaɱ obhāsetvā yenāhaɱ ten'upasaṅkami. Upasaṅkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho bhante sā devatā maɱ etad avoca:|| ||</p>

					<p class="f4">'Bhikkhu, bhikkhu,||<br />
					ayaɱ vammiko rattiɱ dhūpāyati divā pajjalati.|| ||</p>

					<p class="f4">Brāhmaṇo evam āha:|| ||</p>

					<p class="f4">"Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa laṅgiɱ:|| ||</p>

					<p class="f4">"Laṅgī bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa laṅgiɱ.|| ||</p>

					<p class="f4">Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa uddhumāyikaɱ:|| ||</p>

					<p class="f4">"Uddhumāyikā bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa uddhumāyikaɱ.||<br />
					Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa dvidhā-pathaɱ.|| ||</p>

					<p class="f4">"Dvidhā-patho bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa dvidhā-pathaɱ.|| ||</p>

					<p class="f4">Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa caṅgavāraɱ.|| ||</p>

					<p class="f4">"Caṅgavāraɱ bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa caṅgavāraɱ.|| ||</p>

					<p class="f4">Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa kummaɱ.|| ||</p>

					<p class="f4">"Kummo bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa kummaɱ.|| ||</p>

					<p class="f4">Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa asisūnaɱ.|| ||</p>

					<p class="f4">"Asisūnā bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa asisūnaɱ.|| ||</p>

					<p class="f4">Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa maɱsapesiɱ.|| ||</p>

					<p class="f4">"Maɱsapesī bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Ukkhipa maɱsapesiɱ.|| ||</p>

					<p class="f4">Abhikkhaṇa su medha satthaɱ ādāyā" ti.|| ||</p>

					<p class="f4">Abhikkhaṇanto su medho satthaɱ ādāya addasa nāgaɱ.|| ||</p>

					<p class="f4">"Nāgo bhadante" ti.|| ||</p>

					<p class="f4">Brāhmaṇo evam āha:|| ||</p>

					<p class="f4">"Tiṭṭhatu nāgo.|| ||</p>

					<p class="f4">Mā nāgaɱ ghaṭṭesi.|| ||</p>

					<p class="f4">Namo karohi nāgassā" tī.|| ||</p>

					<p class="f4">Ime kho tvaɱ bhikkhu pañhe Bhagavantaɱ upasaṅkamitvā puccheyyāsi.|| ||</p>

					<p class="f4">Yathā te Bhagavā vyākaroti,||<br />
					tathā naɱ dhāreyyāsi.|| ||</p>

					<p class="f4">Nāhaɱ taɱ bhikkhu passāmi sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya yo imesaɱ pañhānaɱ veyyākaraṇena cittaɱ ārādheyya aññatra Tathāgatena vā Tathāgata-sāvakena vā ito vā pana sutvā' ti.|| ||</p>

					<p class="f4">Idam avoca sā devatā.|| ||</p>

					<p class="f4">Idaɱ vatvā tatthe'vantara-dhāyīti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.023.horn.pts.htm#p5">pts</a>][<a href="../../../dhamma-vinaya/mnl/mn/mn.023.upal.mnl.htm#p5">upal</a>][<a href="../../../dhamma-vinaya/bd/mn/mn.023.olds.bd.htm#p5">olds</a>][<a href="../../../dhamma-vinaya/swe/mn/mn.023.joha.swe.htm#p5">swe</a>]</span> Ko nu kho bhante vammiko?|| ||</p>

					<p class="f4">Kā rattiɱ dhūpāyanā?|| ||</p>

					<p class="f4">Kā divā pajjalanā?|| ||</p>

					<p class="f4">Ko brāhmaṇo?|| ||</p>

					<p class="f4">Ko su medho?|| ||</p>

					<p class="f4">Kiɱ satthaɱ?|| ||</p>

					<p class="f4">Kiɱ abhikkhaṇaɱ?|| ||</p>

					<p class="f4">Kā laṅgī?|| ||</p>

					<p class="f4">Kā uddhumāyikā?|| ||</p>

					<p class="f4">Ko dvidhā-patho?|| ||</p>

					<p class="f4">Kiɱ caṅgavāraɱ?|| ||</p>

					<p class="f4">Ko kummo?|| ||</p>

					<p class="f4">Kā asisūnā?|| ||</p>

					<p class="f4">Kā maɱsapesi?|| ||</p>

					<p class="f4">Ko nāgo" ti?|| ||</p>

					<p class="f4"><a id="pg144"><span class="f2 g"><b>[144]</b></span></a><span class="f3">[<a id="p6">6</a>][<a href="../../../dhamma-vinaya/pts/mn/mn.023.horn.pts.htm#p6">pts</a>][<a href="../../../dhamma-vinaya/mnl/mn/mn.023.upal.mnl.htm#p6">upal</a>][<a href="../../../dhamma-vinaya/bd/mn/mn.023.olds.bd.htm#p6">olds</a>][<a href="../../../dhamma-vinaya/swe/mn/mn.023.joha.swe.htm#p6">swe</a>]</span> "'Vammiko' ti kho bhikkhu imass'etaɱ cātu-m-mahā-bhūtikassa kāyassa adhivacanaɱ mātā-pettika-sambhavassa odana-kummās-ūpacayassa anicc'ucchādana-parimaddana-bhedana-viddhaɱsana-dhammassa.|| ||</p>

					<p class="f4">Yaɱ kho bhikkhu divā kammante ārabbha rattiɱ anuvitakketi anuvicāreti ayaɱ rattiɱ dhūpāyanā.|| ||</p>

					<p class="f4">Yaɱ kho bhikkhu rattiɱ anuvitakketvā anuvicāretvā divā kammante payojeti kāyena vācāya manasā ayaɱ divā pajjalanā.|| ||</p>

					<p class="f4">'Brāhmaṇo' ti kho bhikkhu Tathāgatass'etaɱ adhivacanaɱ arahato Sammā Sambuddhassa.|| ||</p>

					<p class="f4">'Sumedho' ti kho bhikkhu sekhass'etaɱ bhikkhuno adhivacanaɱ.|| ||</p>

					<p class="f4">'Satthan' ti kho bhikkhu ariyāy'etaɱ paññāya adhivacanaɱ.|| ||</p>

					<p class="f4">'Abhikkhaṇan' ti kho bhikkhu viriy'ārambhass'etaɱ adhivacanaɱ.|| ||</p>

					<p class="f4">'Laṅgī' ti kho bhikkhu avijjāy'etaɱ adhivacanaɱ;||<br />
					'Ukkhipa laṅgiɱ, pajaha avijjaɱ,||<br />
					abhikkhaṇa su medha satthaɱ ādāyā' ti||<br />
					ayam etassa attho.|| ||</p>

					<p class="f4">'Uddhumāyikā' ti kho bhikkhu kodhūpāyāsass'etaɱ adhivacanaɱ;||<br />
					'Ukkhipa uddhumāyikaɱ pajaha kodhūpāyāsaɱ,||<br />
					abhikkhaṇa su medha satthaɱ ādāyā' ti||<br />
					ayam etassa attho.|| ||</p>

					<p class="f4">'Dvidhā-patho' ti kho bhikkhu vicikicchāy'etaɱ adhivacanaɱ;||<br />
					'Ukkhipa dvidhā-pathaɱ pajaha vici-kicchaɱ,||<br />
					abhikkhaṇa su medha satthaɱ ādāyā'ti ayametassa attho.|| ||</p>

					<p class="f4">'Caṅgavāran' ti kho bhikkhu pañcann'etaɱ nīvaraṇānaɱ adhivacanaɱ:|| ||</p>

					<p class="f4 in2">kāma-c-chanda-nīvaraṇassa||<br />
					vyāpāda-nīvaraṇassa||<br />
					thīna-middha-nīvaraṇassa||<br />
					uddhacca-kukkucca-nīvaraṇassa||<br />
					vicikicchā-nīvaraṇassa.|| ||</p>

					<p class="f4">'Ukkhipa caṅgavāraɱ pajaha pañca nīvaraṇe abhikkhaṇa su medha satthaɱ ādāyā' ti||<br />
					ayametassa attho.|| ||</p>

					<p class="f4">'Kummo' ti kho bhikkhu pañcann'etaɱ upādāna-k-khandhānaɱ adhivacanaɱ,||<br />
					seyyath'īdaɱ:|| ||</p>

					<p class="f4 in2">rūp'ūpādāna-k-khandhassa||<br />
					vedan'ūpādāna-k-khandhassa||<br />
					saññ'ūpādāna-k-khandhassa||<br />
					saṅkhār'ūpādāna-k-khandhassa||<br />
					viññāṇ'ūpādāna-k-khandhassaca.|| ||</p>

					<p class="f4">'Ukkhipa kummaɱ pajaha pañc'upādāna-k-khandhe abhikkhaṇa su medha satthaɱ ādāyā' ti;||<br />
					ukkhipaayametassa attho.|| ||</p>

					<p class="f4">'Asisūnā' ti kho bhikkhu pañcann'etaɱ kāma-guṇānaɱ adhivacanaɱ:|| ||</p>

					<p class="f4 in2">cakkhu-viññeyyānaɱ rūpānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ,|| ||</p>

					<p class="f4 in2">sota-viññeyyānaɱ saddānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ,|| ||</p>

					<p class="f4 in2">ghāna-viññeyyānaɱ gandhānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ,|| ||</p>

					<p class="f4 in2">jivhā-viññeyyānaɱ rasānaɱ iṭṭhānaɱ kantānaɱ manāpānaɱ piya-rūpānaɱ kāmūpasaɱ- <a id="pg145"><span class="f2 g"><b>[145]</b></span></a> hitānaɱ rajanīyānaɱ,|| ||</p>

					<p class="f4 in2">kāya-viññeyyānaɱ phoṭṭhabbānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ.|| ||</p>

					<p class="f4">'Ukkhipa asisūnaɱ, pajaha pañca kāma-guṇe abhikkhaṇa su medha satthaɱ ādāyā' ti||<br />
					ayam etassa attho.|| ||</p>

					<p class="f4">'Maɱsapesī' ti kho bhikkhu nandi-rāgass'etaɱ adhivacanaɱ.|| ||</p>

					<p class="f4">'Ukkhipa maɱsapesiɱ pajaha nandi-rāgaɱ abhikkhaṇa su medha satthaɱ ādāyā' ti||<br />
					ayam etassa attho.|| ||</p>

					<p class="f4">'Nāgo' ti kho bhikkhu khīṇ'āsavass'etaɱ bhikkhuno adhivacanaɱ.|| ||</p>

					<p class="f4">Tiṭṭhatu nāgo||<br />
					mā nāgaɱ ghaṭṭesi||<br />
					namo karohi nāgassāti ayam etassa attho" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Kumāra Kassapo Bhagavato bhāsitaɱ 'abhinandī' ti.|| ||</p>

					<p class="ctr">Vammīka Suttaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>