<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 23. The Buddha explains a riddle which details the process of awakening." />
<title>MN 23: Vammika Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					3. Tatiya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p23">Sutta 23</a></h4>

					<h1>Vammika Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.023.chlm.sbb.htm#p1">chlm</a>][<a href="../../../dhamma-vinaya/pts/mn/mn.023.horn.pts.htm#p1">pts</a>][<a href="../../../dhamma-vinaya/mnl/mn/mn.023.upal.mnl.htm#p1">upal</a>][<a href="../../../dhamma-vinaya/bd/mn/mn.023.olds.bd.htm#p1">olds</a>][<a href="../../../dhamma-vinaya/swe/mn/mn.023.joha.swe.htm#p1">swe</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā Kumāra Kassapo andhavane viharati.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ Andhavanaɱ obhāsetvā yen'āyasmā KumāraKassapo ten'upasankami,||<br />
					Upasaŋkamitvā eka-m-antaɱ aṭṭhāsi.||<br />
					Eka-m-antaɱ ṭhitā kho sā devatā āyasmantaɱ KumāraKassapaɱ etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.023.horn.pts.htm#p2">pts</a>][<a href="../../../dhamma-vinaya/mnl/mn/mn.023.upal.mnl.htm#p2">upal</a>][<a href="../../../dhamma-vinaya/bd/mn/mn.023.olds.bd.htm#p2">olds</a>][<a href="../../../dhamma-vinaya/swe/mn/mn.023.joha.swe.htm#p2">swe</a>]</span> Bhikkhu, bhikkhu, ayaɱ vammiko rattiɱ dhūpāyati divā pajjalati.|| ||</p>

					<p class="f4">Brāhmaṇo evam āha:||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa laŋgiɱ:||<br />
					'Laŋgī bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa laŋgiɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa uddhumāyikaɱ:||<br />
					'Uddhumāyikā bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa uddhumāyikaɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa dvidhā-pathaɱ.||<br />
					'Dvidhā-patho bhadante' ti.|| ||</p>

					<p class="f4">Brāhmaṇo evam āha:||<br />
					<a id="pg143"><span class="f2 g"><b>[143]</b></span></a> Ukkhipa dvidhā-pathaɱ.|| ||</p>

					<p class="f4">'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa caŋgavāraɱ.||<br />
					'Caŋgavāraɱ bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa caŋgavāraɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa kummaɱ.||<br />
					'Kummo bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa kummaɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa asisūnaɱ.||<br />
					'Asisūnā bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa asisūnaɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa maɱsapesiɱ.||<br />
					'Maɱsapesī bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa maɱsapesiɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa nāgaɱ.||<br />
					'Nāgo bhadante' ti.|| ||</p>

					<p class="f4">Brāhmaṇo evam āha:||<br />
					Tiṭṭhatu nāgo.||<br />
					Mā nāgaɱ ghaṭṭesi.||<br />
					Namo karohi nāgassā'tī.|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.023.horn.pts.htm#p3">pts</a>][<a href="../../../dhamma-vinaya/mnl/mn/mn.023.upal.mnl.htm#p3">upal</a>][<a href="../../../dhamma-vinaya/bd/mn/mn.023.olds.bd.htm#p3">olds</a>][<a href="../../../dhamma-vinaya/swe/mn/mn.023.joha.swe.htm#p3">swe</a>]</span> Ime kho tvaɱ bhikkhu pañhe Bhagavantaɱ upasankamitvā puccheyyāsi.||<br />
					Yathā te Bhagavā vyākaroti tathā naɱ dhāreyyāsi.|| ||</p>

					<p class="f4">Nāhaɱ taɱ bhikkhu passāmi sa-devake loke sa-mārake sa-brahmake sa-s-samaṇa-brāhmaṇiyā pajāya sadeva-manussāya yo imesaɱ pañhānaɱ veyyā-karaṇena cittaɱ ārādheyya aññatra Tathāgatena vā Tathāgata-sāvakena vā ito vā pana sutvā' ti.|| ||</p>

					<p class="f4">Idam avoca sā devatā idaɱ vatvā tatthe'vantara-dhāyi.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.023.horn.pts.htm#p4">pts</a>][<a href="../../../dhamma-vinaya/mnl/mn/mn.023.upal.mnl.htm#p4">upal</a>][<a href="../../../dhamma-vinaya/bd/mn/mn.023.olds.bd.htm#p4">olds</a>][<a href="../../../dhamma-vinaya/swe/mn/mn.023.joha.swe.htm#p4">swe</a>]</span> Atha kho āyasmā Kumāra Kassapo tassā rattiyā accayena yena Bhagavā ten'upasankami upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Kumāra Kassapo Bhagavantaɱ etad avoca:||<br />
					Imaɱ bhante rattiɱ aññatarā devatā abhikkantāya rattiyā abhikkanta-vaṇṇā kevala-kappaɱ andhavanaɱ obhāsetvā yen'āhaɱ ten'upasankami. Upasaŋkamitvā eka-m-antaɱ aṭṭhāsi. Eka-m-antaɱ ṭhitā kho bhante sā devatā maɱ etad avoca.|| ||</p>

					<p class="f4">Bhikkhu, bhikkhu, ayaɱ vammiko rattiɱ dhūpāyati divā pajjalati.|| ||</p>

					<p class="f4">Brāhmaṇo evam āha:||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa laŋgiɱ:||<br />
					'Laŋgī bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa laŋgiɱ,||<br />
					abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa uddhumāyikaɱ:||<br />
					'Uddhumāyikā bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa uddhumāyikaɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa dvidhā-pathaɱ.||<br />
					'Dvidhā-patho bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa dvidhā-pathaɱ.|| ||</p>

					<p class="f4">'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa caŋgavāraɱ.||<br />
					'Caŋgavāraɱ bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa caŋgavāraɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa kummaɱ.||<br />
					'Kummo bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa kummaɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa asisūnaɱ.||<br />
					'Asisūnā bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa asisūnaɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa maɱsapesiɱ.||<br />
					'Maɱsapesī bhadante' ti.|| ||</p>

					<p class="f4">Brāhmaṇo evam āha:||<br />
					Ukkhipa maɱsapesiɱ.||<br />
					'Abhikkhaṇa su medha satthaɱ ādāyā' ti.|| ||</p>

					<p class="f4">Abhikkhaṇanto su medho satthaɱ ādāya addasa nāgaɱ.||<br />
					'Nāgo bhadante' ti.|| ||</p>

					<p class="f4">Brāhmaṇo evam āha:||<br />
					Tiṭṭhatu nāgo.||<br />
					Mā nāgaɱ ghaṭṭesi.||<br />
					Namo karohi nāgassā'tī.|| ||</p>

					<p class="f4">"Ime kho tvaɱ bhikkhu pañhe Bhagavantaɱ upasankamitvā puccheyyāsi.||<br />
					Yathā te Bhagavā vyākaroti, tathā naɱ dhāreyyāsi.|| ||</p>

					<p class="f4">Nāhaɱ taɱ bhikkhu passāmi sa-devake loke sa-mārake sa-brahmake sa-s-samaṇa-brāhmaṇiyā pajāya sadeva-manussāya yo imesaɱ pañhānaɱ veyyā-karaṇena cittaɱ ārādheyya aññatra Tathāgatena vā Tathāgata-sāvakena vā ito vā pana sutvā' ti.||<br />
					Idam avoca sā devatā.||<br />
					Idaɱ vatvā tatthe'vantara-dhāyīti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.023.horn.pts.htm#p5">pts</a>][<a href="../../../dhamma-vinaya/mnl/mn/mn.023.upal.mnl.htm#p5">upal</a>][<a href="../../../dhamma-vinaya/bd/mn/mn.023.olds.bd.htm#p5">olds</a>][<a href="../../../dhamma-vinaya/swe/mn/mn.023.joha.swe.htm#p5">swe</a>]</span> Ko nu kho bhante vammiko?||<br />
					Kā rattiɱ dhūpāyanā?||<br />
					Kā divā pajjalanā?||<br />
					Ko brāhmaṇo?||<br />
					Ko su medho?||<br />
					Kiɱ satthaɱ?||<br />
					Kiɱ abhikkhaṇaɱ?||<br />
					Kā laŋgī?||<br />
					Kā uddhumāyikā?||<br />
					Ko dvidhā-patho?||<br />
					Kiɱ caŋgavāraɱ?||<br />
					Ko kummo?||<br />
					Kā asisūnā?||<br />
					Kā maɱsapesi?||<br />
					Ko nāgo ti?|| ||</p>

					<p class="f4"><a id="pg144"><span class="f2 g"><b>[144]</b></span></a><span class="f3">[<a id="p6">6</a>][<a href="../../../dhamma-vinaya/pts/mn/mn.023.horn.pts.htm#p6">pts</a>][<a href="../../../dhamma-vinaya/mnl/mn/mn.023.upal.mnl.htm#p6">upal</a>][<a href="../../../dhamma-vinaya/bd/mn/mn.023.olds.bd.htm#p6">olds</a>][<a href="../../../dhamma-vinaya/swe/mn/mn.023.joha.swe.htm#p6">swe</a>]</span> Vammiko ti kho bhikkhu imass'etaɱ cātu-m-mahā-bhūtikassa kāyassa adhivacanaɱ mātā-pettika-sambhavassa odana-kummās-ūpacayassa anicc'ucchādana-parimaddana-bhedana-viddhaɱsana-dhammassa.|| ||</p>

					<p class="f4">Yaɱ kho bhikkhu divā kammante ārabbha rattiɱ anuvitakketi anuvicāreti ayaɱ rattiɱ dhūpāyanā.|| ||</p>

					<p class="f4">Yaɱ kho bhikkhu rattiɱ anuvitakketvā anuvicāretvā divā kammante payojeti kāyena vācāya manasā ayaɱ divā pajjalanā.|| ||</p>

					<p class="f4">Brāhmaṇo ti kho bhikkhu Tathāgatass'etaɱ adhivacanaɱ arahato Sammā-Sam-Buddhassa.|| ||</p>

					<p class="f4">Sumedho ti kho bhikkhu sekhass'etaɱ bhikkhuno adhivacanaɱ.|| ||</p>

					<p class="f4">Satthan ti kho bhikkhu ariyāy'etaɱ paññāya adhivacanaɱ.|| ||</p>

					<p class="f4">Abhikkhaṇan ti kho bhikkhu viriy'ārambhass'etaɱ adhivacanaɱ.|| ||</p>

					<p class="f4">Laŋgī ti kho bhikkhu avijjāy'etaɱ adhivacanaɱ;||<br />
					ukkhipa laŋgiɱ, pajaha avijjaɱ,||<br />
					abhikkhaṇa su medha satthaɱ ādāyā'ti ayam etassa attho.|| ||</p>

					<p class="f4">Uddhumāyikā ti kho bhikkhu kodhūpāyāsass'etaɱ adhivacanaɱ;||<br />
					ukkhipa uddhumāyikaɱ pajaha kodhūpāyāsaɱ,||<br />
					abhikkhaṇa su medha satthaɱ ādāyā'ti ayam etassa attho.|| ||</p>

					<p class="f4">Dvidhā-patho ti kho bhikkhu vicikicchāy'etaɱ adhivacanaɱ;||<br />
					ukkhipa dvidhā-pathaɱ pajaha vici-kicchaɱ,||<br />
					abhikkhaṇa su medha satthaɱ ādāyā'ti ayametassa attho.|| ||</p>

					<p class="f4">Caŋgavāran ti kho bhikkhu pañcann'etaɱ nīvaraṇānaɱ adhivacanaɱ:|| ||</p>

					<p class="f4 in2">kāma-c-chanda-nīvaraṇassa||<br />
					vyāpāda-nīvaraṇassa||<br />
					thīna-middha-nīvaraṇassa||<br />
					uddhacca-kukkucca-nīvaraṇassa||<br />
					vicikicchā-nīvaraṇassa.|| ||</p>

					<p class="f4">Ukkhipa caŋgavāraɱ pajaha pañca nīvaraṇe abhikkhaṇa su medha satthaɱ ādāyā'ti ayametassa attho.|| ||</p>

					<p class="f4">Kummo ti kho bhikkhu pañcann'etaɱ upādāna-k-khandhānaɱ adhivacanaɱ,||<br />
					seyyath'īdaɱ:|| ||</p>

					<p class="f4 in2">rūp'ūpādāna-k-khandhassa||<br />
					vedan'ūpādāna-k-khandhassa||<br />
					saññ'ūpādāna-k-khandhassa||<br />
					sankhār'ūpādāna-k-khandhassa||<br />
					viññāṇ'ūpādāna-k-khandhassaca.|| ||</p>

					<p class="f4">Ukkhipa kummaɱ pajaha pañc'upādāna-k-khandhe abhikkhaṇa su medha satthaɱ ādāyā'ti ayametassa attho.|| ||</p>

					<p class="f4">Asisūnā ti kho bhikkhu pañcann'etaɱ kāma-guṇānaɱ adhivacanaɱ:|| ||</p>

					<p class="f4 in2">cakkhu-viññeyyānaɱ rūpānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ,||<br />
					sota-viññeyyānaɱ saddānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ,||<br />
					ghāna-viññeyyānaɱ gandhānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ,||<br />
					jivhā-viññeyyānaɱ rasānaɱ iṭṭhānaɱ kantānaɱ manāpānaɱ piya-rūpānaɱ kāmūpasaɱ- <a id="pg145"><span class="f2 g"><b>[145]</b></span></a> hitānaɱ rajanīyānaɱ,||<br />
					kāya-viññeyyānaɱ phoṭṭhabbānaɱ iṭṭhānaɱ kantānaɱ manāpānaɱ piya-rūpānaɱ kām'ūpasaɱ-hitānaɱ rajanīyānaɱ.|| ||</p>

					<p class="f4">Ukkhipa asisūnaɱ, pajaha pañca kāma-guṇe abhikkhaṇa su medha satthaɱ ādāyāti ayam etassa attho.|| ||</p>

					<p class="f4">Maɱsapesī ti kho bhikkhu nandi-rāgass'etaɱ adhivacanaɱ;||<br />
					ukkhipa maɱsapesiɱ pajaha nandi-rāgaɱ abhikkhaṇa su medha satthaɱ ādāyāti ayam etassa attho.|| ||</p>

					<p class="f4">Nāgo ti kho bhikkhu khīṇ'āsavass'etaɱ bhikkhuno adhivacanaɱ.|| ||</p>

					<p class="f4">Tiṭṭhatu nāgo||<br />
					mā nāgaɱ ghaṭṭesi||<br />
					namo karohi nāgassāti ayam etassa attho' ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Kumāra Kassapo Bhagavato bhāsitaɱ abhinandīti.|| ||</p>

					<p class="ctr">Vammikasuttaɱ tatiyaɱ.</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>