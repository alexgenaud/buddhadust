<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya Sutta 82. The story of Ratthapala who, inspired by a Dhammatalk given by the Buddha wishes to enter the order but is refused the permission of his parents. He vows to die on the spot unless he receives permission and after many pleadings by his parents and friends finally gets his parents concent. He thereafter quickly becomes arahant. On revisiting his family he is first unrecognized and subjected to abuse, then his father tries to tempt him to return to the world with gold and his former wives. He is not persuaded and delivers a sermon in verses on the subject of the pains in the world. Still later he discourses to the king on four doctrines of the Buddha concerning the futility of living in the world." />
<title>MN 82: Ratthapala Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p82">Sutta 82</a></h4>

					<h1>Raṭṭhapāla Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/mn/mn.082.lupt.misc.htm#p1">lupt</a>][<a href="../../../dhamma-vinaya/chlm/mn/mn.082.chlm.sbb.htm">chlm</a>][<a href="../../../dhamma-vinaya/pts/mn/mn.082.horn.pts.htm#p1">pts</a>][<a href="../../../dhamma-vinaya/ati/mn/mn.082.than.ati.htm#p1">than</a>][<a href="../../../dhamma-vinaya/wp/mn/mn.082.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.082.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kurūsu cārikaɱ caramāno mahatā bhikkhu-saŋghena saddhiɱ yena Thullakoṭṭhitaɱ nāma Kurūnaɱ nigamo tad avasari.|| ||</p>

					<p class="f4">Assosuɱ kho Thullakoṭṭhitakā brāhmaṇa-gahapatikā:|| ||</p>

					<p class="f4">Samaṇo khalu, bho, Gotamo Sakya-putto Sakya-kulā pabba-jito Kurūsu <a id="pg55"><span class="f2 g"><b>[55]</b></span></a> cārikaɱ caramāno mahatā bhikkhu-saŋghena saddhiɱ Thullakoṭṭhitaɱ anuppatto.|| ||</p>

					<p class="f4">Taɱ kho pana Bhagavantaɱ Gotamaɱ evaɱ kalyāṇo kitti-saddo abbhūggato:|| ||</p>

					<p class="f4">Iti pi so Bhagavā||<br />
					arahaɱ||<br />
					Sammā-Sam-Buddho||<br />
					vijjā-caraṇa-sampanno||<br />
					Sugato||<br />
					loka-vidu||<br />
					anuttaro purisa-damma-sārathi||<br />
					Satthā deva-manussānaɱ||<br />
					Buddho||<br />
					Bhagavā' ti.|| ||</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ.|| ||</p>

					<p class="f4">Kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ hotī" ti.|| ||</p>

					<p class="f4">Atha kho Thullakoṭṭhitakā brāhmaṇa-gahapatikā yena Bhagavā ten'upasankamiɱsu.|| ||</p>

					<p class="f4">Upasaŋkamitvā app'ekacce Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">App'ekacce Bhagavatā saddhiɱ sammodiɱsu||<br />
					sammodanīyaɱ kathaɱ sārāṇīyaɱ vīti-sāretvā||<br />
					eka-m-antaɱ nisidiɱsu.|| ||</p>

					<p class="f4">App'ekacce yena Bhagavā ten'añjaliɱ paṇāmetvā eka-m-antaɱ nisīdiɱsu.|| ||</p>

					<p class="f4">App'ekacce Bhagavato santike nāmagottaɱ sāvetvā eka-m-antaɱ nisīdiɱsu.|| ||</p>

					<p class="f4">App'ekacce tuṇhī-bhūtā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho Thullakoṭṭhitake brāhmaṇa-gahapatike Bhagavā dhammiyā kathāya sandassesi samādapesi samuttejesi samp'ahaɱsesi.|| ||</p>

					<p class="f4">Tena kho pana samayena Raṭṭhapālo nāma kula-putto tasmiɱ yeva thullakoṭṭhite aggakulikassa putto tassaɱ parisāyaɱ nisinno hoti.|| ||</p>

					<p class="f4">Atha kho Raṭṭhapālassa kula-puttassa etad ahosi : yathā yathā kho Bhagavā dhammaɱ deseti na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ Brahma-cariyaɱ carituɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni acchādtvo agārasmā anagāriyaɱ pabbajeyyan ti.|| ||</p>

					<p class="f4">Atha kho Thullakoṭṭhitakā brāhmaṇa-gahapatikā Bhagavatā dhammiyā kathāya sanda-s-sitā samāda-pitā samutte-jitā sampahaɱ-sitā Bhagavato bhāsitaɱ abhinan'ditvā anumo-ditvā uṭṭhāy <a id="pg56"><span class="f2 g"><b>[56]</b></span></a> āsanā Bhagavantaɱ abhivādetvā padakkhiṇaɱ katvā pakkamiɱsu.|| ||</p>

					<p class="f4">Atha kho Raṭṭhapālo|| ||</p>

					<p class="f4">Kulaputto acira-pakkantesu Thullakoṭṭhitakesu brāhmaṇa-gahapatikesu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Raṭṭhapālo kula-putto Bhagavantaɱ etad avoca:|| ||</p>

					<p class="f4">'Yathā yathā'haɱ bhante Bhagavatā dhammaɱ desitaɱ ājānāmi.|| ||</p>

					<p class="f4">Na-y-idaɱ sūkaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ Brahma-cariyaɱ carituɱ.|| ||</p>

					<p class="f4">Icchām'ahaɱ, bhante, kesa-massuɱ ohāretvā kāsāyāni vatthāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Labheyy'āhaɱ bhante Bhagavato santike pabbajjaɱ,||<br />
					labheyyaɱ upasampadan' ti.|| ||</p>

					<p class="f4">Anuññāto'si pana tvaɱ, Raṭṭhapāla,||<br />
					mātā-pituhi agārasmā anagāriyaɱ pabbajjāyā ti?|| ||</p>

					<p class="f4">Na kho ahaɱ, bhante.|| ||</p>

					<p class="f4">Anuññāto mātā-pituhi agārasmā anagāriyaɱ pabbajjāyā ti.|| ||</p>

					<p class="f4">Na kho, Raṭṭhapāla,||<br />
					Tathāgatā ananuññātaɱ mātā-pituhi pabbājentī ti.|| ||</p>

					<p class="f4">Svāhaɱ, bhante, tathā karissāmi yathā maɱ mātā-pitaro anujānissanti agārasmā anagāriyaɱ pabbajjāyā ti.|| ||</p>

					<p class="f4">Atha kho Raṭṭhapālo kula-putto uṭṭhāy'āsanā Bhagavantaɱ abhivādetvā padakkhiṇaɱ katvā yena mātā-pitaro ten'upasankami.|| ||</p>

					<p class="f4">Upasaŋkamitvā mātā-pitaro etad avoca:|| ||</p>

					<p class="f4">'Amma tāta,||<br />
					yathā yathā'haɱ Bhagavatā dhammaɱ desitaɱ ājānāmi,||<br />
					na-y-idaɱ sūkaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ bravmacariyaɱ carituɱ.|| ||</p>

					<p class="f4">Icchām'ahaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Anujānātha maɱ agārasmā anagāriyaɱ pabbajjāyā' ti.|| ||</p>

					<p class="f4">Evaɱ vutte Raṭṭhapālassa kula-puttassa mātā-pitaro Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ kho, tāta Raṭṭhapāla,||<br />
					amhākaɱ eka-puttako piyo manāpo sukhe ṭhito sukha-paribhato na tvaɱ,||<br />
					tāta Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Ehi tvaɱ, tāta Raṭṭhapāla||<br />
					bhuñja <a id="pg57"><span class="f2 g"><b>[57]</b></span></a> ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mayaɱ anujānāma agārasmā anagāriyaɱ pabbajjāya.|| ||</p>

					<p class="f4">Maraṇena pi te mayaɱ akāmakā vinā bhavissāma.|| ||</p>

					<p class="f4">Kiɱ pana mayaɱ taɱ jivantaɱ anujānissāma agārasmā anagāriyaɱ pabbajjāyā ti?|| ||</p>

					<p class="f4">Dutiyam pi kho Raṭṭhapālo kula-putto mātā-pitaro etad avoca:|| ||</p>

					<p class="f4">'Amma tāta,||<br />
					yathā yathā'haɱ Bhagavatā dhammaɱ desitaɱ ājānāmi,||<br />
					na-y-idaɱ sūkaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ bravmacariyaɱ carituɱ.|| ||</p>

					<p class="f4">Icchām'ahaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Anujānātha maɱ agārasmā anagāriyaɱ pabbajjāyā' ti.|| ||</p>

					<p class="f4">Dutiyam pi kho Raṭṭhapālassa kula-puttassa mātā-pitaro Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ kho, tāta Raṭṭhapāla,||<br />
					amhākaɱ eka-puttako piyo manāpo sukhe ṭhito sukha-paribhato na tvaɱ,||<br />
					tāta Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Ehi tvaɱ, tāta Raṭṭhapāla||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mayaɱ anujānāma agārasmā anagāriyaɱ pabbajjāya.|| ||</p>

					<p class="f4">Maraṇena pi te mayaɱ akāmakā vinā bhavissāma.|| ||</p>

					<p class="f4">Kiɱ pana mayaɱ taɱ jivantaɱ anujānissāma agārasmā anagāriyaɱ pabbajjāyā ti?|| ||</p>

					<p class="f4">Tatiyam pi kho Raṭṭhapālo kula-putto mātā-pitaro etad avoca:|| ||</p>

					<p class="f4">'Amma tāta,||<br />
					yathā yathā'haɱ Bhagavatā dhammaɱ desitaɱ ājānāmi,||<br />
					na-y-idaɱ sūkaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ bravmacariyaɱ carituɱ.|| ||</p>

					<p class="f4">Icchām'ahaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jituɱ.|| ||</p>

					<p class="f4">Anujānātha maɱ agārasmā anagāriyaɱ pabbajjāyā' ti.|| ||</p>

					<p class="f4">Tatiyam pi kho Raṭṭhapālassa kula-puttassa mātā-pitaro Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ kho, tāta Raṭṭhapāla,||<br />
					amhākaɱ eka-puttako piyo manāpo sukhe ṭhito sukha-paribhato na tvaɱ,||<br />
					tāta Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Ehi tvaɱ, tāta Raṭṭhapāla||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mayaɱ anujānāma agārasmā anagāriyaɱ pabbajjāya.|| ||</p>

					<p class="f4">Maraṇena pi te mayaɱ akāmakā vinā bhavissāma.|| ||</p>

					<p class="f4">Kiɱ pana mayaɱ taɱ jivantaɱ anujānissāma agārasmā anagāriyaɱ pabbajjāyā ti?|| ||</p>

					<p class="f4">Atha kho Raṭṭhapālo kula-putto mātā-pitusu pabbajjaɱ alabhamāno tatth'eva anantara-hitāya bhumiyā nipajji.|| ||</p>

					<p class="f4">Idh'eva me maraṇaɱ bhavissati pabbajjā vāti.|| ||</p>

					<p class="f4"><a id="pg58"><span class="f2 g"><b>[58]</b></span></a> Atha kho Raṭṭhapālassa kula-puttassa mātā-pitaro Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ khosi tāta Raṭṭhapāla,||<br />
					amhākaɱ eka-puttako piyo manāpo sukhe ṭhito sukha-paribhato,||<br />
					na tvaɱ, tāta Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi, tāta Raṭṭhapāla,||<br />
					bhuñja ca piva ca parivārehi ca bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mayaɱ anujānāma agārasmā anagāriyaɱ pabbajjāya,||<br />
					maraṇena pi te mayaɱ akāmakā vinā bhavissāma.|| ||</p>

					<p class="f4">Kiɱ pana taɱ jivantaɱ anujānissāma agārasmā anagāriyaɱ pabbajjāyā ti?|| ||</p>

					<p class="f4">Evaɱ vutte Raṭṭhapālo kula-putto tuṇhī ahosi.|| ||</p>

					<p class="f4">Dutiyam pi Raṭṭhapālassa kula-puttassa mātā-pitaro Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ khosi tāta Raṭṭhapāla,||<br />
					amhākaɱ eka-puttako piyo manāpo sukhe ṭhito sukha-paribhato,||<br />
					na tvaɱ, tāta Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi, tāta Raṭṭhapāla,||<br />
					bhuñja ca piva ca parivārehi ca bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mayaɱ anujānāma agārasmā anagāriyaɱ pabbajjāya,||<br />
					maraṇena pi te mayaɱ akāmakā vinā bhavissāma.|| ||</p>

					<p class="f4">Kiɱ pana taɱ jivantaɱ anujānissāma agārasmā anagāriyaɱ pabbajjāyā ti?|| ||</p>

					<p class="f4">Evaɱ vutte Raṭṭhapālo kula-putto tuṇhī ahosi.|| ||</p>

					<p class="f4">Tatiyam pi Raṭṭhapālassa kula-puttassa mātā-pitaro Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ khosi tāta Raṭṭhapāla,||<br />
					amhākaɱ eka-puttako piyo manāpo sukhe ṭhito sukha-paribhato,||<br />
					na tvaɱ, tāta Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi, tāta Raṭṭhapāla,||<br />
					bhuñja ca piva ca parivārehi ca bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mayaɱ anujānāma agārasmā anagāriyaɱ pabbajjāya,||<br />
					maraṇena pi te mayaɱ akāmakā vinā bhavissāma.|| ||</p>

					<p class="f4">Kiɱ pana taɱ jivantaɱ anujānissāma agārasmā anagāriyaɱ pabbajjāyā ti?|| ||</p>

					<p class="f4">Tatiyam pi kho Raṭṭhapālo kula-putto tuṇhī ahosi.|| ||</p>

					<p class="f4">Atha kho Raṭṭhapālassa kula-puttassa mātā-pitaro yena Raṭṭhapālassa kula-puttassa sahāyakā ten'upasankamiɱsu.|| ||</p>

					<p class="f4">Upasaŋkamitvā Raṭṭhapālassa kula-puttassa sahāyake etad avocuɱ:|| ||</p>

					<p class="f4">'Eso tātā.|| ||</p>

					<p class="f4">Raṭṭhapālo kula-putto anantara-hitāya bhumiyā nipanno:|| ||</p>

					<p class="f4">'Idh'eva me maraṇaɱ bhavissati pabbajjā vā' ti.|| ||</p>

					<p class="f4">Etha tātā, yena Raṭṭhapālo kula-putto ten'upasankamatha.|| ||</p>

					<p class="f4">Upasaŋkamitvā Raṭṭhapālaɱ kula-puttaɱ evaɱ vadetha:|| ||</p>

					<p class="f4">'Tvaɱ kho samma Raṭṭhapāla,||<br />
					mātā-pitunnaɱ eka-puttako piyo manāpo sukhe ṭhito sukha-paribhato.|| ||</p>

					<p class="f4">Na tvaɱ, samma Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi samma Raṭṭhapāla,||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mātā-pitaro anujānanti agārasmā anagāriyaɱ pabbajjāya,||<br />
					maraṇena pi te mātā-pitaro akāmakā <a id="pg59"><span class="f2 g"><b>[59]</b></span></a> vinā bhavissanti.|| ||</p>

					<p class="f4">Kiɱ pana te taɱ jivantaɱ anujānissanti agārasmā anagāriyaɱ pabbajjāyā' ti?|| ||</p>

					<p class="f4">Atha kho Raṭṭhapālassa kula-puttassa sahāyakā Raṭṭhapālassa kula-puttassa matā-pitunnaɱ paṭissutvā yena Raṭṭhapālo kula-putto ten'upasankamiɱsu.|| ||</p>

					<p class="f4">Upasaŋkamitvā Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ kho, samma Raṭṭhapāla,||<br />
					mātā-pitunnaɱ eka-puttako piyo manāpo sukhe ṭhito sukha-paribhato.|| ||</p>

					<p class="f4">Na tvaɱ, samma Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi samma Raṭṭhapāla,||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mātā-pitaro anujānanti agārasmā anagāriyaɱ pabbajjāya.|| ||</p>

					<p class="f4">Maraṇena pi te mātā-pitaro akāmakā vinā bhavissanti.|| ||</p>

					<p class="f4">Kiɱ pana te taɱ jivantaɱ anujānissanti agārasmā anagāriyaɱ pabbajjāyā ti?|| ||</p>

					<p class="f4">Evaɱ vutte Raṭṭhapālo kula-putto tuṇhī ahosi.|| ||</p>

					<p class="f4">Dutiyam pi kho Raṭṭhapālassa kula-puttassa sahāyakā Raṭṭhapālaɱ kula-puttaɱ etad avocuɱ:|| ||</p>

					<p class="f4">'Tvaɱ kho, samma Raṭṭhapāla,||<br />
					mātā-pitunnaɱ eka-puttako piyo manāpo sukhe ṭhito sukha-paribhato.|| ||</p>

					<p class="f4">Na tvaɱ, samma Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi samma Raṭṭhapāla,||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mātā-pitaro anujānanti agārasmā anagāriyaɱ pabbajjāya.|| ||</p>

					<p class="f4">Maraṇena pi te mātā-pitaro akāmakā vinā bhavissanti.|| ||</p>

					<p class="f4">Kiɱ pana te taɱ jivantaɱ anujānissanti agārasmā anagāriyaɱ pabbajjāyā ti?|| ||</p>

					<p class="f4">Dutiyam pi kho Evaɱ vutte Raṭṭhapālo kula-putto tuṇhī ahosi.|| ||</p>

					<p class="f4">Tatiyam pi kho Raṭṭhapālassa kula-puttassa sahāyakā Raṭṭhapālaɱ kula-puttaɱ etad avocuɱ:</p>

					<p class="f4">'Tvaɱ kho, samma Raṭṭhapāla,||<br />
					mātā-pitunnaɱ eka-puttako piyo manāpo sukhe ṭhito sukha-paribhato.|| ||</p>

					<p class="f4">Na tvaɱ, samma Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi samma Raṭṭhapāla,||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Na taɱ mātā-pitaro anujānanti agārasmā anagāriyaɱ pabbajjāya.|| ||</p>

					<p class="f4">Maraṇena pi te mātā-pitaro akāmakā vinā bhavissanti.|| ||</p>

					<p class="f4">Kiɱ pana te taɱ jivantaɱ anujānissanti agārasmā anagāriyaɱ pabbajjāyā ti?|| ||</p>

					<p class="f4">Tatiyam pi kho Raṭṭhapālo kula-putto tuṇhī ahosi.|| ||</p>

					<p class="f4">Atha kho Raṭṭhapālassa kula-puttassa sahāyakā yena Raṭṭhapālassa kula-puttassa mātā-pitaro ten'upasankamiɱsu.|| ||</p>

					<p class="f4">Upasaŋkamitvā Raṭṭhapālassa kula-puttassa mātā-pitaro etad avocuɱ:</p>

					<p class="f4">'Amma tāta,||<br />
					eso Raṭṭhapālo kula-putto tatth'eva anantara-hitāya bhūmiyā nipanno idh'eva me maraṇaɱ <a id="pg60"><span class="f2 g"><b>[60]</b></span></a> bhavissati pabbajjā vā' ti.|| ||</p>

					<p class="f4">Sace tumhe Raṭṭhapālaɱ kula-puttaɱ,||<br />
					nānujānissatha agārasmā anagāriyaɱ pabbajjāya,||<br />
					tatth'ev'assa maraṇaɱ āgamissati.|| ||</p>

					<p class="f4">Sace pana tumhe Raṭṭhapālaɱ kula-puttaɱ anujānissatha agārasmā anagāriyaɱ pabbajjāya,||<br />
					pabba-jitam pi naɱ dakkhissatha.|| ||</p>

					<p class="f4">Sace Raṭṭhapālo kula-putto nābhiramissati agārasmā anagāriyaɱ pabbajjāya,||<br />
					kā tassa aññā gati bhavissa ti?|| ||</p>

					<p class="f4">Idh'eva paccāgamissati.|| ||</p>

					<p class="f4">Anujānātha Raṭṭhapālaɱ kula-puttaɱ agārasmā anagāriyaɱ pabbajjāyā' ti.|| ||</p>

					<p class="f4">Anujānāma tātā, Raṭṭhapālaɱ kula-puttaɱ agārasmā anagāriyaɱ pabbajjāya,||<br />
					pabba-jitena ca pana mātā-pitaro uddassetabbā ti.|| ||</p>

					<p class="f4">Atha kho Raṭṭhapālassa kula-puttassa sahāyakā yena Raṭṭhapālo kula-putto ten'upasankamiɱsu.|| ||</p>

					<p class="f4">Upasaŋkamitvā Raṭṭhapālaɱ kula-puttaɱ etad avocuɱ:|| ||</p>

					<p class="f4">Tvaɱ kho samma Raṭṭhapāla,||<br />
					mātā-pitunnaɱ eka-puttako piyo manāpo sukhe ṭhito sukha-paribhato.|| ||</p>

					<p class="f4">Na tvaɱ samma Raṭṭhapāla,||<br />
					kassaci dukkhassa jānāsi.|| ||</p>

					<p class="f4">Uṭṭhehi samma Raṭṭhapāla,||<br />
					bhuñja ca piva ca paricārehi ca.|| ||</p>

					<p class="f4">Bhuñjanto pivanto paricārento kāme paribhuñjanto puññāni karonto abhiramassu.|| ||</p>

					<p class="f4">Anuññāto'si mātā-pituhi agārasmā anagāriyaɱ pabbajjāya,||<br />
					pabba-jitena ca te mātā-pitaro uddassetabbā' ti.|| ||</p>

					<p class="f4">Atha kho Raṭṭhapālo kula-putto uṭṭhahitvā balaɱ gāhetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Raṭṭhapālo kula-putto Bhagavantaɱ etad avoca:|| ||</p>

					<p class="f4">'Anuññāto ahaɱ bhante.||<br />
					matā-pituhi agārasmā anagāriyaɱ pabbajjāya,||<br />
					pabbājetu maɱ Bhagavā' ti.|| ||</p>

					<p class="f4">Alattha kho Raṭṭhapālo kula-putto Bhagavato santike pabbajjaɱ||<br />
					alattha upasampadaɱ.|| ||</p>

					<p class="f4">Atha kho Bhagavā acir'ūpasampanne āyasmante Raṭṭhapāle addhamāsūpasampanne||<br />
					Thullakoṭṭhite yathā'bhirantaɱ viharitvā yena Sāvatthī tena cārikaɱ pakkāmi,||<br />
					anupubbena cārikaɱ caramāno yena Sāvatthī tad avasari.|| ||</p>

					<p class="f4">Tatra sudaɱ <a id="pg61"><span class="f2 g"><b>[61]</b></span></a> Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Raṭṭhapālo eko vūpakaṭṭho appamatto ātāpi pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti||<br />
					tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">Khiṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti abbhaññāsi.|| ||</p>

					<p class="f4">Aññataro kho pan'āyasmā Raṭṭhapālo arahataɱ ahosi.</p>

					<p class="f4">Atha kho āyasmā Raṭṭhapālo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Raṭṭhapālo Bhagavantaɱ etad avoca: 'icchām'ahaɱ bhante.|| ||</p>

					<p class="f4">Mātā-pitaro uddassetuɱ.|| ||</p>

					<p class="f4">Sace maɱ Bhagavā anujānātī' ti.|| ||</p>

					<p class="f4">Atha kho Bhagavā āyasmato Raṭṭhapālassa cetasā ceto parivitakkaɱ1 manas'ākāsi.|| ||</p>

					<p class="f4">Yadā Bhagavā aññāsi: 'abhabbo kho Raṭṭhapālo kula-putto sikkhaɱ pacca-k-khāya hīnāy-āvattitun' ti.|| ||</p>

					<p class="f4">Atha kho Bhagavā āyasmantaɱ Raṭṭhapālaɱ etad avoca: yassa dāni tvaɱ Raṭṭhapāla.|| ||</p>

					<p class="f4">Kālaɱ maññasī' ti.|| ||</p>

					<p class="f4">Atha kho āyasmā Raṭṭhapālo uṭṭhāy āsanā Bhagavantaɱ abhivādetvā padakkhiṇaɱ katvā sen'āsanaɱ saɱsāmetvā patta-cīvaraɱ ādāya yena Thullakoṭṭhitaɱ tena cārikaɱ pakkāmi.|| ||</p>

					<p class="f4">Anupubbena cārikaɱ caramāno yena Thullakoṭṭhitaɱ tad avasari.|| ||</p>

					<p class="f4">Tatra sudaɱ āyasmā Raṭṭhapālo thullakoṭṭhite viharati rañño koravyassa migācīre.|| ||</p>

					<p class="f4">Atha kho āyasmā Raṭṭhapālo pubbaṇha-samayaɱ nivāsetvā patta-cīvaraɱ ādāya Thullakoṭṭhitaɱ piṇḍāya pāvisi.|| ||</p>

					<p class="f4">thullakoṭṭhite sapadānaɱ piṇḍāya caramāno yena sakapitunivesanaɱ ten'upasankami.|| ||</p>

					<p class="f4">Tena kho pana samayen'āyasmato Raṭṭhapālassa pitā majjhimāya dvārasālāya ullikhāpeti.|| ||</p>

					<p class="f4">Addasā kho āyasmato Raṭṭhapālassa pitā āyasmantaɱ Raṭṭhapālaɱ dūrato va āga-c-chantaɱ.|| ||</p>

					<p class="f4">Disvāna etad avoca: 'imehi muṇḍakehi samaṇakehi amhākaɱ eka-puttako piyo manāpo <a id="pg62"><span class="f2 g"><b>[62]</b></span></a> pabbājito' ti.|| ||</p>

					<p class="f4">Atha kho āyasmā Raṭṭhapālo sakapitu nivesane n'eva dānaɱ alattha.|| ||</p>

					<p class="f4">Na paccakkhānaɱ.|| ||</p>

					<p class="f4">Aññadatthu akkosameva alattha.|| ||</p>

					<p class="f4">Tena kho pana samayen'āyasmato Raṭṭhapālassa ñātidāsi ābhidosikaɱ kummāsaɱ chaḍḍetukāmā hoti.|| ||</p>

					<p class="f4">Atha kho āyasmā Raṭṭhapālo taɱ ñātidāsiɱ etad avoca: 'sace taɱ bhagini.|| ||</p>

					<p class="f4">chaḍḍanīyadhammaɱ3 idha me patte ākirā' ti.|| ||</p>

					<p class="f4">Atha kho āyasmato Raṭṭhapālassa ñātidāsi taɱ ābhidosikaɱ kummāsaɱ āyasmato Raṭṭhapālassa patte ākirantī hatthānañca pādānañca sarassa ca nimittaɱ aggahesi.|| ||</p>

					<p class="f4">Atha kho āyasmato Raṭṭhapālassa ñātidāsi yen'āyasmato Raṭṭhapālassa mātā ten'upasankami.|| ||</p>

					<p class="f4">Upasaŋkamitvā āyasmato Raṭṭhapālassa mātaraɱ etad avoca: 'yaggheyye jāneyyāsi.|| ||</p>

					<p class="f4">Ayyaputto Raṭṭhapālo anuppatto' ti.|| ||</p>

					<p class="f4">Sace je.|| ||</p>

					<p class="f4">Saccaɱ vadasi.|| ||</p>

					<p class="f4">Adāsī bhavasī' ti.5 Atha kho āyasmato Raṭṭhapālassa mātā yen'āyasmato Raṭṭhapālassa pitā ten'upasankami.|| ||</p>

					<p class="f4">Upasaŋkamitvā āyasmato Raṭṭhapālassa pitaraɱ etad avoca: yagghe gahapati jāneyyāsi.|| ||</p>

					<p class="f4">Raṭṭhapālo kira kalaputto anuppatto' ti.|| ||</p>

					<p class="f4">Tena kho pana samayen'āyasmā Raṭṭhapālo taɱ ābhidosikaɱ kummāsaɱ aññataraɱ kuḍḍaɱ nissāya paribhuñjati.|| ||</p>

					<p class="f4">Atha kho āyasmato Raṭṭhapālassa pitā yen'āyasmā Raṭṭhapālo ten'upasankami.|| ||</p>

					<p class="f4">Upasaŋkamitvā āyasmantaɱ Raṭṭhapālaɱ etad avoca: atthi nāma tāta Raṭṭhapāla.|| ||</p>

					<p class="f4">ābhidosikaɱ kummāsaɱ paribhuñjissasi.|| ||</p>

					<p class="f4">Nanu tāta Raṭṭhapāla.|| ||</p>

					<p class="f4">Sakaɱ gehaɱ gantabbanti.|| ||</p>

					<p class="f4">Kuto no gahapati.|| ||</p>

					<p class="f4">Amhākaɱ gehaɱ agārasmā anagāriyaɱ pabba-jitānaɱ,anagārā mayaɱ gahapati.|| ||</p>

					<p class="f4">Agamamhā <a id="pg63"><span class="f2 g"><b>[63]</b></span></a> kho te gahapati gehaɱ.|| ||</p>

					<p class="f4">tattha n'eva dānaɱ alatthambha.|| ||</p>

					<p class="f4">Na paccakkhānaɱ aññadatthu1 akkosameva alatthamhā' ti.|| ||</p>

					<p class="f4">'Ehi tāta Raṭṭhapāla.|| ||</p>

					<p class="f4">gharaɱ gamissāmā' ti.|| ||</p>

					<p class="f4">'Alaɱ gahapati.|| ||</p>

					<p class="f4">Kataɱ me ajja bhattakiccan' ti.|| ||</p>

					<p class="f4">'Tena hi tāta Raṭṭhapāla.|| ||</p>

					<p class="f4">Adhivāsehi svātanāya bhattan' ti.|| ||</p>

					<p class="f4">Adhivāsesi kho āyasmā Raṭṭhapālo tuṇhī-bhāvena.|| ||</p>

					<p class="f4">Atha kho āyasmato Raṭṭhapālassa pitā āyasmato Raṭṭhapālassa adhivāsanaɱ viditvā yena sakaɱ nivesanaɱ ten'upasankami.|| ||</p>

					<p class="f4">Upasaŋkamitvā mahantaɱ hirañña-suvaṇṇassa puñjaɱ kārāpetvā kilañjehi paṭicchādāpetvā āyasmato Raṭṭhapālassa purāṇa-dutiyikā āmantesi: etha tamhe vadhuyo yena alaŋkārena alaŋkataɱ pubbe Raṭṭhapālassa kula-puttassa piyā hotha manāpā.|| ||</p>

					<p class="f4">tena alaŋkārena alaŋkarothā' ti.|| ||</p>

					<p class="f4">Atha kho āyasmato Raṭṭhapālassa pitā tassā rattiyā accayena sake nivesane paṇītaɱ khādanīyaɱ bhojanīyaɱ paṭiyādāpetvā āyasmato Raṭṭhapālassa kālaɱ ārocesi: 'kālo tāta Raṭṭhapāla.|| ||</p>

					<p class="f4">Niṭṭhitaɱ bhatta'nti atha kho āyasmā Raṭṭhapālo pubbaṇha-samayaɱ nivāsetvā patta-cīvaraɱ ādāya yena sakapitunivesanaɱ ten'upasankami.|| ||</p>

					<p class="f4">Upasaŋkamitvā paññatte āsane nisīdi.|| ||</p>

					<p class="f4">Atha kho āyasmato Raṭṭhapālassa pitā taɱ hirañña-suvaṇṇassa puñjaɱ vivarāpetvā āyasmantaɱ Raṭṭhapālaɱ etad avoca: 'idaɱ te tāta Raṭṭhapāla.|| ||</p>

					<p class="f4">Mattikaɱ dhanaɱ.|| ||</p>

					<p class="f4">Aññaɱ pettikaɱ.|| ||</p>

					<p class="f4">Aññaɱ pitāmahaɱ.|| ||</p>

					<p class="f4">Sakkā tāta Raṭṭhapāla.|| ||</p>

					<p class="f4">Bhoge ca bhuñjituɱ.|| ||</p>

					<p class="f4">puññāni ca kātuɱ.|| ||</p>

					<p class="f4">Ehi tvaɱ tāta <a id="pg64"><span class="f2 g"><b>[64]</b></span></a> Raṭṭhapāla.|| ||</p>

					<p class="f4">Sikkhaɱ pacca-k-khāya hīnā-yāvattitvā bhoge ca bhuñjassu.|| ||</p>

					<p class="f4">puññāni ca karohīti.|| ||</p>

					<p class="f4">Sace kho me tvaɱ gahapati vacanaɱ kareyyāsi.|| ||</p>

					<p class="f4">Imaɱ hirañña-suvaṇṇassa puñjaɱ sakaṭesu āropetvā nibbāhāpetvā majjheGaŋgāya nadiyā sote osīdāpeyyāsi.5 Taɱ kissa hetu? 'uppajjissanti hi te gahapati.|| ||</p>

					<p class="f4">tato nidānaɱ soka-parideva-dukkha-domanass'upāyāsā' ti.|| ||</p>

					<p class="f4">Atha kho āyasmato Raṭṭhapālassa purāṇa-dutiyikāyo paccekaɱ pādesu1 gahetvā āyasmantaɱ Raṭṭhapālaɱ etad avocuɱ: 'kīdisā nāma tā2 ayya-puttaka.|| ||</p>

					<p class="f4">Accharāyo.|| ||</p>

					<p class="f4">Yāsaɱ tvaɱ hetu Brahma-cariyaɱ carasī' ti?|| ||</p>

					<p class="f4">'Na kho mayaɱ bhaginī,accharānaɱ hetu Brahma-cariyaɱ carāmā' ti.|| ||</p>

					<p class="f4">Bhaginīvādena no ayyaputto Raṭṭhapālo samudā-caratī'ti tatth'eva mucchitā papatiɱsu.|| ||</p>

					<p class="f4">Atha kho āyasmā Raṭṭhapālo pitaraɱ etad avoca: sace gahapati.|| ||</p>

					<p class="f4">Bhojanaɱ dātabbaɱ detha.|| ||</p>

					<p class="f4">Mā no viheṭhathā' ti.|| ||</p>

					<p class="f4">Bhuñja tāta Raṭṭhapāla.|| ||</p>

					<p class="f4">Niṭṭhitaɱ bhattanti.|| ||</p>

					<p class="f4">Atha kho āyasmato Raṭṭhapālassa pitā āyasmantaɱ Raṭṭhapālaɱ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho āyasmā Raṭṭhapālo bhūttāvī onītapattapāṇī ṭhitakova imā gāthā abhāsi:|| ||</p>

					<p class="f4 ctr">"Passa cittakataɱ bimbaɱ arukāyaɱ samussitaɱ,||<br />
					Āturaɱ bahusaŋkappaɱ yassa n'atthi dhuvaɱ ṭhiti.|| ||</p>

					<p class="f4 ctr">Passa cittakataɱ rūpaɱ maṇinā kuṇḍalena ca,||<br />
					Aṭṭhittacena onaddhaɱ saha vatthehi sobhati.|| ||</p>

					<p class="f4 ctr">Alattakakatā pādā mukhaɱ cuṇṇakamakkhitaɱ,||<br />
					Alaɱ bālassa mohāya no ca pāragavesino.|| ||</p>

					<p class="f4"><a id="pg65"><span class="f2 g"><b>[65]</b></span></a>|| ||</p>

					<p class="f4 ctr">Aṭṭhapādakatā kesā nettā añjanamakkhitā,||<br />
					Alaɱ bālassa mohāya no ca pāragavesino.|| ||</p>

					<p class="f4 ctr">Añjanīva navā cittā pūtikāyo alaŋkato,||<br />
					Alaɱ bālassa mohāya no ca pāragavesino.|| ||</p>

					<p class="f4 ctr">Odahi migavo pāsaɱ nāsadā vākaraɱ migo,||<br />
					Bhūtvā nivāpaɱ gacchāma4 kandante migabandhake" ti.|| ||</p>

					<p class="f4">Atha kho āyasmā Raṭṭhapālo ṭhitakova imā gāthā bhāsitvā yena rañño korabyassa migāciraɱ ten'upasankami.|| ||</p>

					<p class="f4">Upasaŋkamitvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">Atha kho rājā korabyo migavaɱ āmantesi: sodhehi samma migava.|| ||</p>

					<p class="f4">Migācīraɱ.|| ||</p>

					<p class="f4">Uyyānabhūmiɱ gacchāma subhumiɱ dassanāyā' ti.|| ||</p>

					<p class="f4">Evaɱ devā ti kho migavo rañño korabyassa paṭissutvā migācīraɱ sodhento addasa āyasmantaɱ Raṭṭhapālaɱ aññatarasmiɱ rukkha-mūle divā-vihāraɱ nisinnaɱ,disvāna yena rājā korabyo ten'upasankami.|| ||</p>

					<p class="f4">Upasaŋkamitvā rājānaɱ korabyaɱ etad avoca: 'suddhaɱ kho deva migācīraɱ.|| ||</p>

					<p class="f4">Atthi ca tattha Raṭṭhapālo nāma kula-putto imasmiɱ yeva thullakoṭṭite aggakulikassa putto.|| ||</p>

					<p class="f4">Yassa tvaɱ abhiṇhaɱ kittayamāno ahosi.|| ||</p>

					<p class="f4">So aññatarasmiɱ rukkha-mūle divā-vihāraɱ nisinnoti.|| ||</p>

					<p class="f4">Tena hi samma migava,alaɱ dānajja uyyāna-bhūmiyā.|| ||</p>

					<p class="f4">tam evadāni mayaɱ bhavantaɱ Raṭṭhapālaɱ payirupāsissāmā' ti.|| ||</p>

					<p class="f4">Atha kho rājā korabyo 'yaɱ tattha khādanīyaɱ bhojanīyaɱ paṭiyattaɱ taɱ sabbaɱ vissajjethā'ti vatvā bhadrāni bhadrāni yānāni yojāpetvā bhadraɱ yānaɱ abhiruhitvā bhadrehi bhadrehi yānehi Thullakoṭṭhitamhā niyyāsi mahacca rājānubhāvena1 āyasmantaɱ Raṭṭhapālaɱ dassanāya.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattikova ussaṭāya ussaṭāya parisāya yen'āyasmā Raṭṭhapālo ten'upasankami.|| ||</p>

					<p class="f4">Upasaŋkamitvā āyasmatā Raṭṭhapālena <a id="pg66"><span class="f2 g"><b>[66]</b></span></a> saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho rājā korabyo āyasmantaɱ Raṭṭhapālaɱ etad avoca:|| ||</p>

					<p class="f4">'Idha bhavaɱ Raṭṭhapālo vatthatthare nisīdatu' ti.|| ||</p>

					<p class="f4">'Alaɱ mahārāja.|| ||</p>

					<p class="f4">Nisīda tvaɱ.|| ||</p>

					<p class="f4">Nisinno ahaɱ sake āsane' ti.|| ||</p>

					<p class="f4">Nisidi kho rājā korabyo paññatte āsane.|| ||</p>

					<p class="f4">Nisajja kho rājā korabyo āyasmantaɱ Raṭṭhapālaɱ etad avoca: 'cattārimāni bho Raṭṭhapāla.|| ||</p>

					<p class="f4">pārijuññāni yehi pārijuññehi samannāgatā idh'ekacce kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajanti.|| ||</p>

					<p class="f4">Katamāni cattāri: jarāpārijuññaɱ byādhipārijuññaɱ bhogapārijuññaɱ ñātipārijuññaɱ.</p>

					<p class="f4">Katamañ ca pana bho Raṭṭhapāla.|| ||</p>

					<p class="f4">jarāpārijuññaɱ: idha bho Raṭṭhapāla.|| ||</p>

					<p class="f4">Ekacco jiṇṇo hoti vuddho mahallako addhagato vayo anuppatto.|| ||</p>

					<p class="f4">So iti paṭisañcikkhati: 'ahaɱ kho'mhi etarahi jiṇṇo vuddho mahallako addhagato vayo anuppatto.|| ||</p>

					<p class="f4">Na kho pana mayā sukaraɱ anadhigataɱ vā bhogaɱ adhigantuɱ.|| ||</p>

					<p class="f4">Adigataɱ vā bhogaɱ phātikatuɱ.|| ||</p>

					<p class="f4">Yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajjeyyan' ti.|| ||</p>

					<p class="f4">So tena jarāpārijuññena samannāgato kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">Idaɱ vuccati bho Raṭṭhapāla.|| ||</p>

					<p class="f4">jarāpāripuññaɱ.|| ||</p>

					<p class="f4">Bhavaɱ kho pana Raṭṭhapālo etarahi daharo yuvā susukālakeso bhadrena yobbanena samannāgato paṭhamena vayasā.|| ||</p>

					<p class="f4">taɱ bhoto Raṭṭhapālassa jarāpārijuññaɱ n'atthi.|| ||</p>

					<p class="f4">Kiɱ bhavaɱ Raṭṭhapālo ñatvā vā disvā vā sutvā vā agārasmā anagāriyaɱ pabba-jito?|| ||</p>

					<p class="f4">Katamañ ca pana bho Raṭṭhapāla.|| ||</p>

					<p class="f4">Byādhipārijuññaɱ: idha bho Raṭṭhapāla ekacco ābādhiko hoti dukkhito bāḷha-gilāno.|| ||</p>

					<p class="f4">So iti paṭisañcikkhati: ahaɱ kho'mhi etarahi ābādhiko dukkhito bāḷha-gilāno na kho pana mayā sukaraɱ anadhigataɱ vā bhogaɱ1 adhigantuɱ adhigataɱ vā bhogaɱ phātikatuɱ.|| ||</p>

					<p class="f4"><a id="pg67"><span class="f2 g"><b>[67]</b></span></a> yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So tena byādhipārijuññena samannāgato kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">Idaɱ vuccati bho Raṭṭhapāla.|| ||</p>

					<p class="f4">Byādhipārijuññaɱ.|| ||</p>

					<p class="f4">Bhavaɱ kho pana Raṭṭhapālo etarahi appābādho appātaŋko samavepākiniyā gahaṇiyā samannāgato nātisītāya nāccuṇhāya.|| ||</p>

					<p class="f4">Taɱ bhoto Raṭṭhapālassa byādhipārijuññaɱ n'atthi.|| ||</p>

					<p class="f4">Kiɱ bhavaɱ Raṭṭhapālo ñatvā vā disvā vā sutvā vā agārasmā anagāriyaɱ pabba-jito?|| ||</p>

					<p class="f4">Katamañ ca pana bho Raṭṭhapāla.|| ||</p>

					<p class="f4">Bhogapārijuññaɱ: idha bho Raṭṭhapāla.|| ||</p>

					<p class="f4">Ekacco aḍḍho hoti maha-d-dhano mahā-bhogo.|| ||</p>

					<p class="f4">Tassa te bhogā anupubbena parikkhayaɱ gacchanti.|| ||</p>

					<p class="f4">So iti paṭisañcikkhati: ahaɱ kho pubbe aḍḍho ahosiɱ maha-d-dhano mahā-bhogo tassa me te bhogā anupubbena parikkhayaɱ gatā.|| ||</p>

					<p class="f4">Na kho pana mayā sukaraɱ anadhigataɱ vā bhogaɱ2 adhigantuɱ adhigataɱ vā bhogaɱ phātikatuɱ.|| ||</p>

					<p class="f4">Yan'nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So tena bhogapārijuññena samannāgato kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">Idaɱ vuccati bho Raṭṭhapāla bhogapārijuññaɱ.|| ||</p>

					<p class="f4">Bhavaɱ kho pana Raṭṭhapālo imasmiɱ yeva thullakoṭṭhite aggakulikassa putto.|| ||</p>

					<p class="f4">Taɱ bhoto Raṭṭhapālassa bhogapārijuññaɱ n'atthi.|| ||</p>

					<p class="f4">Kiɱ bhavaɱ Raṭṭhapālo ñatvā vā disvā vā sutvā agārasmā anagāriyaɱ pabba-jito?|| ||</p>

					<p class="f4">Katamañ ca pana bho Raṭṭhapāla.|| ||</p>

					<p class="f4">ñātipārijuññaɱ: idha bho Raṭṭhapāla.|| ||</p>

					<p class="f4">Ekaccassa bahū honti mitt-ā-maccā ñāti-sāḷo-hitā.|| ||</p>

					<p class="f4">Tassa te ñātakā anupubbena parikkhayaɱ gacchanti.|| ||</p>

					<p class="f4">So iti paṭisañcikkhati: mamaɱ kho pubbe bahū ahesuɱ mitt-ā-maccā ñāti-sāḷo-hitā.|| ||</p>

					<p class="f4">tassa me te ñātakā anupubbena parikkhayaɱ gatā.|| ||</p>

					<p class="f4">Na kho pana mayā sukaraɱ anadhigataɱ vā bhogaɱ adhigantuɱ.|| ||</p>

					<p class="f4">Adhigataɱ vā bhogaɱ phātikatuɱ.|| ||</p>

					<p class="f4">Yan'nūnāhaɱ <a id="pg68"><span class="f2 g"><b>[68]</b></span></a> kesa-massu ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So tena ñātipārijuññena samannāgato kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">Idaɱ vuccati bho Raṭṭhapāla,ñātipārijuññaɱ.|| ||</p>

					<p class="f4">Bhoto kho pana Raṭṭhapālassa imasmiɱ yeva thullakoṭṭhite bahū mitt-ā-maccā ñāti-sāḷo-hitā taɱ bhoto Raṭṭhapālassa ñātipārijuññaɱ n'atthi.|| ||</p>

					<p class="f4">Kiɱ bhavaɱ Raṭṭhapālo ñatvā vā disvā vā sutvā vā agārasmā anagāriyaɱ pabba-jito?.|| ||</p>

					<p class="f4">Imāni kho bho Raṭṭhapāla cattāri pārijuññāni yehi pārijuññehi samannāgatā idh'ekacce kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajanti.|| ||</p>

					<p class="f4">Tāni bhoto Raṭṭhapālassa n'atthi.|| ||</p>

					<p class="f4">Kiɱ bhavaɱ Raṭṭhapālo ñatvā vā disvā sutvā vā  pabba-jito ti?|| ||</p>

					<p class="f4">Atthi kho mahārāja,||<br />
					tena Bhagavatā jānatā passatā arahatā Sammā-SamBuddhena cattāro dhammuddesā uddiṭṭhā ye ahaɱ ñatvā ca disvā ca sutvā ca agārasmā anagāriyaɱ pabba-jito.|| ||</p>

					<p class="f4">Katame cattāro?|| ||</p>

					<p class="f4">'Upanīyati loko addhuvo' ti kho mahārāja.|| ||</p>

					<p class="f4">Tena Bhagavatā jānatā passatā arahatā Sammā-SamBuddhena paṭhamo dhammuddeso uddiṭṭho.|| ||</p>

					<p class="f4">Yaɱ ahaɱ ñatvā ca disvā ca sutā ca agārasmā anagāriyaɱ pabba-jito.|| ||</p>

					<p class="f4">'Attāṇo loko anabhi'ssaro' ti kho mahārāja.|| ||</p>

					<p class="f4">Tena Bhagavatā jānatā passatā arahatā Sammā-SamBuddhena dutiyo dhammuddeso uddiṭṭho.|| ||</p>

					<p class="f4">Yaɱ ahaɱ ñatvā ca disvā ca sutā ca agārasmā anagāriyaɱ pabba-jito.|| ||</p>

					<p class="f4">'Assako loko sabbaɱ pahāya gamanīyan' ti kho mahārāja.|| ||</p>

					<p class="f4">Tena Bhagavatā jānatā passatā arahatā Sammā-SamBuddhena tatiyo dhammuddeso uddiṭṭho.|| ||</p>

					<p class="f4">Yaɱ ahaɱ ñatvā ca disvā ca sutā ca agārasmā anagāriyaɱ pabba-jito.|| ||</p>

					<p class="f4">'Ūno loko atitto taṇhādāso' ti kho mahārāja.|| ||</p>

					<p class="f4">Tena Bhagavatā jānatā passatā arahatā Sammā-SamBuddhena catuttho dhammuddeso uddiṭṭho.|| ||</p>

					<p class="f4">Yaɱ ahaɱ ñatvā ca disvā ca sutā ca agārasmā anagāriyaɱ pabba-jito.|| ||</p>

					<p class="f4">Ime kho mahārāja, tena Bhagavatā jānatā passatā arahatā Sammā-SamBuddhena <a id="pg69"><span class="f2 g"><b>[69]</b></span></a> cattāro dhammuddesā uddiṭṭhā.|| ||</p>

					<p class="f4">Ye ahaɱ ñatvā ca disā ca sutvā ca agārasmā anagāriyaɱ pabba-jito ti.|| ||</p>

					<p class="f4">'Upanīyati loko addhuvo'ti bhavaɱ Raṭṭhapālo āha.|| ||</p>

					<p class="f4">Idha pana bho Raṭṭhapāla.|| ||</p>

					<p class="f4">Bhāsitassa kathaɱ attho daṭṭhabboti? Taɱ kim maññasi mahārāja.|| ||</p>

					<p class="f4">Ahosi tvaɱ vīsati vassuddesikopi pañcavīsati vassuddesikopi hatthismimpi katāvī assasmimpikatāvī rathasmimpi katāvī dhanusmimpi katāvī tharusmimpi katāvī ūrubalī bāhubalī alamatto saŋgāmāvacaroti?|| ||</p>

					<p class="f4">Ahosiɱ ahaɱ bho Raṭṭhapāla.|| ||</p>

					<p class="f4">vīsati-vassuddesikopi pañcavisativassuddesikopi hatthismimpi katāvī assasmimpi katāvī rathasmimpi katāvī dhanusmimpi katāvī tharusmimpi katāvī ūrubalī bāhubalī alamatto saŋgāmāvacaro.|| ||</p>

					<p class="f4">App-ekadāhaɱ bho Raṭṭhapāla,iddhimā va maññe na attano balena samasamaɱ4 samanupassāmī ti.|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Evam eva tvaɱ etarahi ūrubalī bāhubalī alamatto saŋgāmāvacaroti?|| ||</p>

					<p class="f4">Noh'idaɱ bho Raṭṭhapāla.|| ||</p>

					<p class="f4">Etarahi jiṇṇo vuddho mahallako addhagato vayo anuppatto.|| ||</p>

					<p class="f4">āsītiko me vayo vattati.|| ||</p>

					<p class="f4">App'ekadāhaɱ bho Raṭṭhapāla.|| ||</p>

					<p class="f4">Idha pādaɱ karissāmīti aññen'eva pādaɱ kāromīti.|| ||</p>

					<p class="f4">Idaɱ kho taɱ mahārāja.|| ||</p>

					<p class="f4">tena Bhagavatā jānatā passatā arahatā Sammā-SamBuddhena sandhāya bhāsitaɱ 'upanīyati loko addhuvo' ti.|| ||</p>

					<p class="f4">Yamahaɱ ñatvā ca disvā ca sutvā ca agārasmā anagāriyaɱ pabba-jitoti.|| ||</p>

					<p class="f4">Acchariyaɱ bho Raṭṭhapāla.|| ||</p>

					<p class="f4">Abbhūtaɱ bho Raṭṭhapāla.|| ||</p>

					<p class="f4">Yāvasu-bhāsitamidaɱ tena Bhagavatā jānatā passatā arahatā Sammā-SamBuddhena upanīyati loko addhuvoti.|| ||</p>

					<p class="f4">Upanīyati hi bho Raṭṭhapāla.|| ||</p>

					<p class="f4">loko addhuvo.|| ||</p>

					<p class="f4">Saŋvijjante kho bho Raṭṭhapāla.|| ||</p>

					<p class="f4">Imasmiɱ rājakule hatthikāyāpi assakāyāpi rathakāyāpi pattikāyāpi.|| ||</p>

					<p class="f4">Ye amhākaɱ āpadāsu pariyodhāya <a id="pg70"><span class="f2 g"><b>[70]</b></span></a> vattissanti.|| ||</p>

					<p class="f4">'Attāṇo1 loko anabhi'ssaro'ti bhavaɱ Raṭṭhapālo āha.|| ||</p>

					<p class="f4">Imassa pana bho Raṭṭhapāla ,bhāsitassa kathaɱ attho daṭṭhabboti?.|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Atthi te koci anusāyiko ābādhoti?|| ||</p>

					<p class="f4">Atthi me bho Raṭṭhapāla.|| ||</p>

					<p class="f4">Anusāyiko ābādho.|| ||</p>

					<p class="f4">App'ekadā maɱ bho Raṭṭhapāla.|| ||</p>

					<p class="f4">Mittā-maccā ñāti-sāḷo-hitā parivāretvā ṭhitā honti idāni rājā korabyo kālaɱ karissati.|| ||</p>

					<p class="f4">Idāni rājā korabeyyā kālaɱ karissatī' ti.|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">labhasi tvaɱ te mitt-ā-macce ñātisāḷohite 'āyantu me bhonto mitt-ā-maccā ñāti-sāḷo-hitā.|| ||</p>

					<p class="f4">Sabbe va santā imaɱ vedanaɱ saɱvibhajatha.|| ||</p>

					<p class="f4">Yath'āhaɱ lahukatarikaɱ vedanaɱ vediyeyyan' ti.|| ||</p>

					<p class="f4">Udāhu tvaɱ yeva taɱ vedanaɱ vediyasīti?|| ||</p>

					<p class="f4">Nāhaɱ bho Raṭṭhapāla.|| ||</p>

					<p class="f4">labhāmi te mitt-ā-macce ñātisālohite āyantu me bhonto mitt-ā-maccā ñāti-sāḷo-hitā.|| ||</p>

					<p class="f4">Sabbe va santā imaɱ vedanaɱ saɱvibhajatha.|| ||</p>

					<p class="f4">Yath'āhaɱ lahukatarikaɱ vedanaɱ vediyeyyanti.|| ||</p>

					<p class="f4">Atha kho ahameva taɱ vedanaɱ vediyāmīti.</p>

					<p class="f4">Idaɱ kho taɱ mahārāja.|| ||</p>

					<p class="f4">tena Bhagavatā jānatā passatā arahatā Sammā-SamBuddhena sandhāya bhāsitaɱ'attāṇo1 loko anabhi'ssaro'ti yamahaɱ ñatvā ca disvā ca sutvā ca agārasmā anagāriyaɱ pabba-jitoti.|| ||</p>

					<p class="f4">Acchariyaɱ bho Raṭṭhapāla.|| ||</p>

					<p class="f4">Abbhūtaɱ bho Raṭṭhapāla.|| ||</p>

					<p class="f4">Yāvasu-bhāsitamidaɱ tena Bhagavatā jānatā passatā arahatā Sammā-SamBuddhena 'attāṇo loko anabhi'ssaro' ti.|| ||</p>

					<p class="f4">Attāṇo hi bho Raṭṭhapāla.|| ||</p>

					<p class="f4">loko anabhi'ssaro.|| ||</p>

					<p class="f4">Saŋvijjati kho bho Raṭṭhapāla.|| ||</p>

					<p class="f4">Imasmiɱ rājakule pahūtaɱ hiraññasuvaṇaṇaɱ bhūmigatañ'c'eva vehāsagatañ ca.|| ||</p>

					<p class="f4">'assako loko sabbaɱ pahāya gamanīya'ntī.|| ||</p>

					<p class="f4">Bhavaɱ Raṭṭhapālo āha.|| ||</p>

					<p class="f4">Imassa pana bho Raṭṭhapāla.|| ||</p>

					<p class="f4">Bhāsitassa kathaɱ attho daṭṭhabboti?.|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Yathā tvaɱ etarahi pañcahi <a id="pg71"><span class="f2 g"><b>[71]</b></span></a> kāma-guṇehi samappito samaŋgībhūto paricāresi.|| ||</p>

					<p class="f4">Lacchasi tvaɱ paratthāpi.|| ||</p>

					<p class="f4">Evam-evāhaɱ imeh'eva pañcahi kāma-guṇehi samappito samaŋgībhūto paricāremīti.|| ||</p>

					<p class="f4">Udāhū aññe imaɱ bhogaɱ paṭipajjissanti.|| ||</p>

					<p class="f4">tvaɱ pana yathā-kammaɱ gamissasīti?|| ||</p>

					<p class="f4">Yath'āhaɱ bho Raṭṭhapāla.|| ||</p>

					<p class="f4">Etarahi pañcahi kāma-guṇehi samappito samaŋgībhūto paricāremi.|| ||</p>

					<p class="f4">Nāhaɱ lacchāmi paratthāpi evam-evāhaɱ imeh'eva pañcahi kāma-guṇehi samappito samaŋgībhūto paricāremiti.|| ||</p>

					<p class="f4">Atha kho aññe imaɱ bhogaɱ paṭipajjissanti.|| ||</p>

					<p class="f4">Ahaɱ pana yathā-kammaɱ gamissāmīti.|| ||</p>

					<p class="f4">Idaɱ kho taɱ mahārāja.|| ||</p>

					<p class="f4">tena Bhagavatā jānatā passatā arahatā Sammā-SamBuddhena sandhāya bhāsitaɱ: 'assako loko sabbaɱ pahāya gamaṇīyan' ti.|| ||</p>

					<p class="f4">Yamahaɱ ñātvā ca disvā ca sutvā ca agārasmā anagāriyaɱ pabba-jitoti.|| ||</p>

					<p class="f4">Acchariyaɱ bho Raṭṭhapāla.|| ||</p>

					<p class="f4">Abbhūtaɱ bho Raṭṭhapāla.|| ||</p>

					<p class="f4">Yāva su-bhāsitamidaɱ tena Bhagavatā jānatā passatā arahatā Sammā-SamBuddhena 'assako loko.|| ||</p>

					<p class="f4">Sabbaɱ pahāya gamanīyan' ti.|| ||</p>

					<p class="f4">Assako hi bho Raṭṭhapāla.|| ||</p>

					<p class="f4">loko sabbaɱ pahāya gamanīyaɱ.|| ||</p>

					<p class="f4">'Ūno loko atitto taṇhā dāso'ti bhavaɱ Raṭṭhapālo āha.|| ||</p>

					<p class="f4">Imassa pana bho Raṭṭhapāla.|| ||</p>

					<p class="f4">Bhāsitassa kathaɱ attho daṭṭhabboti?|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">phītaɱ kuruɱ ajjhāvasasīti?|| ||</p>

					<p class="f4">Evaɱ bho Raṭṭhapāla.|| ||</p>

					<p class="f4">phītaɱ kuruɱ ajjhāvasāmīti.|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Idha te puriso āgaccheyya puratthimāya disāya saddhāyiko paccayiko.|| ||</p>

					<p class="f4">So taɱ upasankamitvā evaɱ vadeyya: yagghe mahārāja.|| ||</p>

					<p class="f4">jāneyyāsi.|| ||</p>

					<p class="f4">Ahaɱ āgacchāmi puratthimāya disāya.|| ||</p>

					<p class="f4">tatthaddasaɱ mahantaɱ jana-padaɱ iddhañ c'eva phītañ ca bahu-janaɱ ākiṇṇa-manussaɱ.|| ||</p>

					<p class="f4">Bahū tattha hatthikāyā assakāyā rathakāyā pattikāyā.|| ||</p>

					<p class="f4">Bahuɱ tattha dhana-dhaññaɱ1.|| ||</p>

					<p class="f4">Bahuɱ tattha hirañña suvaṇṇaɱ akatañ'c'eva katañ ca.|| ||</p>

					<p class="f4">Bahu tattha itthipariggaho.|| ||</p>

					<p class="f4">Sakkā ca tāvatakena balamattena2 abhivijinituɱ.|| ||</p>

					<p class="f4">Abhivijina Mahārājā' ti.|| ||</p>

					<p class="f4">Kinti naɱ kareyyāsīti? <a id="pg72"><span class="f2 g"><b>[72]</b></span></a>|| ||</p>

					<p class="f4">Tampi mayaɱ bho Raṭṭhapāla.|| ||</p>

					<p class="f4">Abhivijiya3 ajjhāvaseyyāmāti.|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Idha te puriso āgaccheyya pacchi-māya disāya saddhāyiko paccayiko.|| ||</p>

					<p class="f4">So taɱ upasankamitvā evaɱ vadeyya: yagghe mahārāja.|| ||</p>

					<p class="f4">jāneyyāsi.|| ||</p>

					<p class="f4">Ahaɱ āgacchāmi pacchi-māya disāya.|| ||</p>

					<p class="f4">tatthaddasaɱ mahantaɱ jana-padaɱ iddhañ c'eva phītañ ca bahu-janaɱ ākiṇṇa-manussaɱ.|| ||</p>

					<p class="f4">Bahū tattha hatthikāyā assakāyā rathakāyā pattikāyā.|| ||</p>

					<p class="f4">Bahuɱ tattha dhana-dhaññaɱ.|| ||</p>

					<p class="f4">Bahuɱ tattha hirañña suvaṇṇaɱ akatañ'c'eva katañ ca.|| ||</p>

					<p class="f4">Bahu tattha itthipariggaho.|| ||</p>

					<p class="f4">Sakkā ca tāvatakena balamattena abhivijinituɱ.|| ||</p>

					<p class="f4">Abhivijina Mahārājā' ti.|| ||</p>

					<p class="f4">Kinti naɱ kareyyāsīti?|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Idha te puriso āgacchayye uttarāya disāya saddhāyiko paccayiko.|| ||</p>

					<p class="f4">So taɱ upasankamitvā evaɱ vadeyya: yagghe mahārāja.|| ||</p>

					<p class="f4">jāneyyāsi.|| ||</p>

					<p class="f4">Ahaɱ āgacchāmi uttarāya disāya.|| ||</p>

					<p class="f4">tatthaddasaɱ mahantaɱ jana-padaɱ iddhañ c'eva phītañ ca bahu-janaɱ ākiṇṇa-manussaɱ.|| ||</p>

					<p class="f4">Bahū tattha hatthikāyā assakāyā rathakāyā pattikāyā.|| ||</p>

					<p class="f4">Bahuɱ tattha dhana-dhaññaɱ.|| ||</p>

					<p class="f4">Bahuɱ tattha hirañña suvaṇṇaɱ akatañ'c'eva katañ ca.|| ||</p>

					<p class="f4">Bahu tattha itthipariggaho.|| ||</p>

					<p class="f4">Sakkā ca tāvatakena balamattena abhivijinituɱ.|| ||</p>

					<p class="f4">Abhivijina Mahārājā' ti.|| ||</p>

					<p class="f4">Kinti naɱ kareyyāsīti?|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Idha te puriso āgaccheyya dakkhiṇāya disāya saddhāyiko paccayiko.|| ||</p>

					<p class="f4">So taɱ upasankamitvā evaɱ vadeyya: yagghe mahārāja.|| ||</p>

					<p class="f4">jāneyyāsi.|| ||</p>

					<p class="f4">Ahaɱ āgacchāmi dakkhiṇāya disāya.|| ||</p>

					<p class="f4">tatthaddasaɱ mahantaɱ jana-padaɱ iddhañ c'eva phītañ ca bahu-janaɱ ākiṇṇa-manussaɱ.|| ||</p>

					<p class="f4">Bahū tattha hatthikāyā assakāyā rathakāyā pattikāyā.|| ||</p>

					<p class="f4">Bahuɱ tattha dhana-dhaññaɱ.|| ||</p>

					<p class="f4">Bahuɱ tattha hirañña suvaṇṇaɱ akatañ'c'eva katañ ca.|| ||</p>

					<p class="f4">Bahu tattha itthipariggaho.|| ||</p>

					<p class="f4">Sakkā ca tāvatakena balamattena abhivijinituɱ.|| ||</p>

					<p class="f4">Abhivijina Mahārājā' ti.|| ||</p>

					<p class="f4">Kinti naɱ kareyyāsīti?|| ||</p>

					<p class="f4">Taɱ kiɱ maññasi mahārāja.|| ||</p>

					<p class="f4">Idha te puriso āgaccheyya parasamuddato saddhāyiko paccayiko.|| ||</p>

					<p class="f4">So taɱ upasankamitvā evaɱ vadeyya: yagghe mahārāja.|| ||</p>

					<p class="f4">jāneyyāsi.|| ||</p>

					<p class="f4">Ahaɱ āgacchāmi parasamuddato disāya.|| ||</p>

					<p class="f4">tatthaddasaɱ mahantaɱ jana-padaɱ iddhañ c'eva phītañ ca bahu-janaɱ ākiṇṇa-manussaɱ.|| ||</p>

					<p class="f4">Bahū tattha hatthikāyā assakāyā rathakāyā pattikāyā.|| ||</p>

					<p class="f4">Bahuɱ tattha dhana-dhaññaɱ.|| ||</p>

					<p class="f4">Bahuɱ tattha hirañña suvaṇṇaɱ akatañ'c'eva katañ ca.|| ||</p>

					<p class="f4">Bahu tattha itthipariggaho.|| ||</p>

					<p class="f4">Sakkā ca tāvatakena balamattena abhivijinituɱ.|| ||</p>

					<p class="f4">Abhivijina Mahārājā' ti.|| ||</p>

					<p class="f4">Kinti naɱ kareyyāsīti?|| ||</p>

					<p class="f4">Tampi mayaɱ bho Raṭṭhapāla.|| ||</p>

					<p class="f4">Abhivijiya ajjhāvaseyyāmāti.|| ||</p>

					<p class="f4">Idaɱ kho taɱ mahārāja.|| ||</p>

					<p class="f4">tena Bhagavatā jānatā passatā arahatā Sammā-SamBuddhena sandhāya bhāsitaɱ: 'ūno loko atitto taṇhādāso' ti.|| ||</p>

					<p class="f4">Yamahaɱ ñatvā ca disvā ca sutvā ca agārasmā anagāriyaɱ pabba-jitoti.|| ||</p>

					<p class="f4">Accariyaɱ bho Raṭṭhapāla.|| ||</p>

					<p class="f4">Abbhūtaɱ bho Raṭṭhapāla.|| ||</p>

					<p class="f4">Yāva su-bhāsitamidaɱ tena Bhagavatā jānatā passatā arahatā Sammā-SamBuddhena 'ūno loko atitto taṇhādāso' ti.|| ||</p>

					<p class="f4">Ūno hi bho Raṭṭhapāla loko atitto taṇhādāsoti.|| ||</p>

					<p class="f4">Idamavoc'āyasmā Raṭṭhapālo.|| ||</p>

					<p class="f4">Idaɱ vatvā athāparaɱ etad avoca:|| ||</p>

					<p class="f4 ctr">Passāmi loke sadhane manusse||<br />
					Laddhāna cittaɱ na dadanti mohā,||<br />
					Luddhā dhanaɱ sannicayaɱ karonti||<br />
					Bhiyyova1 kāme abhipatthayanti.|| ||</p>

					<p class="f4 ctr">Rājā pasayha paṭhaviɱ vijitvā||<br />
					Sasāgarantaɱ mahimāvasanto,||<br />
					Oraɱ samuddassa atittarūpo||<br />
					Pāraɱ samuddassapi patthayetha.|| ||</p>

					<p class="f4"><a id="pg73"><span class="f2 g"><b>[73]</b></span></a>|| ||</p>

					<p class="f4 ctr">Rājā ca aññe ca bahū manussā||<br />
					Avītataṇhā maraṇaɱ upenti,||<br />
					Ūnāva hutvāna jahanti dehaɱ||<br />
					Kāme hi lokamhi nahatthi titti.|| ||</p>

					<p class="f4 ctr">Kandanti naɱ ñātī pakiriya kese||<br />
					Aho vatā no amarāti cāhu,||<br />
					Vatthena naɱ pārutaɱ nīharitvā||<br />
					Citaɱ samādhāya tato ḍahanti.|| ||</p>

					<p class="f4 ctr">So ḍayhati sūlehi tujjamāno||<br />
					Ekena vatthena pahāya bhoge,||<br />
					Na mīyamānassa bhavanti tāṇā||<br />
					ñātīdha mittā atha vā sahāyā.|| ||</p>

					<p class="f4 ctr">Dāyādakā tassa dhanaɱ haranti||<br />
					Satto pana gacchati yena kammaɱ,||<br />
					Na mīyamānaɱ dhanamanveti kiñci||<br />
					Puttā ca dārā ca dhanañca raṭṭhaɱ.|| ||</p>

					<p class="f4 ctr">Na dīghamāyuɱ labhate dhanena||<br />
					Na cāpi cittena jaraɱ vihanti,||<br />
					Appaɱ h'idaɱ jīvitamāhu dhīrā||<br />
					Asassataɱ4 vipparināmadhammaɱ.|| ||</p>

					<p class="f4 ctr">Aḍḍhā daḷiddā ca phūsanti phassaɱ||<br />
					Bālo ca dhīro ca tath'eva phūṭṭho,||<br />
					Bālo hi bālyāvadhitova seti||<br />
					Dīro ca na vedhati phassaphūṭṭho.|| ||</p>

					<p class="f4 ctr">Tasmā hi paññā'va dhanena seyyo||<br />
					Yāya vosānaɱ idhādhigacchati,||<br />
					Abyositattā hi bhav-ā-bhavesu||<br />
					Pāpāni kammāni karonti mohā.|| ||</p>

					<p class="f4 ctr">Upeti gabbhañca parañca lokaɱ||<br />
					Saɱsāramāpajja paramparāya,||<br />
					Tassappapañño abhisaddahanto||<br />
					Upeti gabbhañca parañca lokaɱ.|| ||</p>

					<p class="f4"><a id="pg74"><span class="f2 g"><b>[74]</b></span></a>|| ||</p>

					<p class="f4 ctr">Coro yathā sandhimūkhe gahīto||<br />
					Sakammanā haññati pāpa-dhammo,||<br />
					Evaɱ pajā pecca paraɱ hi loke||<br />
					Sakammanā haññati pāpa-dhammo.|| ||</p>

					<p class="f4 ctr">Kāmā hi citrā madhurā manoramā||<br />
					Virūparūpena mathenti cittaɱ,||<br />
					Ādīnavaɱ kāma-guṇesu disvā||<br />
					Tasmā ahaɱ pabba-jitomhi rāja.|| ||</p>

					<p class="f4 ctr">Dumapphalānīca1 patanti mānavā||<br />
					Daharā ca vuḍḍhā ca sarīrabhedā,||<br />
					Etam pi disvā pabba-jitomhi rāja||<br />
					Apaṇṇakaɱ sāmaññameva seyyo" ti.|| ||</p>

					<p class="f4 ctr">Raṭṭhapālasuttaɱ dutiyaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>