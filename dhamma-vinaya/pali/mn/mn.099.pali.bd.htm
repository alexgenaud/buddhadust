<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 99. Subha asks the Buddha about what he thinks of a number of Brahman doctrines." />
<title>MN 99: Subha Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p99">Sutta 99</a></h4>

					<h1>Subha Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.099.chlm.sbb.htm#p1">chlm</a>][<a href="../../../dhamma-vinaya/pts/mn/mn.099.horn.pts.htm#p1">pts</a>][<a href="../../../dhamma-vinaya/mnl/mn/mn.099.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā sāvattiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena subho māṇavo Todeyya-putto Sāvatthīyaɱ paṭivasati aññatarassa gahapatissa nivesane kenacid-eva karaṇīyena.|| ||</p>

					<p class="f4">Atha kho subho māṇavo Todeyya-putto yassa gahapatissa nivesane paṭivasati,||<br />
					taɱ gahapatiɱ etad avoca: sutaɱ me taɱ gahapati,||<br />
					avīvittā Sāvatthī arahantehī' ti.|| ||</p>

					<p class="f4">Kannu khvajja samaṇaɱ vā brāhmaṇaɱ vā payirupāseyyāmā' ti?|| ||</p>

					<p class="f4"><a id="pg197"><span class="f2 g"><b>[197]</b></span></a>Ayaɱ bhante,||<br />
					Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Taɱ bhante,||<br />
					Bhagavantaɱ payirupāsassū' ti.|| ||</p>

					<p class="f4">Atha kho subho māṇavo Todeyya-putto tassa gahapatissa paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho subho māṇavo tedeyyaputto Bhagavantaɱ etad avoca:|| ||</p>

					<p class="f4">Brāhmaṇā bho Gotama,||<br />
					evam āhaɱsu: gahaṭṭho ārādhako hoti ñāyaɱ dhammaɱ kusalaɱ,||<br />
					na pabba-jito ārādhako hoti ñāyaɱ dhammaɱ kusalan' ti.|| ||</p>

					<p class="f4">Idha bhavaɱ Gotamo kimāhāti?|| ||</p>

					<p class="f4">Vibhajjavādo kho ahamettha māṇava,||<br />
					nāhamettha ekaɱsavādo,||<br />
					gihi'ssa vāhaɱ māṇava,||<br />
					pabba-jitassa vā micchā-paṭipattiɱ na vaṇṇemi.|| ||</p>

					<p class="f4">Gihī vā hī māṇava,||<br />
					pabba-jito vā micchā-paṭipanno micchā-paṭipannādhīkaraṇahetu na ārādhako hoti ñāyaɱ dhammaɱ kusalaɱ.|| ||</p>

					<p class="f4">Gihi'ssa vāhaɱ māṇava,||<br />
					pabba-jitassa vā sammā-paṭipattiɱ vaṇṇemi.|| ||</p>

					<p class="f4">Gihī vā hī māṇava,||<br />
					pabba-jito vā sammā-paṭipanno sammā-paṭipannādhikaraṇahetu ārādhako hoti ñāyaɱ dhammaɱ kusalan' ti.|| ||</p>

					<p class="f4">Brāhmaṇā bho Gotama,||<br />
					evam āhaɱsu:'mahaṭṭhamidaɱ mahākiccaɱ mahādhikaraṇaɱ mahāsamārambhaɱ gharāvāsakamma-ṭ-ṭhānaɱ maha-p-phalaɱ hoti appaṭṭhamidaɱ appakiccaɱ appādhikaraṇaɱ appasamārambhaɱ pabbajjākamma-ṭ-ṭhānaɱ appaphalaɱ hotī' ti.|| ||</p>

					<p class="f4">Idha bhavaɱ Gotamo kimāhāti?|| ||</p>

					<p class="f4">Etthāpi kho ahaɱ māṇava,||<br />
					vibhajjavādo,||<br />
					nāhamettha ekaɱsavādo.|| ||</p>

					<p class="f4">Atthi māṇava,||<br />
					kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ vipajjamānaɱ appaphalaɱ hoti.|| ||</p>

					<p class="f4">Atthi māṇava,||<br />
					kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ sampajjamānaɱ maha-p-phalaɱ hoti.|| ||</p>

					<p class="f4">Atthi māṇava,||<br />
					kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ vipajjamānaɱ appaphalaɱ hoti.|| ||</p>

					<p class="f4">Atthi māṇava,||<br />
					kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ sampajjamānaɱ maha-p-phalaɱ hoti.|| ||</p>

					<p class="f4">Katamañ ca <a id="pg198"><span class="f2 g"><b>[198]</b></span></a> māṇava,||<br />
					kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ vipajjamānaɱ appaphalaɱ hoti: kasī kho māṇava,||<br />
					kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ vipajjamānaɱ appaphalaɱ hoti.|| ||</p>

					<p class="f4">Katamañ ca māṇava,||<br />
					kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ sampajjamānaɱ mahappaphalaɱ hoti: kasiyeva kho māṇava,||<br />
					kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ vipajjamānaɱ appaphalaɱ hoti.|| ||</p>

					<p class="f4">Katamañ ca māṇava,||<br />
					kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ vipajjamānaɱ appaphalaɱ hoti: vaṇijjā kho māṇava,||<br />
					kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ vipajjamānaɱ appaphalaɱ hoti.|| ||</p>

					<p class="f4">Katamañ ca māṇava,||<br />
					kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ sampajjamānaɱ mahappaphalaɱ hoti: vaṇijjāyeva kho māṇava,||<br />
					kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ sampajjamānaɱ mahappaphalaɱ hoti.|| ||</p>

					<p class="f4">Seyyathā pi māṇava,||<br />
					kasi kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ vipajjamānaɱ appaphalaɱ hoti: evam eva kho māṇava,||<br />
					gharāvāsakamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ vipajjamānaɱ appaphalaɱ hoti.|| ||</p>

					<p class="f4">Seyyathā pi māṇava,||<br />
					kasiyeva kamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ sampajjamānaɱ maha-p-phalaɱ hoti: evam eva kho māṇava,||<br />
					gharāvāsakamma-ṭ-ṭhānaɱ mahaṭṭhaɱ mahākiccaɱ mahādhikaraṇaɱ mahāsamārambhaɱ sampajjamānaɱ maha-p-phalaɱ hoti.|| ||</p>

					<p class="f4">Seyyathā pi māṇava,||<br />
					vaṇijjā kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ vipajjamānaɱ appaphalaɱ hoti.|| ||</p>

					<p class="f4">Evam eva kho māṇava,||<br />
					pabbajjākamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ vipajjamānaɱ appaphalaɱ hoti.|| ||</p>

					<p class="f4">Seyyathā pi māṇava,||<br />
					vaṇijjāyeva kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ sampajjamānaɱ maha-p-phalaɱ hoti.|| ||</p>

					<p class="f4">Evam eva <a id="pg199"><span class="f2 g"><b>[199]</b></span></a> kho māṇava,||<br />
					pabbajjā kamma-ṭ-ṭhānaɱ appaṭṭhaɱ appakiccaɱ appādhikaraṇaɱ appasamārambhaɱ sampajjamānaɱ maha-p-phalaɱ hoti.|| ||</p>

					<p class="f4">Brāhmaṇā bho Gotama,||<br />
					pañca dhamme paññāpenti puññassa kiriyāya kusalassa ārādhanāyāti.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Sace te agaru,||<br />
					sādhu te pañca dhamme imasmiɱ parisatiɱ bhāsassūti.|| ||</p>

					<p class="f4">Na kho me bho Gotama,||<br />
					garu yatthassu bhavanto vā nisinnā bhavantarūpā vā' ti.</p>
					<p class="f4">Tena hi māṇava,||<br />
					bhāsassūti.|| ||</p>

					<p class="f4">Saccaɱ kho bho Gotama,||<br />
					brāhmaṇā paṭhamaɱ dhammaɱ paññāpenti puññassa kiriyāya kusalassa ārādhanāya.|| ||</p>

					<p class="f4">Tapaɱ kho bho Gotama,||<br />
					brāhmaṇā dutiyaɱ dhammaɱ paññāpenti puññassa kiriyāya kusalassa ārādhanāya.|| ||</p>

					<p class="f4">Brahma-cariyaɱ kho bho Gotama,||<br />
					brāhmaṇā tatiyaɱ dhammaɱ paññāpenti puññassa kiriyāya kusalassa ārādhanāya.|| ||</p>

					<p class="f4">Ajjhesanaɱ kho bho Gotama,||<br />
					brāhmaṇā catutthaɱ dhammaɱ paññāpenti puññassa kiriyāya kusalassa ārādhanāya.|| ||</p>

					<p class="f4">Cāgaɱ kho bho Gotama,||<br />
					brāhmaṇā pañcamaɱ dhammaɱ paññāpenti puññassa kiriyāya kusalassa ārādhanāya.|| ||</p>

					<p class="f4">Brāhmaṇā bho Gotama,||<br />
					ime pañca dhamme paññāpenti puññassa kiriyāya kusalassa ārādhanāyāti.|| ||</p>

					<p class="f4">Idha bhavaɱ Gotamo kimāhāti?|| ||</p>

					<p class="f4">Kiɱ pana māṇava,||<br />
					atthi koci brāhmaṇānaɱ ekabrāhmaṇopi yo evam āha: 'ahaɱ imesaɱ pañcannaɱ dhammānaɱ sayaɱ abhiññā sacchi-katvā vipākaɱ pavedemī' ti?|| ||</p>

					<p class="f4">No h'idaɱ bho Gotama.|| ||</p>

					<p class="f4">Kiɱ pana māṇava,||<br />
					atthi koci brāhmaṇānaɱ ekācariyopi ekācariya pācariyopi yāvasattamā ācariyamahayugā,||<br />
					yo evam āha: ahaɱ imesaɱ pañcannaɱ dhammānaɱ sayaɱ abhiññā sacchi-katvā vipākaɱ pavedemī' ti.|| ||</p>

					<p class="f4">No h'idaɱ bho Gotama.|| ||</p>

					<p class="f4"><a id="pg200"><span class="f2 g"><b>[200]</b></span></a>Kiɱ pana māṇava,||<br />
					yepi te brāhmaṇānaɱ pubbakā isayo mantānaɱ kattāro mantānaɱ pavattāro,||<br />
					yesamidaɱ etarahi brāhmaṇā porāṇaɱ manta-padaɱ gītaɱ pavuttaɱ samihitaɱ tadanugāyanti.|| ||</p>

					<p class="f4">Tadanubhāsanti,||<br />
					bhāsitamanubhāsanti,||<br />
					vācitamanuvācenti,||<br />
					seyyath'īdaɱ: aṭṭako vāmako vāmadevo vessāmitto yamataggi aṅgīraso Bhāradvājo vāseṭṭho Kassapo bhagu.|| ||</p>

					<p class="f4">Te pi evam āhaɱsu: mayaɱ imesaɱ pañcannaɱ dhammānaɱ sayaɱ abhiññā sacchi-katvā vipākaɱ pavedemā' ti?|| ||</p>

					<p class="f4">No h'idaɱ bho Gotama.|| ||</p>

					<p class="f4">Iti kira māṇava,||<br />
					n'atthi koci brāhmaṇānaɱ ekabrāhmaṇopi yo evam āha: ahaɱ imesaɱ pañcannaɱ dhammānaɱ sayaɱ abhiññā sacchi-katvā vipākaɱ pavedemī' ti.|| ||</p>

					<p class="f4">N'atthi koci brāhmaṇānaɱ ekācariyopi ekācariya-pācariyopi yāvasattamā ācariyamahayugā,||<br />
					yo evam āha: 'ahaɱ imesaɱ pañcannaɱ dhammānaɱ sayaɱ abhiññā sacchi-katvā vipākaɱ pavedemī' ti.|| ||</p>

					<p class="f4">Ye pi te brāhmaṇānaɱ pubbakā isayo mantānaɱ kattāro mantānaɱ pavattāro,||<br />
					yesamidaɱ etarahi brāhmaṇā porāṇaɱ manta-padaɱ gītaɱ pavuttaɱ samihitaɱ tadanugāyanti.|| ||</p>

					<p class="f4">Tadanubhāsanti,||<br />
					bhāsitamanubhāsanti,||<br />
					vācitamanuvācenti,||<br />
					seyyath'īdaɱ: aṭṭako vāmako vāmadevo vessāmitto yamataggi aṅgīraso Bhāradvājo vāseṭṭho Kassapo bhagu.|| ||</p>

					<p class="f4">Te pi evam āhaɱsu: mayaɱ imesaɱ pañcannaɱ dhammānaɱ sayaɱ abhiññā sacchi-katvā vipākaɱ pavedemā' ti?|| ||</p>

					<p class="f4">No h'etaɱ bho Gotama.|| ||</p>

					<p class="f4">Seyyathā pi māṇava,||<br />
					andhaveṇiparamparā saɱsattā:?1 Purimopi na passati,||<br />
					majjhamopi na passati,||<br />
					pacchimopi na passati.|| ||</p>

					<p class="f4">Evam eva kho māṇava,||<br />
					andhaveṇūpamaɱ maññe brāhmaṇānaɱ bhāsitaɱ sampajjati.|| ||</p>

					<p class="f4">Purimopi na passati,||<br />
					majjhamopi na passati,||<br />
					pacchimopi na passatī ti.|| ||</p>

					<p class="f4">Evaɱ vutte subho māṇavo Todeyya-putto Bhagavatā andhaveṇūpamena vuccamāno kupito anatta-mano Bhagavantaɱ yeva khuɱsento Bhagavantaɱ yeva vambhento Bhagavantaɱ yeva vadamāno 'Samaṇo Gotamo pāpito bhavissatī' ti.|| ||</p>

					<p class="f4">Bhagavantaɱ etad avoca: brāhmaṇo bho Gotama,||<br />
					pokkhara-sāti opamañño subhagavaniko evam āha: evam eva panimeke2 samaṇa-brāhmaṇā uttariɱ manussa-dhammā alam-ariya-ñāṇa-dassana-visesaɱ paṭijānanti.|| ||</p>

					<p class="f4">Tesamidaɱ bhāsitaɱ <a id="pg201"><span class="f2 g"><b>[201]</b></span></a> hassakaɱ yeva sampajjati,||<br />
					nāmakaɱ yeva sampajjati,||<br />
					rittakaɱ yeva sampajjati,||<br />
					tucchakaɱ yeva sampajjati.|| ||</p>

					<p class="f4">Kathaɱ hī nāma manussabhūto uttariɱ manussa-dhammā alam-ariya-ñāṇa-dassana-visesaɱ ñassati vā dakkhiti3 vā sacchi vā karissati.|| ||</p>

					<p class="f4">Netaɱ ṭhānaɱ vijjatī' ti.|| ||</p>

					<p class="f4">Kiɱ pana māṇava,||<br />
					brāhmaṇo pokkhara-sāti opamañño subhagavaniko sabbesaɱ yeva samaṇa-brāhmaṇānaɱ cetasā ceto paricca pajānā' ti.ti?|| ||</p>

					<p class="f4">Sakāyapi hi bho Gotama,||<br />
					puṇṇakāya dāsiyā brāhmaṇo pokkhara-sāti opamañño subhagavaniko na cetasā ceto paricca pajānāti,||<br />
					kuto pana sabbesaɱ yeva samaṇa-brāhmaṇānaɱ cetasā ceto paricca pajānissatī' ti.|| ||</p>

					<p class="f4">Seyyathā pi māṇava,||<br />
					jaccandho puriso na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohītakāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaɱ1,||<br />
					na passeyya tāraka-rūpāni,||<br />
					na passeyya candimasūriye.|| ||</p>

					<p class="f4">So evaɱ vadeyya: n'atthi kaṇha-sukkāni rūpāni,||<br />
					n'atthi kaṇha-sukkānaɱ rūpānaɱ dassāvi,||<br />
					n'atthi nīlakāni rūpāni,||<br />
					n'atthi nīlakānaɱ rūpānaɱ dassāvī,||<br />
					n'atthi pītakāni rūpāni,||<br />
					n'atthi pītakānaɱ rūpānaɱ dassāvi,||<br />
					n'atthi lohita-kāni rūpāni,||<br />
					n'atthi lohītakānaɱ rūpānaɱ dassāvi.|| ||</p>

					<p class="f4">N'atthi mañjeṭṭhikāni rūpāni,||<br />
					n'atthi mañjeṭṭhikānaɱ rūpānaɱ dassāvi,||<br />
					n'atthi sama-visamaɱ,||<br />
					n'atthi sama-visamassa dassāvi,||<br />
					n'atthi tāraka-rūpāni,||<br />
					n'atthi tāraka-rūpānaɱ dassāvī,||<br />
					n'atthi candimasūriyā ,n'atthi candimasūriyānaɱ dassāvi,||<br />
					ahame taɱ na jānāmi,||<br />
					ahame taɱ na passāmi,||<br />
					tasmā n'atthī' ti.|| ||</p>

					<p class="f4">Sammā nu kho so māṇava,||<br />
					vadamāno vadeyyāti?|| ||</p>

					<p class="f4">No h'idaɱ bho gātama,||<br />
					atthi kaṇha-sukkāni rūpāni,||<br />
					atthi kaṇha-sukkānaɱ rūpānaɱ dassāvi,||<br />
					atthi nīlakāni rūpāni,||<br />
					atthi nīlakānaɱ rūpānaɱ dassāvi,||<br />
					atthi pītakāni rūpāni,||<br />
					atthi pītakānaɱ rūpānaɱ dassāvi,||<br />
					atthi lohita-kāni rūpāni,||<br />
					atthi lohitakānaɱ rūpānaɱ dassāvi.|| ||</p>

					<p class="f4">Atthi mañjeṭṭhikāni rūpāni,||<br />
					atthi mañjeṭṭhikānaɱ rūpānaɱ dassāvi,||<br />
					atthi sama-visamaɱ,||<br />
					atthi sama-visamassa dassāvi,||<br />
					atthi tāraka-rūpāni,||<br />
					atthi tāraka-rūpānaɱ dassāvi,||<br />
					atthi candima-suriyā2,||<br />
					atthi candima-suriyānaɱ dassāvi,||<br />
					ahame taɱ <a id="pg202"><span class="f2 g"><b>[202]</b></span></a> na jānāmi,||<br />
					ahame taɱ na passāmi tasmā n'atthī'ti na hi so bho Gotama,||<br />
					sammā vadamāno vadeyyāti.|| ||</p>

					<p class="f4">Evam eva kho māṇava,||<br />
					brāhmaṇo pokkhara-sāti opamañño subhagavaniko andho acakkhuko.|| ||</p>

					<p class="f4">So vata uttariɱ manussa-dhammā alam-ariya-ñāṇa-dassana-visesaɱ ñassati vā dakkhiti vā sacchi vā karissatī'ti n'etaɱ ṭhānaɱ vijjati.|| ||</p>

					<p class="f4">Taɱ kiɱ maññasi māṇava,||<br />
					ye te Kosalakā brāhmaṇa-mahāsā'ā seyyath'īdaɱ: 'caṅkī brāhmaṇo tārukkho brāhmaṇo pokkhara-sāti brāhmaṇo Jānussoṇi brāhmaṇo pitā vā te todeyyo.|| ||</p>

					<p class="f4">Katamā n'esaɱ seyyā'yaɱ vā te sammuccā5 vācaɱ bhāseyyuɱ.|| ||</p>

					<p class="f4">Yaɱ vā asammuccāti|| ||</p>

					<p class="f4">Katamā tesaɱ seyyo,||<br />
					yaɱ vā te mantā vācaɱ bhāseyyuɱ.|| ||</p>

					<p class="f4">Yaɱ vā amantāti?|| ||</p>

					<p class="f4">Mantā bho Gotama|| ||</p>

					<p class="f4">Katamā tesaɱ seyyo,||<br />
					yaɱ vā te paṭisaṅkhāya vācaɱ bhāseyyuɱ yaɱ vā apaṭisaṅkhāya vācaɱ bhāseyyuɱ yaɱ vā apaṭisaṅkhāyāti?|| ||</p>

					<p class="f4">Paṭisaṅkhāya bho Gotama.|| ||</p>

					<p class="f4">Katamā tesaɱ seyyo,||<br />
					yaɱ vā te attha-saɱhitaɱ vācaɱ bhāseyyuɱ.|| ||</p>

					<p class="f4">Yaɱ vā anattha-saɱhitan ti?|| ||</p>

					<p class="f4">Attha-saɱhitaɱ bho Gotama.|| ||</p>

					<p class="f4">Taɱ kiɱ maññasi māṇava,||<br />
					yadi evaɱ sante brāhmaṇena pokkhara-sātinā opamaññena subhagavanikena sammuccā vācā bhāsitā,||<br />
					asammuccā vā' ti?|| ||</p>

					<p class="f4">Asammuccā bho Gotama|| ||</p>

					<p class="f4">Mantā vācā bhāsitā,||<br />
					amantā vā' ti?|| ||</p>

					<p class="f4">Amantā bho Gotama|| ||</p>

					<p class="f4">Paṭisaṅkhāya vācā bhāsitā,||<br />
					apaṭisaṅkhāya vā' ti?|| ||</p>

					<p class="f4">Apaṭisaṅkhāya bho Gotama,|| ||</p>

					<p class="f4">Attha-saɱhitā vācā bhāsitā,||<br />
					anattha-saɱhitā vā' ti?|| ||</p>

					<p class="f4">Anattha-saɱhitā bho Gotama.|| ||</p>

					<p class="f4"><a id="pg203"><span class="f2 g"><b>[203]</b></span></a>Pañca kho ime māṇava,||<br />
					nīvaraṇā.|| ||</p>

					<p class="f4">Katame pañca?|| ||</p>

					<p class="f4">Kāma-c-chanda-nīvaraṇaɱ vyāpāda-nīvaraṇaɱ thīna-middha-nīvaraṇaɱ uddhacca-kukkucca-nīvaraṇaɱ vicikicchā-nīvaraṇaɱ.|| ||</p>

					<p class="f4">Ime kho māṇava,||<br />
					pañca-nīvaraṇā.|| ||</p>

					<p class="f4">Imehi kho māṇava,||<br />
					pañcahi nīvaraṇehi brāhmaṇo pokkhara-sāti opamañño subhagavaniko āvuto1 nivuto ovuto pariyonaddho.|| ||</p>

					<p class="f4">So vata uttariɱ manussa-dhammā alam-ariya-ñāṇa-dassana-visesaɱ ñassati vā dakkhiti vā sacchi vā karissatī ti.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Pañca kho ime māṇava kāma-guṇā,||<br />
					Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Jivhā viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho māṇava,||<br />
					pañca kāma-guṇā.|| ||</p>

					<p class="f4">Imehi kho māṇava,||<br />
					pañcahi kāma-guṇehi brāhmaṇo pokkhara-sāti opamañño subhagavaniko gathito1 mucchito ajjhopanno anādīnava-dassāvī anissaraṇa-pañño paribhuñjati.|| ||</p>

					<p class="f4">So vata uttariɱ manussa-dhammā alam-ariya-ñāṇa-dassana-visesaɱ ñassati vā dakkhiti vā sacchi vā karissatīti n'etaɱ ṭhānaɱ vijjati.|| ||</p>

					<p class="f4">Taɱ kiɱ maññsi māṇava,||<br />
					yaɱ vā tiṇakaṭṭhūpādānaɱ paṭicca aggiɱ jāleyya,||<br />
					yaɱ vā nissaṭṭhatiṇakaṭṭhūpādānaɱ aggiɱ jāleyya,||<br />
					katamo nu khvāssa aggi accimā ca vaṇṇimā ca pabhassaro cāti?|| ||</p>

					<p class="f4">Sace taɱ bho Gotama,||<br />
					ṭhānaɱ nissaṭṭhatiṇakaṭṭhūpādānaɱ aggiɱ jāletuɱ,||<br />
					svāssa aggi accimā ca vaṇṇimā ca pabhassaro cā ti.|| ||</p>

					<p class="f4">Aṭṭhānaɱ kho etaɱ māṇava,||<br />
					anavakāso,||<br />
					yaɱ nissaṭṭhatiṇakaṭṭhūpādānaɱ aggiɱ jāleyya aññatra iddhimatā.|| ||</p>

					<p class="f4">Seyyathā pi māṇava,||<br />
					tiṇakaṭṭhūpādānaɱ paṭicca aggi jalati,||<br />
					tath'ūpamāhaɱ māṇava,||<br />
					imaɱ pītiɱ vadāmi.|| ||</p>

					<p class="f4">yā'yaɱ pīti pañca kāma-guṇe paṭicca: seyyathā pi māṇava,||<br />
					nissaṭṭhatiṇakaṭṭhūpādānaɱ paṭicca aggi jalati.|| ||</p>

					<p class="f4">Tath'ūpamāhaɱ māṇava,||<br />
					imaɱ pītiɱ vadāmi,||<br />
					yā'yaɱ pīti <a id="pg204"><span class="f2 g"><b>[204]</b></span></a> aññatr'eva kāmehi aññatra akusalehi dhammehi.|| ||</p>

					<p class="f4">Katamā ca māṇava,||<br />
					pīti aññatr'eva kāmehi aññatra akusalehi dhammehi: idha māṇava,||<br />
					bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Ayam pi kho māṇava,||<br />
					pīti aññatr'eva kāmehi aññatra akusalehi dhammehi.|| ||</p>

					<p class="f4">Puna ca paraɱ māṇava,||<br />
					bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Ayam pi kho māṇava,||<br />
					pīti aññatr'eva kāmehi aññatra akusalehi dhammehi.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Kamettha brāhmaṇā dhammaɱ maha-p-phalataraɱ paññāpenti puññassa kiriyāya kusalassa ārādhanāyāti|| ||</p>

					<p class="f4">Ye'me bho Gotama,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya,||<br />
					cāgamettha brāhmaṇā dhammaɱ maha-p-phalataraɱ paññāpenti puññassa kiriyāya kusalassa ārādhanāyāti.|| ||</p>

					<p class="f4">Taɱ kiɱ maññasi māṇava,||<br />
					idhaññatarassa brāhmaṇassa mahāyañño pacracupaṭṭhito assa.|| ||</p>

					<p class="f4">Atha dve brāhmaṇā āgaccheyyuɱ: 'itthannāmassa brāhmaṇassa mahāyaññaɱ anubhavissāmā' ti.|| ||</p>

					<p class="f4">Tatr'ekassa brāhmaṇassa evam assa: 'aho vata ahameva labheyyaɱ bhattagge aggāsanaɱ aggodakaɱ aggapiṇḍaɱ,||<br />
					nāñño brāhmaṇo labheyya1 bhattagge aggāsanaɱ aggodakaɱ aggapiṇḍanti.|| ||</p>

					<p class="f4">Ṭhānaɱ kho pan'etaɱ māṇava,||<br />
					vijjati: 'yaɱ añño brāhmaṇo labheyya bhattagge aggāsanaɱ aggodakaɱ aggapiṇḍaɱ,||<br />
					na so brāhmaṇo labheyya bhattagge aggāsanaɱ aggodakaɱ aggapiṇḍaɱ.|| ||</p>

					<p class="f4">Añño brāhmaṇo labhati bhattagge aggāsanaɱ aggodakaɱ aggapiṇḍaɱ,||<br />
					n-ā-haɱ labhāmi bhattagge aggāsanaɱ aggodakaɱ aggapiṇḍa'nti,||<br />
					iti <a id="pg205"><span class="f2 g"><b>[205]</b></span></a> so kupito hoti anatta-mano.|| ||</p>

					<p class="f4">Imassa pana māṇava,||<br />
					brāhmaṇā kiɱ vipākaɱ paññā-pentī' ti?|| ||</p>

					<p class="f4">Na khottha2 bho Gotama,||<br />
					brāhmaṇā evaɱ dānaɱ denti: iminā paro kupito hotu anatta-mano'ti atha khvettha brāhmaṇā anukampājātikaɱ yeva dānaɱ den' ti.ti.|| ||</p>

					<p class="f4">Evaɱ sante kho māṇava,||<br />
					brāhmaṇānaɱ idaɱ chaṭṭhaɱ puñña-kiriyāvatthu hoti yad idaɱ anukampājātikanti.|| ||</p>

					<p class="f4">Evaɱ sante bho Gotama,||<br />
					brāhmaṇānaɱ idaɱ chaṭṭhaɱ puñña-kiriyāvatthu hoti yad idaɱ anukampājātikanti.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Ime tvaɱ pañca dhamme kattha bahulaɱ samanupassasi3 gahaṭṭhesu vā pabba-jitesuvā' ti?|| ||</p>

					<p class="f4">Ye'me bho Gotama,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya,||<br />
					imāhaɱ pañca dhamme pabba-jitesu bahulaɱ samanupassāmi appaɱ gahaṭṭhesu.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataɱ samitaɱ sacca-vādī hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataɱ samitaɱ sacca-vādī hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataɱ samitaɱ tapassī hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataɱ samitaɱ tapassī hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataɱ samitaɱ brahma-cārī hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataɱ samitaɱ brahma-cārī hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho na satataɱ samitaɱ sajjhāya bahulo hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataɱ samitaɱ sajjhāya bahulo hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataɱ samitaɱ cāgabahulo hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataɱ samitaɱ cāgabahulo hoti.|| ||</p>

					<p class="f4">Hoti.|| ||</p>

					<p class="f4">Ye'me bho Gotama,||<br />
					brāhmaṇā4 pañca dhamme paññāpenti puññassa kiriyāya kusalassa ārādhanāya ,||<br />
					imāhaɱ pañca dhamme pabba-jitesu bahulaɱ samanupassāmi appaɱ gahaṭṭhesūti.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Cittassāhaɱ <a id="pg206"><span class="f2 g"><b>[206]</b></span></a> ete parikkhāre vadāmi.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāya.|| ||</p>

					<p class="f4">Idha māṇava,||<br />
					bhikkhu sacca-vādī hoti.|| ||</p>

					<p class="f4">So sacca-vādīmhīti1 labhati attha-vedaɱ labhati,||<br />
					dhamvedaɱ,||<br />
					labhati dhamm'ūpasaɱhitaɱ pāmujjaɱ2 yan taɱ kusal'ūpasaɱhitaɱ pāmujjaɱ,||<br />
					cittassāhaɱ etaɱ parikkhāraɱ vadāmi.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāya.|| ||</p>

					<p class="f4">Idha māṇava,||<br />
					bhikkhu tapassī hoti.|| ||</p>

					<p class="f4">So tapassīmhīti labhati attha-vedaɱ labhati,||<br />
					dhamvedaɱ,||<br />
					labhati dhamm'ūpasaɱhitaɱ pāmujjaɱ2 yan taɱ kusal'ūpasaɱhitaɱ pāmujjaɱ,||<br />
					cittassāhaɱ etaɱ parikkhāraɱ vadāmi.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāya.|| ||</p>

					<p class="f4">Idha māṇava,||<br />
					bhikkhu brahma-cārī hoti.|| ||</p>

					<p class="f4">So brahma-cārīmhīti labhati attha-vedaɱ labhati,||<br />
					dhamvedaɱ,||<br />
					labhati dhamm'ūpasaɱhitaɱ pāmujjaɱ2 yan taɱ kusal'ūpasaɱhitaɱ pāmujjaɱ,||<br />
					cittassāhaɱ etaɱ parikkhāraɱ vadāmi.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāya.|| ||</p>

					<p class="f4">Idha māṇava,||<br />
					bhikkhu sajjhāya-bahulo hoti.|| ||</p>

					<p class="f4">So sajjhāya-bahulomhīti labhati attha-vedaɱ labhati,||<br />
					dhamvedaɱ,||<br />
					labhati dhamm'ūpasaɱhitaɱ pāmujjaɱ yan taɱ kusal'ūpasaɱhitaɱ pāmujjaɱ,||<br />
					cittassāhaɱ etaɱ parikkhāraɱ vadāmi.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāya.|| ||</p>

					<p class="f4">Idha māṇava,||<br />
					bhikkhu cāgabahulo hoti.|| ||</p>

					<p class="f4">So cāgabahulomhīti labhati attha-vedaɱ labhati,||<br />
					dhamvedaɱ,||<br />
					labhati dhamm'ūpasaɱhitaɱ pāmujjaɱ2 yan taɱ kusal'ūpasaɱhitaɱ pāmujjaɱ,||<br />
					cittassāhaɱ etaɱ parikkhāraɱ vadāmi.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāya.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Cittassā'haɱ ete parikkhāre vadāmi yad idaɱ cittaɱ averaɱ avyāpajjhaɱ tassa bhāvanāyāti.|| ||</p>

					<p class="f4">Evaɱ vutte subho māṇavo Todeyya-putto Bhagavantaɱ etad avoca: sutaɱ me taɱ bho Gotama,||<br />
					Samaṇo Gotamo Brahmānaɱ sahavyatāya Maggaɱ jānātīti.3.|| ||</p>

					<p class="f4">Taɱ kiɱ maññasi māṇava,||<br />
					āsanne ito na'akāragāmo,||<br />
					na-y-ito dūre na'akāragāmoti?|| ||</p>

					<p class="f4">Evaɱ bho.|| ||</p>

					<p class="f4">Āsanne ito na'akāragāmo,||<br />
					na-y-ito dūre na'akāragāmoti.|| ||</p>

					<p class="f4">Taɱ kiɱ maññasi māṇava,||<br />
					idhassa4 puriso na'akāragāme jātavaddho5 tam enaɱ na'akāragāmato tāvad-eva avasaṭaɱ6 na'akāragāmassa Maggaɱ puccheyyuɱ.|| ||</p>

					<p class="f4">Siyā nu kho māṇava,||<br />
					tassa purisassa na'akāragāme jātavaddhassa na'akāragāmassa Maggaɱ puṭṭhassa dandhāyitattaɱ vā vitthāyitattaɱ vāti?|| ||</p>

					<p class="f4">No h'idaɱ bho Gotama,||<br />
					taɱ kissa hetu: asu hi bho Gotama,||<br />
					puriso na'akāragāme jātavaddho tassa sabbān'eva na'akāragāmassa maggāni suviditānī' ti.|| ||</p>

					<p class="f4">Siyā nu kho māṇava,||<br />
					tassa purisassa na'akāragāme jātavaddhassa na'akāragāmassa Maggaɱ puṭṭhassa dandhāyitattaɱ <a id="pg207"><span class="f2 g"><b>[207]</b></span></a> vā vitthāyitattaɱ vā,||<br />
					na tv'eva Tathāgatassa Brahma-lokaɱ vā Brahma-loka-gāminiɱ vā paṭipadaɱ puṭṭhassa dandhāyitattaɱ vā vitthāyitattaɱ vā.|| ||</p>

					<p class="f4">Brahmānaɱ c'āhaɱ māṇava,||<br />
					pajānāmi,||<br />
					Brahma-lokañ ca Brahma-loka-gāminiñca paṭipadaɱ.|| ||</p>

					<p class="f4">Yathā paṭipanno ca Brahmā Brahma-lokaɱ upapanno,||<br />
					tañ ca pajānamī' ti.|| ||</p>

					<p class="f4">'Sutaɱ me taɱ bho Gotama,||<br />
					Samaṇo Gotamo Brahmāṇaɱ sahavyatāya Maggaɱ desetī' ti.|| ||</p>

					<p class="f4">Sādhu me bhavaɱ Gotamo Brahmānaɱ sahavyatāya Maggaɱ desetu' ti.|| ||</p>

					<p class="f4">Tena hi māṇava,||<br />
					suṇāhi,||<br />
					sādhukaɱ manasi karohi,||<br />
					bhāsissāmīti.|| ||</p>

					<p class="f4">Evaɱ bhoti kho subho māṇavo Todeyya-putto Bhagavato paccassosi.|| ||</p>

					<p class="f4">Bhagavā etad avoca: 'katamo ca māṇava,||<br />
					Brahmānaɱ sahavyatāya Maggo: idha māṇava,||<br />
					bhikkhu mettā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya1 sabbā-vantaɱ lokaɱ mettā saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Evaɱ bhāvitāya kho māṇava,||<br />
					mettāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati.|| ||</p>

					<p class="f4">Na taɱ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṅkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaɱ bhavitāya mettāya ceto vimuttiyā,||<br />
					yaɱ pamāṇakataɱ kammaɱ na taɱ tatrāvasissati.|| ||</p>

					<p class="f4">Na taɱ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					Brahmāṇaɱ sahavyatāya Maggo.|| ||</p>

					<p class="f4">Puna ca paraɱ māṇava,||<br />
					bhikkhu karuṇā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya4 sabbā-vantaɱ lokaɱ karuṇā-saha-gatena cetasā vipulena mahaggatena <a id="pg208"><span class="f2 g"><b>[208]</b></span></a> appamāṇena averena avyāpajjhena pharitvā viharati.|| ||</p>

					<p class="f4">Evaɱ bhāvitāya kho māṇava,||<br />
					karuṇāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṅkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaɱ bhāvitāya karuṇāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					brāhmānaɱ sahavyatāya Maggoti.|| ||</p>

					<p class="f4">Puna ca paraɱ māṇava bhikkhu muditā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya4 sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Evaɱ bhāvitāya kho māṇava,||<br />
					muditāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṅkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaɱ bhāvitāya muditāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					brāhmāṇaɱ sahavyatāya Maggoti.|| ||</p>

					<p class="f4">Puna ca paraɱ māṇava,||<br />
					bhikkhu upekkhā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ tathā tatiyaɱ tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya4 sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Evaɱ bhāvitāya kho māṇava,||<br />
					upekkhāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṅkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaɱ bhāvitāya upekkhāya ceto-vimuttiyā yaɱ pamāṇakataɱ kammaɱ,||<br />
					na taɱ tatrāvasissati,||<br />
					na taɱ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					brāhmānaɱ sahavyatāya Maggoti.|| ||</p>

					<p class="f4">Evaɱ vutte subho māṇavo Todeyya-putto Bhagavantaɱ etad avoca: abhikkantaɱ bho Gotama abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya' andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī'ti,||<br />
					evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-saṅghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gataɱ.|| ||</p>

					<p class="f4">Handa cadāni mayaɱ bho Gotama,||<br />
					gacchāma,||<br />
					bahu-kiccā mayaɱ bahu-karaṇiyyāti.|| ||</p>

					<p class="f4">Yassa dāni tvaɱ māṇava,||<br />
					kālaɱ maññasīti.|| ||</p>

					<p class="f4">Atha kho subho māṇavo Todeyya-putto Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">Tena kho pana samayena Jānussoṇi brāhmaṇo sabbasetena valabhīrathena2 Sāvatthīyā niyyāti divādivassa.|| ||</p>

					<p class="f4">Addasā kho Jānussoṇi brāhmaṇo subhaɱ māṇavaɱ Todeyya-puttaɱ dūrato va āga-c-chantaɱ.|| ||</p>

					<p class="f4">Disvāna subhaɱ māṇavaɱ Todeyya-puttaɱ etad avoca: 'handa kuto nu bhavaɱ Bhāradvājo āgacchati divādivassāti?|| ||</p>

					<p class="f4">Ito hi kho bho,||<br />
					ahaɱ āgacchāmi samaṇassa Gotamassa sannikāti.|| ||</p>

					<p class="f4">Taɱ kiɱ maññasi bhavaɱ Bhāradvājo samaṇassa Gotamassa paññāveyyattiyaɱ paṇḍito maññeti?|| ||</p>

					<p class="f4"><a id="pg209"><span class="f2 g"><b>[209]</b></span></a> Ko c'āhaɱ bho,||<br />
					ko ca samaṇassa Gotamassa paññāveyyattiyaɱ jānissāmi.|| ||</p>

					<p class="f4">Sopi nūnassa tādisova,||<br />
					yo samaṇassa Gotamassa paññāveyyattiyaɱ jāneyyāti.|| ||</p>

					<p class="f4">Uḷārāya khalu bhavaɱ Bhāradvājo samaṇaɱ Gotamaɱ pasaɱsāya pasaɱsatī ti.|| ||</p>

					<p class="f4">Ko c'āhaɱ bho,||<br />
					ko ca samaṇaɱ Gotamaɱ pasaɱsissāmi.|| ||</p>

					<p class="f4">Pasatthapasattho ca so bhavaɱ Gotamo,||<br />
					seṭṭho deva-manussānaɱ,||<br />
					ye cime bho brāhmaṇa,||<br />
					pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Cittassa te Samaṇo Gotamo parikkhāre vadeti.|| ||</p>

					<p class="f4">Yad idaɱ cittaɱ averaɱ avyāpajjhaɱ tassa bhāvanāyāti.|| ||</p>

					<p class="f4">Evaɱ vutte Jāṇussoṇī brāhmaṇo sabba-setā va'abhīrathā.|| ||</p>

					<p class="f4">Orohitvā ekaɱsaɱ uttarā-saṅgaɱ karitvā yena Bhagavā ten'añjaliɱ paṇāmetvā udānaɱ udānesi.|| ||</p>

					<p class="f4">Lābhā rañño Pasenadissa Kosalassa su-laddhalābhā rañño Pasenadissa Kosalassa,||<br />
					yassa vijite Tathāgato viharati arahaɱ Sammā Sambuddho' ti.|| ||</p>

					<p class="ctr">Subha Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>