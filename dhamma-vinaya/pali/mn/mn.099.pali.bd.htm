<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 99. Subha asks the Buddha about what he thinks of a number of Brahman doctrines." />
<title>MN 99: Subha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p99">Sutta 99</a></h4>

					<h1>Subha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.099.chlm.sbb.htm#p1">chlm</a>][<a href="../../../dhamma-vinaya/pts/mn/mn.099.horn.pts.htm#p1">pts</a>][<a href="../../../dhamma-vinaya/mnl/mn/mn.099.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā sāvattiyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena subho māṇavo Todeyya-putto Sāvatthīyaṃ paṭivasati aññatarassa gahapatissa nivesane kenacid-eva karaṇīyena.|| ||</p>

					<p class="f4">Atha kho subho māṇavo Todeyya-putto yassa gahapatissa nivesane paṭivasati,||<br />
					taṃ gahapatiṃ etad avoca: sutaṃ me taṃ gahapati,||<br />
					avīvittā Sāvatthī Arahantehī' ti.|| ||</p>

					<p class="f4">Kannu khvajja samaṇaṃ vā brāhmaṇaṃ vā payirupāseyyāmā' ti?|| ||</p>

					<p class="f4"><a id="pg197"><span class="f2 g"><b>[197]</b></span></a>Ayaṃ bhante,||<br />
					Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Taṃ bhante,||<br />
					Bhagavantaṃ payirupāsassū' ti.|| ||</p>

					<p class="f4">Atha kho subho māṇavo Todeyya-putto tassa gahapatissa paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho subho māṇavo tedeyyaputto Bhagavantaṃ etad avoca:|| ||</p>

					<p class="f4">Brāhmaṇā bho Gotama,||<br />
					evam āhaṃsu: gahaṭṭho ārādhako hoti ñāyaṃ dhammaṃ kusalaṃ,||<br />
					na pabba-jito ārādhako hoti ñāyaṃ dhammaṃ kusalan' ti.|| ||</p>

					<p class="f4">Idha bhavaṃ Gotamo kimāhāti?|| ||</p>

					<p class="f4">Vibhajjavādo kho ahamettha māṇava,||<br />
					nāhamettha ekaṃsavādo,||<br />
					gihi'ssa vāhaṃ māṇava,||<br />
					pabba-jitassa vā micchā-paṭipattiṃ na vaṇṇemi.|| ||</p>

					<p class="f4">Gihī vā hī māṇava,||<br />
					pabba-jito vā micchā-paṭipanno micchā-paṭipannādhīkaraṇahetu na ārādhako hoti ñāyaṃ dhammaṃ kusalaṃ.|| ||</p>

					<p class="f4">Gihi'ssa vāhaṃ māṇava,||<br />
					pabba-jitassa vā sammā-paṭipattiṃ vaṇṇemi.|| ||</p>

					<p class="f4">Gihī vā hī māṇava,||<br />
					pabba-jito vā sammā-paṭipanno sammā-paṭipannādhikaraṇahetu ārādhako hoti ñāyaṃ dhammaṃ kusalan' ti.|| ||</p>

					<p class="f4">Brāhmaṇā bho Gotama,||<br />
					evam āhaṃsu:'mahaṭṭhamidaṃ mahākiccaṃ mahādhikaraṇaṃ mahāsamārambhaṃ gharāvāsakamma-ṭ-ṭhānaṃ maha-p-phalaṃ hoti appaṭṭhamidaṃ appakiccaṃ appādhikaraṇaṃ appasamārambhaṃ pabbajjākamma-ṭ-ṭhānaṃ appaphalaṃ hotī' ti.|| ||</p>

					<p class="f4">Idha bhavaṃ Gotamo kimāhāti?|| ||</p>

					<p class="f4">Etthāpi kho ahaṃ māṇava,||<br />
					vibhajjavādo,||<br />
					nāhamettha ekaṃsavādo.|| ||</p>

					<p class="f4">Atthi māṇava,||<br />
					kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti.|| ||</p>

					<p class="f4">Atthi māṇava,||<br />
					kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ maha-p-phalaṃ hoti.|| ||</p>

					<p class="f4">Atthi māṇava,||<br />
					kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti.|| ||</p>

					<p class="f4">Atthi māṇava,||<br />
					kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ maha-p-phalaṃ hoti.|| ||</p>

					<p class="f4">Katamañ ca <a id="pg198"><span class="f2 g"><b>[198]</b></span></a> māṇava,||<br />
					kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti: kasī kho māṇava,||<br />
					kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti.|| ||</p>

					<p class="f4">Katamañ ca māṇava,||<br />
					kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ mahappaphalaṃ hoti: kasiyeva kho māṇava,||<br />
					kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti.|| ||</p>

					<p class="f4">Katamañ ca māṇava,||<br />
					kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti: vaṇijjā kho māṇava,||<br />
					kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti.|| ||</p>

					<p class="f4">Katamañ ca māṇava,||<br />
					kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahappaphalaṃ hoti: vaṇijjāyeva kho māṇava,||<br />
					kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ mahappaphalaṃ hoti.|| ||</p>

					<p class="f4">Seyyathā pi māṇava,||<br />
					kasi kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti: evam eva kho māṇava,||<br />
					gharāvāsakamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ vipajjamānaṃ appaphalaṃ hoti.|| ||</p>

					<p class="f4">Seyyathā pi māṇava,||<br />
					kasiyeva kamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ maha-p-phalaṃ hoti: evam eva kho māṇava,||<br />
					gharāvāsakamma-ṭ-ṭhānaṃ mahaṭṭhaṃ mahākiccaṃ mahādhikaraṇaṃ mahāsamārambhaṃ sampajjamānaṃ maha-p-phalaṃ hoti.|| ||</p>

					<p class="f4">Seyyathā pi māṇava,||<br />
					vaṇijjā kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti.|| ||</p>

					<p class="f4">Evam eva kho māṇava,||<br />
					pabbajjākamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ vipajjamānaṃ appaphalaṃ hoti.|| ||</p>

					<p class="f4">Seyyathā pi māṇava,||<br />
					vaṇijjāyeva kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ maha-p-phalaṃ hoti.|| ||</p>

					<p class="f4">Evam eva <a id="pg199"><span class="f2 g"><b>[199]</b></span></a> kho māṇava,||<br />
					pabbajjā kamma-ṭ-ṭhānaṃ appaṭṭhaṃ appakiccaṃ appādhikaraṇaṃ appasamārambhaṃ sampajjamānaṃ maha-p-phalaṃ hoti.|| ||</p>

					<p class="f4">Brāhmaṇā bho Gotama,||<br />
					pañca dhamme paññāpenti puññassa kiriyāya kusalassa ārādhanāyāti.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Sace te agaru,||<br />
					sādhu te pañca dhamme imasmiṃ parisatiṃ bhāsassūti.|| ||</p>

					<p class="f4">Na kho me bho Gotama,||<br />
					garu yatthassu bhavanto vā nisinnā bhavantarūpā vā' ti.</p>
					<p class="f4">Tena hi māṇava,||<br />
					bhāsassūti.|| ||</p>

					<p class="f4">Saccaṃ kho bho Gotama,||<br />
					brāhmaṇā paṭhamaṃ dhammaṃ paññāpenti puññassa kiriyāya kusalassa ārādhanāya.|| ||</p>

					<p class="f4">Tapaṃ kho bho Gotama,||<br />
					brāhmaṇā dutiyaṃ dhammaṃ paññāpenti puññassa kiriyāya kusalassa ārādhanāya.|| ||</p>

					<p class="f4">Brahma-cariyaṃ kho bho Gotama,||<br />
					brāhmaṇā tatiyaṃ dhammaṃ paññāpenti puññassa kiriyāya kusalassa ārādhanāya.|| ||</p>

					<p class="f4">Ajjhesanaṃ kho bho Gotama,||<br />
					brāhmaṇā catutthaṃ dhammaṃ paññāpenti puññassa kiriyāya kusalassa ārādhanāya.|| ||</p>

					<p class="f4">Cāgaṃ kho bho Gotama,||<br />
					brāhmaṇā pañcamaṃ dhammaṃ paññāpenti puññassa kiriyāya kusalassa ārādhanāya.|| ||</p>

					<p class="f4">Brāhmaṇā bho Gotama,||<br />
					ime pañca dhamme paññāpenti puññassa kiriyāya kusalassa ārādhanāyāti.|| ||</p>

					<p class="f4">Idha bhavaṃ Gotamo kimāhāti?|| ||</p>

					<p class="f4">Kiṃ pana māṇava,||<br />
					atthi koci brāhmaṇānaṃ ekabrāhmaṇopi yo evam āha: 'ahaṃ imesaṃ pañcannaṃ dhammānaṃ sayaṃ abhiññā sacchi-katvā vipākaṃ pavedemī' ti?|| ||</p>

					<p class="f4">No h'idaṃ bho Gotama.|| ||</p>

					<p class="f4">Kiṃ pana māṇava,||<br />
					atthi koci brāhmaṇānaṃ ekācariyopi ekācariya pācariyopi yāvasattamā ācariyamahayugā,||<br />
					yo evam āha: ahaṃ imesaṃ pañcannaṃ dhammānaṃ sayaṃ abhiññā sacchi-katvā vipākaṃ pavedemī' ti.|| ||</p>

					<p class="f4">No h'idaṃ bho Gotama.|| ||</p>

					<p class="f4"><a id="pg200"><span class="f2 g"><b>[200]</b></span></a>Kiṃ pana māṇava,||<br />
					yepi te brāhmaṇānaṃ pubbakā isayo mantānaṃ kattāro mantānaṃ pavattāro,||<br />
					yesamidaṃ etarahi brāhmaṇā porāṇaṃ manta-padaṃ gītaṃ pavuttaṃ samihitaṃ tadanugāyanti.|| ||</p>

					<p class="f4">Tadanubhāsanti,||<br />
					bhāsitamanubhāsanti,||<br />
					vācitamanuvācenti,||<br />
					seyyath'īdaṃ: aṭṭako vāmako vāmadevo vessāmitto yamataggi aṇgīraso Bhāradvājo vāseṭṭho Kassapo bhagu.|| ||</p>

					<p class="f4">Te pi evam āhaṃsu: mayaṃ imesaṃ pañcannaṃ dhammānaṃ sayaṃ abhiññā sacchi-katvā vipākaṃ pavedemā' ti?|| ||</p>

					<p class="f4">No h'idaṃ bho Gotama.|| ||</p>

					<p class="f4">Iti kira māṇava,||<br />
					n'atthi koci brāhmaṇānaṃ ekabrāhmaṇopi yo evam āha: ahaṃ imesaṃ pañcannaṃ dhammānaṃ sayaṃ abhiññā sacchi-katvā vipākaṃ pavedemī' ti.|| ||</p>

					<p class="f4">N'atthi koci brāhmaṇānaṃ ekācariyopi ekācariya-pācariyopi yāvasattamā ācariyamahayugā,||<br />
					yo evam āha: 'ahaṃ imesaṃ pañcannaṃ dhammānaṃ sayaṃ abhiññā sacchi-katvā vipākaṃ pavedemī' ti.|| ||</p>

					<p class="f4">Ye pi te brāhmaṇānaṃ pubbakā isayo mantānaṃ kattāro mantānaṃ pavattāro,||<br />
					yesamidaṃ etarahi brāhmaṇā porāṇaṃ manta-padaṃ gītaṃ pavuttaṃ samihitaṃ tadanugāyanti.|| ||</p>

					<p class="f4">Tadanubhāsanti,||<br />
					bhāsitamanubhāsanti,||<br />
					vācitamanuvācenti,||<br />
					seyyath'īdaṃ: aṭṭako vāmako vāmadevo vessāmitto yamataggi aṇgīraso Bhāradvājo vāseṭṭho Kassapo bhagu.|| ||</p>

					<p class="f4">Te pi evam āhaṃsu: mayaṃ imesaṃ pañcannaṃ dhammānaṃ sayaṃ abhiññā sacchi-katvā vipākaṃ pavedemā' ti?|| ||</p>

					<p class="f4">No h'etaṃ bho Gotama.|| ||</p>

					<p class="f4">Seyyathā pi māṇava,||<br />
					andhaveṇiparamparā saṃsattā:?1 Purimopi na passati,||<br />
					majjhamopi na passati,||<br />
					pacchimopi na passati.|| ||</p>

					<p class="f4">Evam eva kho māṇava,||<br />
					andhaveṇūpamaṃ maññe brāhmaṇānaṃ bhāsitaṃ sampajjati.|| ||</p>

					<p class="f4">Purimopi na passati,||<br />
					majjhamopi na passati,||<br />
					pacchimopi na passatī ti.|| ||</p>

					<p class="f4">Evaṃ vutte subho māṇavo Todeyya-putto Bhagavatā andhaveṇūpamena vuccamāno kupito anatta-mano Bhagavantaṃ yeva khuṃsento Bhagavantaṃ yeva vambhento Bhagavantaṃ yeva vadamāno 'Samaṇo Gotamo pāpito bhavissatī' ti.|| ||</p>

					<p class="f4">Bhagavantaṃ etad avoca: brāhmaṇo bho Gotama,||<br />
					pokkhara-sāti opamañño suBhagavaniko evam āha: evam eva panimeke2 samaṇa-brāhmaṇā uttariṃ manussa-dhammā alam-ariya-ñāṇa-dassana-visesaṃ paṭijānanti.|| ||</p>

					<p class="f4">Tesamidaṃ bhāsitaṃ <a id="pg201"><span class="f2 g"><b>[201]</b></span></a> hassakaṃ yeva sampajjati,||<br />
					nāmakaṃ yeva sampajjati,||<br />
					rittakaṃ yeva sampajjati,||<br />
					tucchakaṃ yeva sampajjati.|| ||</p>

					<p class="f4">Kathaṃ hī nāma manussabhūto uttariṃ manussa-dhammā alam-ariya-ñāṇa-dassana-visesaṃ ñassati vā dakkhiti3 vā sacchi vā karissati.|| ||</p>

					<p class="f4">Netaṃ ṭhānaṃ vijjatī' ti.|| ||</p>

					<p class="f4">Kiṃ pana māṇava,||<br />
					brāhmaṇo pokkhara-sāti opamañño suBhagavaniko sabbesaṃ yeva samaṇa-brāhmaṇānaṃ cetasā ceto paricca pajānā' ti.ti?|| ||</p>

					<p class="f4">Sakāyapi hi bho Gotama,||<br />
					puṇṇakāya dāsiyā brāhmaṇo pokkhara-sāti opamañño suBhagavaniko na cetasā ceto paricca pajānāti,||<br />
					kuto pana sabbesaṃ yeva samaṇa-brāhmaṇānaṃ cetasā ceto paricca pajānissatī' ti.|| ||</p>

					<p class="f4">Seyyathā pi māṇava,||<br />
					jaccandho puriso na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohītakāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaṃ1,||<br />
					na passeyya tāraka-rūpāni,||<br />
					na passeyya candimasūriye.|| ||</p>

					<p class="f4">So evaṃ vadeyya: n'atthi kaṇha-sukkāni rūpāni,||<br />
					n'atthi kaṇha-sukkānaṃ rūpānaṃ dassāvi,||<br />
					n'atthi nīlakāni rūpāni,||<br />
					n'atthi nīlakānaṃ rūpānaṃ dassāvī,||<br />
					n'atthi pītakāni rūpāni,||<br />
					n'atthi pītakānaṃ rūpānaṃ dassāvi,||<br />
					n'atthi lohita-kāni rūpāni,||<br />
					n'atthi lohītakānaṃ rūpānaṃ dassāvi.|| ||</p>

					<p class="f4">N'atthi mañjeṭṭhikāni rūpāni,||<br />
					n'atthi mañjeṭṭhikānaṃ rūpānaṃ dassāvi,||<br />
					n'atthi sama-visamaṃ,||<br />
					n'atthi sama-visamassa dassāvi,||<br />
					n'atthi tāraka-rūpāni,||<br />
					n'atthi tāraka-rūpānaṃ dassāvī,||<br />
					n'atthi candimasūriyā ,n'atthi candimasūriyānaṃ dassāvi,||<br />
					ahame taṃ na jānāmi,||<br />
					ahame taṃ na passāmi,||<br />
					tasmā n'atthī' ti.|| ||</p>

					<p class="f4">Sammā nu kho so māṇava,||<br />
					vadamāno vadeyyāti?|| ||</p>

					<p class="f4">No h'idaṃ bho gātama,||<br />
					atthi kaṇha-sukkāni rūpāni,||<br />
					atthi kaṇha-sukkānaṃ rūpānaṃ dassāvi,||<br />
					atthi nīlakāni rūpāni,||<br />
					atthi nīlakānaṃ rūpānaṃ dassāvi,||<br />
					atthi pītakāni rūpāni,||<br />
					atthi pītakānaṃ rūpānaṃ dassāvi,||<br />
					atthi lohita-kāni rūpāni,||<br />
					atthi lohitakānaṃ rūpānaṃ dassāvi.|| ||</p>

					<p class="f4">Atthi mañjeṭṭhikāni rūpāni,||<br />
					atthi mañjeṭṭhikānaṃ rūpānaṃ dassāvi,||<br />
					atthi sama-visamaṃ,||<br />
					atthi sama-visamassa dassāvi,||<br />
					atthi tāraka-rūpāni,||<br />
					atthi tāraka-rūpānaṃ dassāvi,||<br />
					atthi candima-suriyā2,||<br />
					atthi candima-suriyānaṃ dassāvi,||<br />
					ahame taṃ <a id="pg202"><span class="f2 g"><b>[202]</b></span></a> na jānāmi,||<br />
					ahame taṃ na passāmi tasmā n'atthī'ti na hi so bho Gotama,||<br />
					sammā vadamāno vadeyyāti.|| ||</p>

					<p class="f4">Evam eva kho māṇava,||<br />
					brāhmaṇo pokkhara-sāti opamañño suBhagavaniko andho acakkhuko.|| ||</p>

					<p class="f4">So vata uttariṃ manussa-dhammā alam-ariya-ñāṇa-dassana-visesaṃ ñassati vā dakkhiti vā sacchi vā karissatī'ti n'etaṃ ṭhānaṃ vijjati.|| ||</p>

					<p class="f4">Taṃ kiṃ maññasi māṇava,||<br />
					ye te Kosalakā brāhmaṇa-mahāsā'ā seyyath'īdaṃ: 'caṇkī brāhmaṇo tārukkho brāhmaṇo pokkhara-sāti brāhmaṇo Jānussoṇi brāhmaṇo pitā vā te todeyyo.|| ||</p>

					<p class="f4">Katamā n'esaṃ seyyā'yaṃ vā te sammuccā5 vācaṃ bhāseyyuṃ.|| ||</p>

					<p class="f4">Yaṃ vā asammuccāti|| ||</p>

					<p class="f4">Katamā tesaṃ seyyo,||<br />
					yaṃ vā te mantā vācaṃ bhāseyyuṃ.|| ||</p>

					<p class="f4">Yaṃ vā amantāti?|| ||</p>

					<p class="f4">Mantā bho Gotama|| ||</p>

					<p class="f4">Katamā tesaṃ seyyo,||<br />
					yaṃ vā te paṭisaṇkhāya vācaṃ bhāseyyuṃ yaṃ vā apaṭisaṇkhāya vācaṃ bhāseyyuṃ yaṃ vā apaṭisaṇkhāyāti?|| ||</p>

					<p class="f4">Paṭisaṇkhāya bho Gotama.|| ||</p>

					<p class="f4">Katamā tesaṃ seyyo,||<br />
					yaṃ vā te attha-saṃhitaṃ vācaṃ bhāseyyuṃ.|| ||</p>

					<p class="f4">Yaṃ vā anattha-saṃhitan ti?|| ||</p>

					<p class="f4">Attha-saṃhitaṃ bho Gotama.|| ||</p>

					<p class="f4">Taṃ kiṃ maññasi māṇava,||<br />
					yadi evaṃ sante brāhmaṇena pokkhara-sātinā opamaññena suBhagavanikena sammuccā vācā bhāsitā,||<br />
					asammuccā vā' ti?|| ||</p>

					<p class="f4">Asammuccā bho Gotama|| ||</p>

					<p class="f4">Mantā vācā bhāsitā,||<br />
					amantā vā' ti?|| ||</p>

					<p class="f4">Amantā bho Gotama|| ||</p>

					<p class="f4">Paṭisaṇkhāya vācā bhāsitā,||<br />
					apaṭisaṇkhāya vā' ti?|| ||</p>

					<p class="f4">Apaṭisaṇkhāya bho Gotama,|| ||</p>

					<p class="f4">Attha-saṃhitā vācā bhāsitā,||<br />
					anattha-saṃhitā vā' ti?|| ||</p>

					<p class="f4">Anattha-saṃhitā bho Gotama.|| ||</p>

					<p class="f4"><a id="pg203"><span class="f2 g"><b>[203]</b></span></a>Pañca kho ime māṇava,||<br />
					nīvaraṇā.|| ||</p>

					<p class="f4">Katame pañca?|| ||</p>

					<p class="f4">Kāma-c-chanda-nīvaraṇaṃ vyāpāda-nīvaraṇaṃ thīna-middha-nīvaraṇaṃ uddhacca-kukkucca-nīvaraṇaṃ vicikicchā-nīvaraṇaṃ.|| ||</p>

					<p class="f4">Ime kho māṇava,||<br />
					pañca-nīvaraṇā.|| ||</p>

					<p class="f4">Imehi kho māṇava,||<br />
					pañcahi nīvaraṇehi brāhmaṇo pokkhara-sāti opamañño suBhagavaniko āvuto1 nivuto ovuto pariyonaddho.|| ||</p>

					<p class="f4">So vata uttariṃ manussa-dhammā alam-ariya-ñāṇa-dassana-visesaṃ ñassati vā dakkhiti vā sacchi vā karissatī ti.|| ||</p>

					<p class="f4">Netaṃ ṭhānaṃ vijjati.|| ||</p>

					<p class="f4">Pañca kho ime māṇava kāma-guṇā,||<br />
					Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Jivhā viññeyyā rasā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Kāya-viññeyyā phoṭṭhabbā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ime kho māṇava,||<br />
					pañca kāma-guṇā.|| ||</p>

					<p class="f4">Imehi kho māṇava,||<br />
					pañcahi kāma-guṇehi brāhmaṇo pokkhara-sāti opamañño suBhagavaniko gathito1 mucchito ajjhopanno anādīnava-dassāvī anissaraṇa-pañño paribhuñjati.|| ||</p>

					<p class="f4">So vata uttariṃ manussa-dhammā alam-ariya-ñāṇa-dassana-visesaṃ ñassati vā dakkhiti vā sacchi vā karissatīti n'etaṃ ṭhānaṃ vijjati.|| ||</p>

					<p class="f4">Taṃ kiṃ maññsi māṇava,||<br />
					yaṃ vā tiṇakaṭṭhūpādānaṃ paṭicca aggiṃ jāleyya,||<br />
					yaṃ vā nissaṭṭhatiṇakaṭṭhūpādānaṃ aggiṃ jāleyya,||<br />
					katamo nu khvāssa aggi accimā ca vaṇṇimā ca pabhassaro cāti?|| ||</p>

					<p class="f4">Sace taṃ bho Gotama,||<br />
					ṭhānaṃ nissaṭṭhatiṇakaṭṭhūpādānaṃ aggiṃ jāletuṃ,||<br />
					svāssa aggi accimā ca vaṇṇimā ca pabhassaro cā ti.|| ||</p>

					<p class="f4">Aṭṭhānaṃ kho etaṃ māṇava,||<br />
					anavakāso,||<br />
					yaṃ nissaṭṭhatiṇakaṭṭhūpādānaṃ aggiṃ jāleyya aññatra iddhimatā.|| ||</p>

					<p class="f4">Seyyathā pi māṇava,||<br />
					tiṇakaṭṭhūpādānaṃ paṭicca aggi jalati,||<br />
					tath'ūpamāhaṃ māṇava,||<br />
					imaṃ pītiṃ vadāmi.|| ||</p>

					<p class="f4">yā'yaṃ pīti pañca kāma-guṇe paṭicca: seyyathā pi māṇava,||<br />
					nissaṭṭhatiṇakaṭṭhūpādānaṃ paṭicca aggi jalati.|| ||</p>

					<p class="f4">Tath'ūpamāhaṃ māṇava,||<br />
					imaṃ pītiṃ vadāmi,||<br />
					yā'yaṃ pīti <a id="pg204"><span class="f2 g"><b>[204]</b></span></a> aññatr'eva kāmehi aññatra akusalehi dhammehi.|| ||</p>

					<p class="f4">Katamā ca māṇava,||<br />
					pīti aññatr'eva kāmehi aññatra akusalehi dhammehi: idha māṇava,||<br />
					bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Ayam pi kho māṇava,||<br />
					pīti aññatr'eva kāmehi aññatra akusalehi dhammehi.|| ||</p>

					<p class="f4">Puna ca paraṃ māṇava,||<br />
					bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Ayam pi kho māṇava,||<br />
					pīti aññatr'eva kāmehi aññatra akusalehi dhammehi.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Kamettha brāhmaṇā dhammaṃ maha-p-phalataraṃ paññāpenti puññassa kiriyāya kusalassa ārādhanāyāti|| ||</p>

					<p class="f4">Ye'me bho Gotama,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya,||<br />
					cāgamettha brāhmaṇā dhammaṃ maha-p-phalataraṃ paññāpenti puññassa kiriyāya kusalassa ārādhanāyāti.|| ||</p>

					<p class="f4">Taṃ kiṃ maññasi māṇava,||<br />
					idhaññatarassa brāhmaṇassa mahāyañño pacracupaṭṭhito assa.|| ||</p>

					<p class="f4">Atha dve brāhmaṇā āgaccheyyuṃ: 'itthannāmassa brāhmaṇassa mahāyaññaṃ anubhavissāmā' ti.|| ||</p>

					<p class="f4">Tatr'ekassa brāhmaṇassa evam assa: 'aho vata ahameva labheyyaṃ bhattagge aggāsanaṃ aggodakaṃ aggapiṇḍaṃ,||<br />
					nāñño brāhmaṇo labheyya1 bhattagge aggāsanaṃ aggodakaṃ aggapiṇḍanti.|| ||</p>

					<p class="f4">Ṭhānaṃ kho pan'etaṃ māṇava,||<br />
					vijjati: 'yaṃ añño brāhmaṇo labheyya bhattagge aggāsanaṃ aggodakaṃ aggapiṇḍaṃ,||<br />
					na so brāhmaṇo labheyya bhattagge aggāsanaṃ aggodakaṃ aggapiṇḍaṃ.|| ||</p>

					<p class="f4">Añño brāhmaṇo labhati bhattagge aggāsanaṃ aggodakaṃ aggapiṇḍaṃ,||<br />
					n-ā-haṃ labhāmi bhattagge aggāsanaṃ aggodakaṃ aggapiṇḍa'nti,||<br />
					iti <a id="pg205"><span class="f2 g"><b>[205]</b></span></a> so kupito hoti anatta-mano.|| ||</p>

					<p class="f4">Imassa pana māṇava,||<br />
					brāhmaṇā kiṃ vipākaṃ paññā-pentī' ti?|| ||</p>

					<p class="f4">Na khottha2 bho Gotama,||<br />
					brāhmaṇā evaṃ dānaṃ denti: iminā paro kupito hotu anatta-mano'ti atha khvettha brāhmaṇā anukampājātikaṃ yeva dānaṃ den' ti.ti.|| ||</p>

					<p class="f4">Evaṃ sante kho māṇava,||<br />
					brāhmaṇānaṃ idaṃ chaṭṭhaṃ puñña-kiriyāvatthu hoti yad idaṃ anukampājātikanti.|| ||</p>

					<p class="f4">Evaṃ sante bho Gotama,||<br />
					brāhmaṇānaṃ idaṃ chaṭṭhaṃ puñña-kiriyāvatthu hoti yad idaṃ anukampājātikanti.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Ime tvaṃ pañca dhamme kattha bahulaṃ samanupassasi3 gahaṭṭhesu vā pabba-jitesuvā' ti?|| ||</p>

					<p class="f4">Ye'me bho Gotama,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya,||<br />
					imāhaṃ pañca dhamme pabba-jitesu bahulaṃ samanupassāmi appaṃ gahaṭṭhesu.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataṃ samitaṃ sacca-vādī hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataṃ samitaṃ sacca-vādī hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataṃ samitaṃ tapassī hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataṃ samitaṃ tapassī hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataṃ samitaṃ brahma-cārī hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataṃ samitaṃ brahma-cārī hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho na satataṃ samitaṃ sajjhāya bahulo hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataṃ samitaṃ sajjhāya bahulo hoti.|| ||</p>

					<p class="f4">Gahaṭṭho hi bho Gotama,||<br />
					mahaṭṭho mahākicco mahādhikaraṇo mahāsamārambho,||<br />
					na satataṃ samitaṃ cāgabahulo hoti.|| ||</p>

					<p class="f4">Pabbajito kho pana bho Gotama,||<br />
					appaṭṭho appakicco appādhikaraṇo appasamārambho,||<br />
					satataṃ samitaṃ cāgabahulo hoti.|| ||</p>

					<p class="f4">Hoti.|| ||</p>

					<p class="f4">Ye'me bho Gotama,||<br />
					brāhmaṇā4 pañca dhamme paññāpenti puññassa kiriyāya kusalassa ārādhanāya ,||<br />
					imāhaṃ pañca dhamme pabba-jitesu bahulaṃ samanupassāmi appaṃ gahaṭṭhesūti.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Cittassāhaṃ <a id="pg206"><span class="f2 g"><b>[206]</b></span></a> ete parikkhāre vadāmi.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāya.|| ||</p>

					<p class="f4">Idha māṇava,||<br />
					bhikkhu sacca-vādī hoti.|| ||</p>

					<p class="f4">So sacca-vādīmhīti1 labhati attha-vedaṃ labhati,||<br />
					dhamvedaṃ,||<br />
					labhati dhamm'ūpasaṃhitaṃ pāmujjaṃ2 yan taṃ kusal'ūpasaṃhitaṃ pāmujjaṃ,||<br />
					cittassāhaṃ etaṃ parikkhāraṃ vadāmi.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāya.|| ||</p>

					<p class="f4">Idha māṇava,||<br />
					bhikkhu tapassī hoti.|| ||</p>

					<p class="f4">So tapassīmhīti labhati attha-vedaṃ labhati,||<br />
					dhamvedaṃ,||<br />
					labhati dhamm'ūpasaṃhitaṃ pāmujjaṃ2 yan taṃ kusal'ūpasaṃhitaṃ pāmujjaṃ,||<br />
					cittassāhaṃ etaṃ parikkhāraṃ vadāmi.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāya.|| ||</p>

					<p class="f4">Idha māṇava,||<br />
					bhikkhu brahma-cārī hoti.|| ||</p>

					<p class="f4">So brahma-cārīmhīti labhati attha-vedaṃ labhati,||<br />
					dhamvedaṃ,||<br />
					labhati dhamm'ūpasaṃhitaṃ pāmujjaṃ2 yan taṃ kusal'ūpasaṃhitaṃ pāmujjaṃ,||<br />
					cittassāhaṃ etaṃ parikkhāraṃ vadāmi.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāya.|| ||</p>

					<p class="f4">Idha māṇava,||<br />
					bhikkhu sajjhāya-bahulo hoti.|| ||</p>

					<p class="f4">So sajjhāya-bahulomhīti labhati attha-vedaṃ labhati,||<br />
					dhamvedaṃ,||<br />
					labhati dhamm'ūpasaṃhitaṃ pāmujjaṃ yan taṃ kusal'ūpasaṃhitaṃ pāmujjaṃ,||<br />
					cittassāhaṃ etaṃ parikkhāraṃ vadāmi.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāya.|| ||</p>

					<p class="f4">Idha māṇava,||<br />
					bhikkhu cāgabahulo hoti.|| ||</p>

					<p class="f4">So cāgabahulomhīti labhati attha-vedaṃ labhati,||<br />
					dhamvedaṃ,||<br />
					labhati dhamm'ūpasaṃhitaṃ pāmujjaṃ2 yan taṃ kusal'ūpasaṃhitaṃ pāmujjaṃ,||<br />
					cittassāhaṃ etaṃ parikkhāraṃ vadāmi.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāya.|| ||</p>

					<p class="f4">Ye te māṇava,||<br />
					brāhmaṇā pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Cittassā'haṃ ete parikkhāre vadāmi yad idaṃ cittaṃ averaṃ avyāpajjhaṃ tassa bhāvanāyāti.|| ||</p>

					<p class="f4">Evaṃ vutte subho māṇavo Todeyya-putto Bhagavantaṃ etad avoca: sutaṃ me taṃ bho Gotama,||<br />
					Samaṇo Gotamo Brahmānaṃ sahavyatāya Maggaṃ jānātīti.3.|| ||</p>

					<p class="f4">Taṃ kiṃ maññasi māṇava,||<br />
					āsanne ito na'akāragāmo,||<br />
					na-y-ito dūre na'akāragāmoti?|| ||</p>

					<p class="f4">Evaṃ bho.|| ||</p>

					<p class="f4">Āsanne ito na'akāragāmo,||<br />
					na-y-ito dūre na'akāragāmoti.|| ||</p>

					<p class="f4">Taṃ kiṃ maññasi māṇava,||<br />
					idhassa4 puriso na'akāragāme jātavaddho5 tam enaṃ na'akāragāmato tāvad-eva avasaṭaṃ6 na'akāragāmassa Maggaṃ puccheyyuṃ.|| ||</p>

					<p class="f4">Siyā nu kho māṇava,||<br />
					tassa purisassa na'akāragāme jātavaddhassa na'akāragāmassa Maggaṃ puṭṭhassa dandhāyitattaṃ vā vitthāyitattaṃ vāti?|| ||</p>

					<p class="f4">No h'idaṃ bho Gotama,||<br />
					taṃ kissa hetu: asu hi bho Gotama,||<br />
					puriso na'akāragāme jātavaddho tassa sabbān'eva na'akāragāmassa maggāni suviditānī' ti.|| ||</p>

					<p class="f4">Siyā nu kho māṇava,||<br />
					tassa purisassa na'akāragāme jātavaddhassa na'akāragāmassa Maggaṃ puṭṭhassa dandhāyitattaṃ <a id="pg207"><span class="f2 g"><b>[207]</b></span></a> vā vitthāyitattaṃ vā,||<br />
					na tv'eva Tathāgatassa Brahma-lokaṃ vā Brahma-loka-gāminiṃ vā paṭipadaṃ puṭṭhassa dandhāyitattaṃ vā vitthāyitattaṃ vā.|| ||</p>

					<p class="f4">Brahmānaṃ c'āhaṃ māṇava,||<br />
					pajānāmi,||<br />
					Brahma-lokañ ca Brahma-loka-gāminiñca paṭipadaṃ.|| ||</p>

					<p class="f4">Yathā paṭipanno ca Brahmā Brahma-lokaṃ upapanno,||<br />
					tañ ca pajānamī' ti.|| ||</p>

					<p class="f4">'Sutaṃ me taṃ bho Gotama,||<br />
					Samaṇo Gotamo Brahmāṇaṃ sahavyatāya Maggaṃ desetī' ti.|| ||</p>

					<p class="f4">Sādhu me bhavaṃ Gotamo Brahmānaṃ sahavyatāya Maggaṃ desetu' ti.|| ||</p>

					<p class="f4">Tena hi māṇava,||<br />
					suṇāhi,||<br />
					sādhukaṃ manasi karohi,||<br />
					bhāsissāmīti.|| ||</p>

					<p class="f4">Evaṃ bhoti kho subho māṇavo Todeyya-putto Bhagavato paccassosi.|| ||</p>

					<p class="f4">Bhagavā etad avoca: 'katamo ca māṇava,||<br />
					Brahmānaṃ sahavyatāya Maggo: idha māṇava,||<br />
					bhikkhu mettā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya1 sabbā-vantaṃ lokaṃ mettā saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Evaṃ bhāvitāya kho māṇava,||<br />
					mettāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati.|| ||</p>

					<p class="f4">Na taṃ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṇkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaṃ bhavitāya mettāya ceto vimuttiyā,||<br />
					yaṃ pamāṇakataṃ kammaṃ na taṃ tatrāvasissati.|| ||</p>

					<p class="f4">Na taṃ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					Brahmāṇaṃ sahavyatāya Maggo.|| ||</p>

					<p class="f4">Puna ca paraṃ māṇava,||<br />
					bhikkhu karuṇā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya4 sabbā-vantaṃ lokaṃ karuṇā-saha-gatena cetasā vipulena mahaggatena <a id="pg208"><span class="f2 g"><b>[208]</b></span></a> appamāṇena averena avyāpajjhena pharitvā viharati.|| ||</p>

					<p class="f4">Evaṃ bhāvitāya kho māṇava,||<br />
					karuṇāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati,||<br />
					na taṃ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṇkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaṃ bhāvitāya karuṇāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati,||<br />
					na taṃ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					brāhmānaṃ sahavyatāya Maggoti.|| ||</p>

					<p class="f4">Puna ca paraṃ māṇava bhikkhu muditā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya4 sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Evaṃ bhāvitāya kho māṇava,||<br />
					muditāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati,||<br />
					na taṃ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṇkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaṃ bhāvitāya muditāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati,||<br />
					na taṃ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					brāhmāṇaṃ sahavyatāya Maggoti.|| ||</p>

					<p class="f4">Puna ca paraṃ māṇava,||<br />
					bhikkhu upekkhā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ tathā tatiyaṃ tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya4 sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Evaṃ bhāvitāya kho māṇava,||<br />
					upekkhāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati,||<br />
					na taṃ tatrāvatiṭṭhati.|| ||</p>

					<p class="f4">Seyyathā pi māṇava,||<br />
					balavā saṇkhadhamo appakasiren'eva catu-d-disā viññāpeyya.|| ||</p>

					<p class="f4">Evam eva kho māṇava,||<br />
					evaṃ bhāvitāya upekkhāya ceto-vimuttiyā yaṃ pamāṇakataṃ kammaṃ,||<br />
					na taṃ tatrāvasissati,||<br />
					na taṃ tatrāvatiṭṭhati.|| ||</p>

					<p class="f4">Ayam pi kho māṇava,||<br />
					brāhmānaṃ sahavyatāya Maggoti.|| ||</p>

					<p class="f4">Evaṃ vutte subho māṇavo Todeyya-putto Bhagavantaṃ etad avoca: abhikkantaṃ bho Gotama abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya' andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī'ti,||<br />
					evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gataṃ.|| ||</p>

					<p class="f4">Handa cadāni mayaṃ bho Gotama,||<br />
					gacchāma,||<br />
					bahu-kiccā mayaṃ bahu-karaṇiyyāti.|| ||</p>

					<p class="f4">Yassa dāni tvaṃ māṇava,||<br />
					kālaṃ maññasīti.|| ||</p>

					<p class="f4">Atha kho subho māṇavo Todeyya-putto Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">Tena kho pana samayena Jānussoṇi brāhmaṇo sabbasetena valabhīrathena2 Sāvatthīyā niyyāti divādivassa.|| ||</p>

					<p class="f4">Addasā kho Jānussoṇi brāhmaṇo subhaṃ māṇavaṃ Todeyya-puttaṃ dūrato va āga-c-chantaṃ.|| ||</p>

					<p class="f4">Disvāna subhaṃ māṇavaṃ Todeyya-puttaṃ etad avoca: 'handa kuto nu bhavaṃ Bhāradvājo āgacchati divādivassāti?|| ||</p>

					<p class="f4">Ito hi kho bho,||<br />
					ahaṃ āgacchāmi samaṇassa Gotamassa sannikāti.|| ||</p>

					<p class="f4">Taṃ kiṃ maññasi bhavaṃ Bhāradvājo samaṇassa Gotamassa paññāveyyattiyaṃ paṇḍito maññeti?|| ||</p>

					<p class="f4"><a id="pg209"><span class="f2 g"><b>[209]</b></span></a> Ko c'āhaṃ bho,||<br />
					ko ca samaṇassa Gotamassa paññāveyyattiyaṃ jānissāmi.|| ||</p>

					<p class="f4">Sopi nūnassa tādisova,||<br />
					yo samaṇassa Gotamassa paññāveyyattiyaṃ jāneyyāti.|| ||</p>

					<p class="f4">Uḷārāya khalu bhavaṃ Bhāradvājo samaṇaṃ Gotamaṃ pasaṃsāya pasaṃsatī ti.|| ||</p>

					<p class="f4">Ko c'āhaṃ bho,||<br />
					ko ca samaṇaṃ Gotamaṃ pasaṃsissāmi.|| ||</p>

					<p class="f4">Pasatthapasattho ca so bhavaṃ Gotamo,||<br />
					seṭṭho deva-manussānaṃ,||<br />
					ye cime bho brāhmaṇa,||<br />
					pañca dhamme paññāpenti puññassa kiriyāya kusalassa ārādhanāya.|| ||</p>

					<p class="f4">Cittassa te Samaṇo Gotamo parikkhāre vadeti.|| ||</p>

					<p class="f4">Yad idaṃ cittaṃ averaṃ avyāpajjhaṃ tassa bhāvanāyāti.|| ||</p>

					<p class="f4">Evaṃ vutte Jāṇussoṇī brāhmaṇo sabba-setā va'abhīrathā.|| ||</p>

					<p class="f4">Orohitvā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā udānaṃ udānesi.|| ||</p>

					<p class="f4">Lābhā rañño Pasenadissa Kosalassa su-laddhalābhā rañño Pasenadissa Kosalassa,||<br />
					yassa vijite Tathāgato viharati arahaṃ Sammā Sambuddho' ti.|| ||</p>

					<p class="ctr">Subha Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>