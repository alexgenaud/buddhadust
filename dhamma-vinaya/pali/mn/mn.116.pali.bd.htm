<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 116. The Buddha sings the praises of a number of Pacceka-Buddhas." />
<title>MN 116: Isigili Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p116">Sutta 116</a></h4>

					<h1>Isigili Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg68"><span class="f2 g"><b>[68]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.116.chlm.sbb.htm#p1">chlm</a>][<a href="../../../dhamma-vinaya/pts/mn/mn.116.horn.pts.htm#p1">pts</a>][<a href="../../../dhamma-vinaya/ati/mn/mn.116.piya.ati.htm#p1">piya</a>][<a href="../../../dhamma-vinaya/mnl/mn/mn.116.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Isigilismiṃ pabbate.|| ||</p>

					<p class="f4">Tatra kho Bhagavā bhikkhū āmantesi Bhikkhavo ti, Bhadante ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Passatha no tumhe bhikkhave, etaṃ vebhāraṃ pabbatanti.|| ||</p>

					<p class="f4">"Evaṃ bhante" ti.|| ||</p>

					<p class="f4">Etassapi kho bhikkhave, vebhārassa pabbatassa aññā'va samaññā ahosi aññā paññatti, passatha no tumhe bhikkhave, etaṃ paṇḍavaṃ pabbatanti.|| ||</p>

					<p class="f4">"Evaṃ bhante" ti.|| ||</p>

					<p class="f4">Etassa pi kho bhikkhave, paṇḍavassa pabbatassa aññā'va samaññā ahosi aññā paññatti.|| ||</p>

					<p class="f4">Passatha no tumhe bhikkhave, etaṃ vepullaṃ pabbatanti.|| ||</p>

					<p class="f4">"Evaṃ bhante" ti.|| ||</p>

					<p class="f4">Etassapi kho bhikkhave, vepullassa pabbatassa aññā'va samaññā ahosi aññā paññatti.|| ||</p>

					<p class="f4">Passatha no tumhe bhikkhave, etaṃ Gijjhakūṭaṃ pabbatanti.|| ||</p>

					<p class="f4">"Evaṃ bhante" ti.|| ||</p>

					<p class="f4">Etassapi kho bhikkhave, Gijjhakūṭassa pabbatassa aññā'va samaññā ahosi aññā paññatti.|| ||</p>

					<p class="f4">Passatha no tumhe bhikkhave, imaṃ isagiliṃ pabbatanti.|| ||</p>

					<p class="f4">"Evaṃ bhante" ti.|| ||</p>

					<p class="f4">Imassa kho bhikkhave, Isigilissa pabbatassa esāva samaññā ahosi esā paññatti.|| ||</p>

					<p class="f4">Bhūta-pubbaṃ bhikkhave, pañca Pacceka-Buddhasatāni imasmiṃ Isigilismiṃ pabbate ciranivāsino ahesuṃ.|| ||</p>

					<p class="f4">Te imaṃ pabbataṃ pavisantā dissanti, paviṭṭhā na dissanti.|| ||</p>

					<p class="f4">Tamena1 manussā disvā evam āhaṃsu: 'ayaṃ pabbato ime isī gilatī'ti Isigili isigilītv'eva samaññā udapādi.|| ||</p>

					<p class="f4">Ācikkhissāmi bhikkhave, Pacceka-Buddhānaṃ nāmāni.|| ||</p>

					<p class="f4">Kittayissāmi bhikkhave, Pacceka-Buddhānaṃ nāmāni.|| ||</p>

					<p class="f4">Desissāmi <a id="pg69"><span class="f2 g"><b>[69]</b></span></a> bhikkhave, Pacceka-Buddhānaṃ nāmāni.|| ||</p>

					<p class="f4">Taṃ suṇātha, sādhukaṃ manasi karotha, bhāsissāmīti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Ariṭṭho nāma bhikkhave, paccekasambuddho1 imasmiṃ Isigilismiṃ pabbate ciranivāsī ahosi.|| ||</p>

					<p class="f4">Upariṭṭho nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Tagarasikhī nāma bhikkhave, paccekasambuddho imasmiṃ Isigilismiṃ pabbate cīranivāsī ahosi.|| ||</p>

					<p class="f4">Yasassī nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Sudassano nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Piyadassī nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Gandhāro nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Piṇḍolo nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Upāsabho nāma bhikkhave, paccekasambuddho, imasmiṃ Isigilismiṃ pabbate ciranivāsī ahosi.|| ||</p>

					<p class="f4">Nīto nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Tatho nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Sutavā nāma bhikkhave, paccekasambuddho imasmiṃ Isigilismiṃ pabbate ciranivāsī ahosi.|| ||</p>

					<p class="f4">Bhāvitatto nāma bhikkhave, paccekasambuddho imasmiṃ Isigilismiṃ pabbate ciranivāsī ahosī ti.|| ||</p>

					<p class="f4">Ye sattasārā anighā nirāsā||<br />
					Paccekamevajjhagamuṃ subodhiṃ,||<br />
					Tesaṃ visallānaṃ naruttamānaṃ||<br />
					Nāmāni me kittayato suṇātha.|| ||</p>

					<p class="f4">Ariṭṭho upariṭṭho tagarasikhī yasassī||<br />
					Sudassano piyadassī ca Buddho,||<br />
					Gandhāro piṇḍolo upāsabho ca||<br />
					Nīto tatho Sutavā bhāvitatto.|| ||</p>

					<p class="f4 ctr"><a id="pg70"><span class="f2 g"><b>[70]</b></span></a> Sumbho subho methulo aṭṭhamo ca||<br />
					Athassu megho anīgho sudāṭho,||<br />
					Paccekabuddhā bhavanettikhīṇā||<br />
					Hiṇgu ca hiṇgo ca mah-ā-nubhāvā.|| ||</p>

					<p class="f4">Dve jālino munino aṭṭhako ca||<br />
					Atha kosalo Buddho atho subāhu,||<br />
					Upanemiso nemiso santacitto||<br />
					Sacco tatho virajo paṇḍito ca.|| ||</p>

					<p class="f4">Kālupakālā vijito jito ca||<br />
					Aṇgo ca paṇgo ca gutijjito1 ca,||<br />
					Passī jahī upadhiṃ dukkhamūlaṃ||<br />
					Aparājito mārabalaṃ ajesi.|| ||</p>

					<p class="f4">Satthā pavattā sarabhaṇgo lomahaṃso||<br />
					Uccaṇgamāyo asito anāsavo,||<br />
					Mano-mayo mānacjido ca bandhumā||<br />
					Tadādhimutto vimalo ca ketumā.|| ||</p>

					<p class="f4">Ketumbarāgo ca mātaṇgo ariyo||<br />
					Athaccuto accutagāmabyāmako,||<br />
					Sumaṇgalo dabbilo suppati-ṭ-ṭhito||<br />
					Asayho khemabhirato ca sorato.|| ||</p>

					<p class="f4">Dūrannayo saṇgho athopi uccayo||<br />
					Aparo munī sayho anomanikkamo,||<br />
					Ānandanando upanando dvādasa||<br />
					Bhāradvājo antimadehadhārī.|| ||</p>

					<p class="f4">Bodhi Mahānāmo athopi uttaro||<br />
					Kesī sikhī sundaro Bhāradvājo||<br />
					Tissūpatissā bhavabandhanacjidā||<br />
					Upasīdarī taṇhacjido ca sīdarī10.|| ||</p>

					<p class="f4">Buddho ahū maṇgalo vīta-rāgo||<br />
					Usabhacjidā jāliniṃ dukkhamūlaṃ,||<br />
					Santaṃ padaṃ ajjhagamūpanīto.||<br />
					Uposatho sundaro saccanāmo.|| ||</p>

					<p class="f4">Jeto jayanto padumo uppalo ca||<br />
					Padumuttaro rakkhito pabbato||<br />
					<a id="pg71"><span class="f2 g"><b>[71]</b></span></a> ca,||<br />
					Mānatthaddho sobhito vīta-rāgo||<br />
					Kaṇho ca Buddho su-vimutta-citto.|| ||</p>

					<p class="f4">Ete ca aññe ca mah-ā-nubhāvā||<br />
					Paccekabuddhā bhava-nettīkhīṇā.||<br />
					Te sabbasaṇgātigate mahesī||<br />
					Parinibbute vandatha appameyye' ti.|| ||</p>

					<p class="ctr">Isigili Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>