<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 116. The Buddha sings the praises of a number of Pacceka-Buddhas." />
<title>MN 116: Isigili Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p116">Sutta 116</a></h4>

					<h1>Isigili Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.116.chlm.sbb.htm#p1">chlm</a>][<a href="../../../dhamma-vinaya/pts/mn/mn.116.horn.pts.htm#p1">pts</a>][<a href="../../../dhamma-vinaya/ati/mn/mn.116.piya.ati.htm#p1">piya</a>][<a href="../../../dhamma-vinaya/mnl/mn/mn.116.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Isigilismiɱ pabbate.|| ||</p>
					
					<p class="f4">Tatra kho Bhagavā bhikkhū āmantesi Bhikkhavo ti, Bhadante ti te bhikkhū Bhagavato paccassosuɱ.|| ||</p>
					
					<p class="f4">Bhagavā etad avoca:|| ||</p>

					<p class="f4">Passatha no tumhe bhikkhave, etaɱ vebhāraɱ pabbatanti.|| ||</p>

					<p class="f4">Evaɱ bhante.|| ||</p>

					<p class="f4">Etassapi kho bhikkhave, vebhārassa pabbatassa aññā'va samaññā ahosi aññā paññatti, passatha no tumhe bhikkhave, etaɱ paṇḍavaɱ pabbatanti.|| ||</p>

					<p class="f4">Evaɱ bhante.|| ||</p>

					<p class="f4">Etassa pi kho bhikkhave, paṇḍavassa pabbatassa aññā'va samaññā ahosi aññā paññatti.|| ||</p>
					
					<p class="f4">Passatha no tumhe bhikkhave, etaɱ vepullaɱ pabbatanti.|| ||</p>

					<p class="f4">Evaɱ bhante.|| ||</p>

					<p class="f4">Etassapi kho bhikkhave, vepullassa pabbatassa aññā'va samaññā ahosi aññā paññatti.|| ||</p>
					
					<p class="f4">Passatha no tumhe bhikkhave, etaɱ Gijjhakūṭaɱ pabbatanti.|| ||</p>

					<p class="f4">Evaɱ bhante.|| ||</p>

					<p class="f4">Etassapi kho bhikkhave, Gijjhakūṭassa pabbatassa aññā'va samaññā ahosi aññā paññatti.|| ||</p>
					
					<p class="f4">Passatha no tumhe bhikkhave, imaɱ isagiliɱ pabbatanti.|| ||</p>

					<p class="f4">Evaɱ bhante.|| ||</p>

					<p class="f4">Imassa kho bhikkhave, Isigilissa pabbatassa esāva samaññā ahosi esā paññatti.|| ||</p>

					<p class="f4">Bhūta-pubbaɱ bhikkhave, pañca Pacceka-Buddhasatāni imasmiɱ Isigilismiɱ pabbate ciranivāsino ahesuɱ.|| ||</p>
					
					<p class="f4">Te imaɱ pabbataɱ pavisantā dissanti, paviṭṭhā na dissanti.|| ||</p>
					
					<p class="f4">Tamena1 manussā disvā evam āhaɱsu: 'ayaɱ pabbato ime isī gilatī'ti Isigili isigilītv'eva samaññā udapādi.|| ||</p>
					
					<p class="f4">Ācikkhissāmi bhikkhave, Pacceka-Buddhānaɱ nāmāni.|| ||</p>
					
					<p class="f4">Kittayissāmi bhikkhave, Pacceka-Buddhānaɱ nāmāni.|| ||</p>
					
					<p class="f4">Desissāmi <a id="pg69"><span class="f2 g"><b>[69]</b></span></a> bhikkhave, Pacceka-Buddhānaɱ nāmāni.|| ||</p>
					
					<p class="f4">Taɱ suṇātha, sādhukaɱ manasi karotha, bhāsissāmīti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ.|| ||</p>
					
					<p class="f4">Bhagavā etad avoca:|| ||</p>

					<p class="f4">Ariṭṭho nāma bhikkhave, paccekasambuddho1 imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Upariṭṭho nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Tagarasikhī nāma bhikkhave, paccekasambuddho imasmiɱ Isigilismiɱ pabbate cīranivāsī ahosi.|| ||</p>
					
					<p class="f4">Yasassī nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Sudassano nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Piyadassī nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Gandhāro nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Piṇḍolo nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Upāsabho nāma bhikkhave, paccekasambuddho, imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Nīto nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Tatho nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Sutavā nāma bhikkhave, paccekasambuddho imasmiɱ Isigilismiɱ pabbate ciranivāsī ahosi.|| ||</p>
					
					<p class="f4">Bhāvitatto nāma bhikkhave, paccekasambuddho imasmiɱ Isigilismiɱ pabbate ciranivāsī ahosī ti.|| ||</p>

					<p class="f4">Ye sattasārā anighā nirāsā||<br />
					Paccekamevajjhagamuɱ subodhiɱ,||<br />
					Tesaɱ visallānaɱ naruttamānaɱ||<br />
					Nāmāni me kittayato suṇātha.|| ||</p>

					<p class="f4">Ariṭṭho upariṭṭho tagarasikhī yasassī||<br />
					Sudassano piyadassī ca Buddho,||<br />
					Gandhāro piṇḍolo upāsabho ca||<br />
					Nīto tatho Sutavā bhāvitatto.|| ||</p>

					<p class="f4 ctr"><a id="pg70"><span class="f2 g"><b>[70]</b></span></a> Sumbho subho methulo aṭṭhamo ca||<br />
					Athassu megho anīgho sudāṭho,||<br />
					Paccekabuddhā bhavanettikhīṇā||<br />
					Hiŋgu ca hiŋgo ca mah-ā-nubhāvā.|| ||</p>

					<p class="f4">Dve jālino munino aṭṭhako ca||<br />
					Atha kosalo Buddho atho subāhu,||<br />
					Upanemiso nemiso santacitto||<br />
					Sacco tatho virajo paṇḍito ca.|| ||</p>

					<p class="f4">Kālupakālā vijito jito ca||<br />
					Aŋgo ca paŋgo ca gutijjito1 ca,||<br />
					Passī jahī upadhiɱ dukkhamūlaɱ||<br />
					Aparājito mārabalaɱ ajesi.|| ||</p>

					<p class="f4">Satthā pavattā sarabhaŋgo lomahaɱso||<br />
					Uccaŋgamāyo asito anāsavo,||<br />
					Mano-mayo mānacjido ca bandhumā||<br />
					Tadādhimutto vimalo ca ketumā.|| ||</p>

					<p class="f4">Ketumbarāgo ca mātaŋgo ariyo||<br />
					Athaccuto accutagāmabyāmako,||<br />
					Sumaŋgalo dabbilo suppati-ṭ-ṭhito||<br />
					Asayho khemabhirato ca sorato.|| ||</p>

					<p class="f4">Dūrannayo saŋgho athopi uccayo||<br />
					Aparo munī sayho anomanikkamo,||<br />
					Ānandanando upanando dvādasa||<br />
					Bhāradvājo antimadehadhārī.|| ||</p>

					<p class="f4">Bodhi Mahānāmo athopi uttaro||<br />
					Kesī sikhī sundaro Bhāradvājo||<br />
					Tissūpatissā bhavabandhanacjidā||<br />
					Upasīdarī taṇhacjido ca sīdarī10.|| ||</p>

					<p class="f4">Buddho ahū maŋgalo vīta-rāgo||<br />
					Usabhacjidā jāliniɱ dukkhamūlaɱ,||<br />
					Santaɱ padaɱ ajjhagamūpanīto.||<br />
					Uposatho sundaro saccanāmo.|| ||</p>

					<p class="f4">Jeto jayanto padumo uppalo ca||<br />
					Padumuttaro rakkhito pabbato||<br />
					<a id="pg71"><span class="f2 g"><b>[71]</b></span></a> ca,||<br />
					Mānatthaddho sobhito vīta-rāgo||<br />
					Kaṇho ca Buddho su-vimutta-citto.|| ||</p>

					<p class="f4">Ete ca aññe ca mah-ā-nubhāvā||<br />
					Paccekabuddhā bhavanettīkhīṇā.||<br />
					Te sabbasaŋgātigate mahesī||<br />
					Parinibbute vandatha appameyye' ti.|| ||</p>

					<p class="f4 ctr">Isigilisuttaɱ jaṭṭhaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>