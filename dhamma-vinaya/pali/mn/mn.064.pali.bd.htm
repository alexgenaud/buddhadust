<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 64. A detailed discussion of the five fetters to lower rebirths and the practice by way of which these five fetters are eliminated so as to result in Arahantship or non-returning." />
<title>MN 64: Mahā Māluṅkya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p64">Sutta 64</a></h4>

					<h1>Mahā Māluṅkya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg432"><span class="f2 g"><b>[432]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.064.chlm.sbb.htm#p1">chlm</a>][<a href="../../../dhamma-vinaya/pts/mn/mn.064.horn.pts.htm">pts</a>][<a href="../../../dhamma-vinaya/wp/mn/mn.064.ntbb.wp.htm">ntbb</a>][<a href="../../../dhamma-vinaya/mnl/mn/mn.064.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme,||<br />
					tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dhāretha no tumhe bhikkhave mayā desitāni pañc'ora-m-bhāgiyāni saṃyojanānī" ti?|| ||</p>

					<p class="f4">Evaṃ vutte āyasmā Māluṅkya-putto Bhagavantaṃ etad avoca:</p>

					<p class="f4">"Ahaṃ kho bhante dhāremi Bhagavatā desitāni pañc'ora-m-bhāgiyāni saṃyojanānī" ti.</p>

					<p class="f4">"Yathā kathaṃ pana tvaṃ Māluṅkya-putta dhāresi mayā desitāni pañc'ora-m-bhāgiyāni saṃyojanānī" ti?|| ||</p>

					<p class="f4">"Sakkāya-diṭṭhiṃ kho ahaṃ bhante Bhagavatā ora-m-bhāgiyaṃ saṃyojanaṃ desitaṃ dhāremi.|| ||</p>

					<p class="f4">Vici-kicchaṃ kho ahaṃ bhante Bhagavatā ora-m-bhāgiyaṃ saṃyojanaṃ desitaṃ dhāremi.|| ||</p>

					<p class="f4">Sīl'abbata-parāmāsaṃ kho ahaṃ bhante Bhagavatā ora-m-bhāgiyaṃ saṃyojanaṃ desitaṃ dhāremi.|| ||</p>

					<p class="f4">Kāma-c-chandaṃ kho ahaṃ bhante Bhagavatā ora-m-bhāgiyaṃ saṃyojanaṃ desitaṃ dhāremi.|| ||</p>

					<p class="f4">Vyāpadaṃ kho ahaṃ bhante Bhagavatā ora-m-bhāgiyaṃ saṃyojanaṃ desitaṃ dhāremi.|| ||</p>

					<p class="f4">Evaṃ kho ahaṃ bhante dhāremi Bhagavatā desitāni pañc'ora-m-bhāgiyāni saṃyojanānī" ti.|| ||</p>

					<p class="f4">"Kassa kho nāma tvaṃ Māluṅkya-putta mayā evaṃ pañc'ora-m-bhāgiyāni saṃyojanāni desitāni dhāresi.|| ||</p>

					<p class="f4">Nanu Māluṅkya-putta añña-titthiyā paribbājakā iminā taruṇūpamena upārambhena upārambhi'ssanti:|| ||</p>

					<p class="f4">Daharassa hi Māluṅkya-putta kumārassa mandassa uttāna-seyyakassa sakkāyo ti pi na hoti||<br />
					<a id="pg433"><span class="f2 g"><b>[433]</b></span></a> kuto panassa uppajjissati sakkāya-diṭṭhi;||<br />
					anuseti tv'ev'assa sakkāya-diṭṭh'ānusayo,|| ||</p>

					<p class="f4">Daharassa hi Māluṅkya-putta kumārassa mandassa uttāna-seyyakassa dhammā ti pi na hoti||<br />
					kuto panassa uppajjissati dhammesu vicikicchā,||<br />
					anuseti tv'ev'assa vicikicch-ā-nusayo,|| ||</p>

					<p class="f4">Daharassa hi Māluṅkya-putta kumārassa mandassa uttāna-seyyakassa sīlā ti pi na hoti||<br />
					kuto panassa uppajjissati silesu sīla-b-bata-parāmāso,||<br />
					anuseti tv'ev'assa sīla-b-bata-parāmāsānusayo.|| ||</p>

					<p class="f4">Daharassa hi Māluṅkya-putta kumārassa mandassa uttāna-seyyakassa kāmātipi na hoti||<br />
					kuto panassa uppajjissati kāmesu kāma-c-chando,||<br />
					anuseti tv'ev'assa kāmarāg-ā-nusayo.|| ||</p>

					<p class="f4">Daharassa hi Māluṅkya-putta kumārassa mandassa uttāna-seyyakassa sattātipi na hoti,||<br />
					kuto panassa uppajjissati sattesu vyāpādo,||<br />
					anuseti tv'ev'assa vyāpādānusayo.|| ||</p>

					<p class="f4">Nanu Māluṅkya-putta añña-titthiyā paribbājakā iminā taruṇūpamena upārambhena upārambhi'ssantī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Evaṃ vutte āyasmā Ānando Bhagavantaṃ etad avoca:</p>

					<p class="f4">"Etassa Bhagavā kālo,||<br />
					etassa Sugata kālo,||<br />
					yaṃ Bhagavā pañc'ora-m-bhāgiyāni saṃyojanāni deseyya.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4">"Tena h'Ānanda suṇāhi sādhukaṃ manasi karohi bhāsissāmī" ti.|| ||</p>

					<p class="f4">"Evaṃ bhante" ti||<br />
					kho āyasmā Ānando Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">"Idh'Ānanda a-s-sutavā puthujjano ariyānaṃ adassāvī ariya-Dhammassa akovido ariya-Dhamme avinīto,||<br />
					sappurisānaṃ adassāvī sappurisa-Dhammassa akovido sappurisa-Dhamme avinīto sakkāya-diṭṭhi-pariyuṭṭhitena,||<br />
					cetasā viharati sakkāya-diṭṭhi-paretena,||<br />
					uppannāya ca sakkāya-diṭṭhiyā nissaraṇaṃ yathā-bhūtaṃ na-p-pajānāti.|| ||</p>

					<p class="f4">Tassa sā sakkāya-diṭṭhi thāmagatā appaṭivinītā ora-m-bhāgiyaṃ saṃyojanaṃ,||<br />
					vicikicchā-pariyuṭṭhitena cetasā viharati vicikicchāparetena,||<br />
					uppannāya ca vicikicchāya nissaraṇaṃ yathā-bhūtaṃ na-p-pajānāti,||<br />
					tassa sā vicikicchā thāmagatā appaṭivinītā ora-m-bhāgiyaṃ saṃyojanaṃ.|| ||</p>

					<p class="f4">Sīl'abbata-parāmāsapariyuṭṭhitena cetasā viharati sīla-b-bata-parāmāsaparetena,||<br />
					uppannassa ca sīla-b-bata-parāmāsassa nissaraṇaṃ yathā-bhūtaṃ na-p-pajānāti.|| ||</p>

					<p class="f4">Tassa so sīla-b-bata-parāmāso thāmagato appaṭivinīto ora-m-bhāgiyaṃ saṃyojanaṃ.|| ||</p>

					<p class="f4">Kāmarāga-pariyuṭṭhitena cetasā viharati kāma-rāgaparetena,||<br />
					<a id="pg434"><span class="f2 g"><b>[434]</b></span></a> uppannassa ca kāma-rāgassa nissaraṇaṃ yathā-bhūtaṃ na-p-pajānāti,||<br />
					tassa so kāmarāgo thāmagato appaṭivinīto ora-m-bhāgiyaṃ saṃyojanaṃ.|| ||</p>

					<p class="f4">vyāpāda-pariyuṭṭhitena cetasā viharati vyāpādaparetena,||<br />
					uppannassa ca vyāpādassa nissaraṇaṃ yathā-bhūtaṃ na-p-pajānāti,||<br />
					tassa so vyāpādo thāmagato appaṭivinīto ora-m-bhāgiyaṃ saṃyojanaṃ.|| ||</p>

					<p class="f4">Sutavā ca kho Ānanda ariya-sāvako ariyānaṃ dassāvī ariya-Dhammassa kovido ariya-Dhamme suvinīto,||<br />
					sappurisānaṃ dassāvī sappurisa-Dhammassa kovido sappurisa-Dhamme suvinīto,||<br />
					na sakkāya-diṭṭhi-pariyuṭṭhitena cetasā viharati na sakkāya-diṭṭhi-paretena,||<br />
					uppannāya ca sakkāya-diṭṭhiyā nissaraṇaṃ yathā-bhūtaṃ pajānāti,||<br />
					tassa sā sakkāya-diṭṭhi sānusayā pahīyati.|| ||</p>

					<p class="f4">Na vicikicchā-pariyuṭṭhitena cetasā viharati na vicikicchāparetena.|| ||</p>

					<p class="f4">Uppannāya ca vicikicchāya nissaraṇaṃ yathā-bhūtaṃ pajānāti.|| ||</p>

					<p class="f4">Tassa sā vicikicchā sānusayā pahīyati1.|| ||</p>

					<p class="f4">Na sīla-b-bata-parāmāsapariyuṭṭhitena cetasā viharati na sīla-b-bata-parāmāsaparetena,||<br />
					uppannassa ca sīla-b-bata-parāmāsassa nissaraṇaṃ yathā-bhūtaṃ pajānāti,||<br />
					tassa so sīla-b-bata-parāmāso sānusayo pahīyati.|| ||</p>

					<p class="f4">Na kāma-rāga-pariyuṭṭhitena cetasā viharati na kāma-rāgaparetena,||<br />
					uppannassa ca kāma-rāgassa nissaraṇaṃ yathā-bhūtaṃ pajānāti,||<br />
					tassa so kāmarāgo sānusayo pahīyati.|| ||</p>

					<p class="f4">Na vyāpāda-pariyuṭṭhitena cetasā viharati na vyāpādaparetena,||<br />
					uppannassa ca vyāpādassa nissaraṇaṃ yathā-bhūtaṃ pajānāti,||<br />
					tassa so vyāpādo sānusayo pahīyati.</p>

					<p class="f4">Yo Ānanda Maggo yā paṭipadā pañcannaṃ ora-m-bhāgiyānaṃ saṃyojanānaṃ pahānāya,||<br />
					taṃ Maggaṃ taṃ paṭipadaṃ anāgamma pañc'ora-m-bhāgiyāni saṃyojanāni ñassati vā dakkhiti1,vā pajahi'ssati vāti n'etaṃ ṭhānaṃ vijjati.|| ||</p>

					<p class="f4">Seyyathā pi Ānanda mahato rukkhassa tiṭṭhato sāravato tacaṃ acchetvā phegguṃ acchetvā sāracchedo bhavissatīti n'etaṃ ṭhānaṃ vijjati.|| ||</p>

					<p class="f4">Evam eva kho Ānanda yo Maggo yā paṭipadā pañcannaṃ ora-m-bhāgiyānaṃ saṃyojanānaṃ pahānāya taṃ Maggaṃ taṃ paṭipadaṃ anāgamma pañc'ora-m-bhāgiyāni saṃyojanāni ñassati vā dakkhiti1 vā pajahi'ssati vāti n'etaṃ ṭhānaṃ vijjati.|| ||</p>

					<p class="f4">Yo ca kho Ānanda Maggo yā paṭipadā pañcannaṃ ora-m-bhāgiyānaṃ saṃyojanānaṃ pahānāya <a id="pg435"><span class="f2 g"><b>[435]</b></span></a> taṃ Maggaṃ taṃ paṭipadaṃ āgamma pañc'ora-m-bhāgiyāni saṃyojanāni ñassati vā dakkhiti1 vā pajahi'ssati vāti ṭhāname taṃ vijjati.|| ||</p>

					<p class="f4">Seyyathā pi Ānanda mahato rukkhassa tiṭṭhato sāravato tacaṃ chetvā phegguṃ chetvā sāracchedo bhavissatīti ṭhāname taṃ vijjati.|| ||</p>

					<p class="f4">Evam eva kho Ānanda yo Maggo yā paṭipadā pañcannaṃ ora-m-bhāgiyānaṃ saṃyojanānaṃ pahānāya taṃ Maggaṃ taṃ paṭipadaṃ āgamma pañc'ora-m-bhāgiyāni saṃyojanāni ñssati vā dakkhiti vā pajahi'ssati vāti ṭhāname taṃ vijjati.|| ||</p>

					<p class="f4">Seyyathā pi Ānanda Gaṅgā nadī pūrā udakassa samatittikā kākapeyyo,||<br />
					atha dubbalako puriso āgaccheyya ahaṃ imissā Gaṅgāya nadiyā tiriyaṃ bāhāya sotaṃ chetvā sotthinā pāraṃ gacchāmī'ti3.|| ||</p>

					<p class="f4">So na sakkuṇeyya Gaṅgāya nadiyā tiriyaṃ bāhāya sotaṃ chetvā sotthinā pāraṃ gantuṃ.|| ||</p>

					<p class="f4">Evam eva kho Ānanda yassa kassaci sakkāya nirodhāya dhamme desiyamāne cittaṃ na pakkhandati,||<br />
					na-p-pasīdati,||<br />
					na santiṭṭhati,||<br />
					na vimuccati.|| ||</p>

					<p class="f4">Seyyathā pi so dubbalako puriso evam-ete daṭṭhabbā.|| ||</p>

					<p class="f4">Seyyathā pi Ānanda Gaṅgā nadī pūrā udakassa samatittikā kākapeyyo.|| ||</p>

					<p class="f4">Atha balavā puriso āgaccheyya ahaṃ imissā Gaṅgāya nadiyā tiriyaṃ bāhāya sotaṃ chetvā sotthinā pāraṃ gacchāmī' ti.3 So sakkuṇeyya Gaṅgāya nadiyā tiriyaṃ bāhāya sotaṃ chetvā sotthinā pāraṃ gantuṃ.|| ||</p>

					<p class="f4">Evam eva kho Ānanda yassa kassaci sakkāya nirodhāya dhamme desiyamāne cittaṃ pakkhandati,||<br />
					pasīdati,||<br />
					santiṭṭhati,||<br />
					vimuccati.|| ||</p>

					<p class="f4">Seyyathā pi so balavā puriso evam-ete daṭṭhabbā.|| ||</p>

					<p class="f4">Katamo cĀnanda Maggo katamā paṭipadā pañcannaṃ ora-m-bhāgiyānaṃ saṃyojanānaṃ pahānāya: idh'Ānanda bhikkhu upadhivivekā akusalānaṃ dhammānaṃ pahānā sabbaso kāyaduṭṭhullānaṃ paṭipassaddhiyā vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṅkhāra-gataṃ viññāṇa-gataṃ.|| ||</p>

					<p class="f4">Te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati,||<br />
					so tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">Etaṃ santaṃ etaṃ paṇītaṃ yad idaṃ sabba-saṅkhāra-samatho sabb'ūpadhi-paṭinissaggo taṇha-k-khayo virāgo nirodho Nibbānanti.|| ||</p>

					<p class="f4">So tatthaṭṭhito āsavānaṃ kh ayaṃ pāpuṇāti,||<br />
					no ce āsavānaṃ kh ayaṃ pāpuṇāti.|| ||</p>

					<p class="f4">Ten'eva dhammarāgena tāya dhammanandiyā pañcannaṃ ora-m-bhāgiyānaṃ saṃyojanānaṃ pari-k-khayā opapātiko hoti tattha parinibbāyī anāvattidhammo tasmā lokā ayam pi kho Ānanda Maggo ayaṃ paṭipadā pañcannaṃ ora-m-bhāgiyānaṃ saṃyojanānaṃ pahānāya.|| ||</p>

					<p class="f4">Puna ca paraṃ Ānanda bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati,||<br />
					so tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā amatāya <a id="pg436"><span class="f2 g"><b>[436]</b></span></a> dhātuyā cittaṃ upasaṃharati.|| ||</p>

					<p class="f4">Etaṃ santaṃ etaṃ paṇītaṃ yad idaṃ sabba-saṅkhāra-samatho sabbūpadhi paṭinissaggo taṇha-k-khayo virāgo nirodho Nibbānanti.|| ||</p>

					<p class="f4">So tatthaṭṭhito āsavānaṃ kh ayaṃ pāpuṇāti,||<br />
					no ce āsavānaṃ kh ayaṃ pāpuṇāti.|| ||</p>

					<p class="f4">Ten'eva dhammarāgena tāya dhammanandiyā pañcannaṃ ora-m-bhāgiyānaṃ saṃyojanānaṃ pari-k-khayā opapātiko hoti tattha parinibbāyī anāvattidhammo tasmā lokā ayam pi kho Ānanda Maggo ayaṃ paṭipadā pañcannaṃ ora-m-bhāgiyānaṃ saṃyojanānaṃ pahānāya.</p>
					<p class="f4">Puna ca paraṃ Ānanda bhikkhu vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ tatiyajhānaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati,||<br />
					so tehi dhammehi cittaṃ paṭivāpeti.1.|| ||</p>

					<p class="f4">So tehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">Etaṃ santaṃ etaṃ paṇītaṃ yad idaṃ sabba-saṅkhāra-samatho sabb'ūpadhi-paṭinissaggo taṇha-k-khayo virāgo nirodho Nibbānanti.|| ||</p>

					<p class="f4">So tatthaṭṭhito āsavānaṃ kh ayaṃ pāpuṇāti.|| ||</p>

					<p class="f4">No ce āsavānaṃ kh ayaṃ pāpuṇāti.|| ||</p>

					<p class="f4">Ten'eva dhammarāgena tāya dhammanandiyā pañcannaṃ ora-m-bhāgiyānaṃ saṃyojanānaṃ pari-k-khayā opapātiko hoti tattha parinibbāyī anāvattidhammo tasmā lokā ayam pi kho Ānanda Maggo ayaṃ paṭipadā pañcannaṃ ora-m-bhāgiyānaṃ saṃyojanānaṃ pahānāya.|| ||</p>

					<p class="f4">Puna ca paraṃ Ānanda bhikkhu sabbaso rūpa-saññānaṃ samati-k-kamā paṭigha-saññānaṃ atthaṅ-gamā nānatta-saññānaṃ amanasikārā ananto ākāsoti Ākāsanañ-c'āyatanaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati,||<br />
					so tehi dhammehi cittaṃ paṭivāpeti.1.|| ||</p>

					<p class="f4">So tehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">Etaṃ santaṃ etaṃ paṇītaṃ yad idaṃ sabba-saṅkhāra-samatho sabb'ūpadhi-paṭinissaggo taṇha-k-khayo virāgo nirodho Nibbānanti.|| ||</p>

					<p class="f4">So tatthaṭṭhito āsavānaṃ kh ayaṃ pāpuṇāti.|| ||</p>

					<p class="f4">No ce āsavānaṃ kh ayaṃ pāpuṇāti.|| ||</p>

					<p class="f4">Ten'eva dhammarāgena tāya dhammanandiyā pañcannaṃ ora-m-bhāgiyānaṃ saṃyojanānaṃ pari-k-khayā opapātiko hoti tattha parinibbāyī anāvattidhammo tasmā lokā ayam pi kho Ānanda Maggo ayaṃ paṭipadā pañcannaṃ ora-m-bhāgiyānaṃ saṃyojanānaṃ pahānāya.|| ||</p>

					<p class="f4">Puna ca paraṃ Ānanda bhikkhu sabbaso Ākāsanañ-c'āyatanaṃ samati-k-kamma 'Anantaṃ viññāṇan' ti Viññāṇañ-c'āyatanaṃ upasampajja viharati.|| ||</p>

					<p class="f4">So yad eva tattha hoti rūpa-gataṃ vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati,||<br />
					so tehi dhammehi cittaṃ paṭivāpeti.1.|| ||</p>

					<p class="f4">So tehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">Etaṃ santaṃ etaṃ paṇītaṃ yad idaṃ sabba-saṅkhāra-samatho sabbūpadhi paṭinissaggo taṇha-k-khayo virāgo nirodho Nibbānanti.|| ||</p>

					<p class="f4">So tatthaṭṭhito āsavānaṃ kh ayaṃ pāpuṇāti.|| ||</p>

					<p class="f4">No ce āsavānaṃ kh ayaṃ pāpuṇāti.|| ||</p>

					<p class="f4">Ten'eva dhammarāgena tāya dhammanandiyā pañcannaṃ ora-m-bhāgiyānaṃ saṃyojanānaṃ pari-k-khayā opapātiko hoti tattha parinibbāyī anāvattidhammo tasmā lokā.|| ||</p>

					<p class="f4">Ayam pi kho Ānanda Maggo ayaṃ paṭipadā pañcannaṃ ora-m-bhāgiyānaṃ saṃyojanānaṃ pahānāya.|| ||</p>

					<p class="f4">Puna ca paraṃ Ānanda bhikkhu sabbaso Viññānañ-c'āyatanaṃ samati-k-kamma 'N'atthi kiñcī' ti Ākiñcaññ'āyatanaṃ upasampajja viharati.|| ||</p>

					<p class="f4">So yad eva tattha hoti vedanā-gataṃ saññā-gataṃ saṅkhāra-gataṃ viññāṇa-gataṃ te dhamme aniccato dukkhato rogato gaṇḍato sallato aghato ābādhato parato palokato suññato anattato samanupassati,||<br />
					so tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ etaṃ paṇītaṃ yad idaṃ||<br />
					sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br />
					nirodho||<br />
					Nibbānan' ti.|| ||</p>

					<p class="f4">So tatthaṭṭhito <a id="pg437"><span class="f2 g"><b>[437]</b></span></a> āsavānaṃ kh ayaṃ pāpuṇāti.|| ||</p>

					<p class="f4">No ce āsavānaṃ kh ayaṃ pāpuṇāti.|| ||</p>

					<p class="f4">Ten'eva dhammarāgena tāya dhammanandiyā pañcannaṃ ora-m-bhāgiyānaṃ saṃyojanānaṃ pari-k-khayā opapātiko hoti tattha parinibbāyī anāvattidhammo tasmā lokā ayam pi kho Ānanda Maggo ayaṃ paṭipadā pañcannaṃ ora-m-bhāgiyānaṃ saṃyojanānaṃ pahānāyā" ti.|| ||</p>

					<p class="f4">"Eso ce bhante Maggo||<br />
					esā paṭipadā||<br />
					pañcannaṃ ora-m-bhāgiyānaṃ saṃyojanānaṃ pahānāya||<br />
					atha kiñ carahi idh'ekacce bhikkhū ceto-vimuttino||<br />
					ekacce bhikkhū paññā-vimuttino" ti.|| ||</p>

					<p class="f4">"Ettha kho tes'āhaṃ Ānanda indriya-vemattataṃ vadāmī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaṃ 'abhinandī' ti.|| ||</p>

					<p class="ctr">Mahā Māluṅkya Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>