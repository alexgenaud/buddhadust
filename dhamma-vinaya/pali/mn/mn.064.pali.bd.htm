<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 64. A detailed discussion of the five fetters to lower rebirths and the practice by way of which these five fetters are eliminated so as to result in Arahantship or non-returning." />
<title>MN 64: Mahā Māluṅkya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p64">Sutta 64</a></h4>

					<h1>Mahā Māluṅkya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg432"><span class="f2 g"><b>[432]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.064.chlm.sbb.htm#p1">chlm</a>][<a href="../../../dhamma-vinaya/pts/mn/mn.064.horn.pts.htm">pts</a>][<a href="../../../dhamma-vinaya/wp/mn/mn.064.ntbb.wp.htm">ntbb</a>][<a href="../../../dhamma-vinaya/mnl/mn/mn.064.upal.mnl.htm#p1">upal</a>][<a href="../../../dhamma-vinaya/bd/mn/mn.064.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4"><span class="f3">{1}</span> Ekaṃ samayaṃ Bhagavā||<br />
					Sāvatthīyaṃ viharati||<br />
					Jetavane||<br />
					Anāthapiṇḍikassa ārāme.|| ||</p>
					
					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Dhāretha no tumhe, bhikkhave,||<br />
					mayā desitāni||<br />
					pañc'oram-bhāgiyāni saṃyojanānī" ti?|| ||</p>

					<p class="f4"><span class="f3">{2}[<a id="p2" href="../../../dhamma-vinaya/bd/mn/mn.064.olds.bd.htm#p2">2</a>]</span> Evaṃ vutte āyasmā Māluṅkya-putto||<br />
					Bhagavantaṃ etad avoca:|| ||</p>
					
					<p class="f4">"Ahaṃ kho bhante dhāremi, Bhagavatā,||<br />
					desitāni||<br />
					pañc'oram-bhāgiyāni saṃyojanānī" ti.|| ||</p>
					
					<p class="f4">"Yathā kathaṃ pana tvaṃ, Māluṅkya-putta,||<br />
					dhāresi||<br />
					mayā desitāni||<br />
					pañc'oram-bhāgiyāni saṃyojanānī" ti?|| ||</p>

					<p class="f4"><span class="f2">[1]</span> "Sakkāya-diṭṭhiṃ kho ahaṃ, bhante,||<br />
					Bhagavatā oram-bhāgiyaṃ saṃyojanaṃ desitaṃ||<br />
					dhāremi.|| ||</p>

					<p class="f4"><span class="f2">[2]</span> Vicikicchaṃ kho ahaṃ, bhante,||<br />
					Bhagavatā oram-bhāgiyaṃ saṃyojanaṃ desitaṃ||<br />
					dhāremi.|| ||</p>

					<p class="f4"><span class="f2">[3]</span> Sīl'abbata-parāmāsaṃ kho ahaṃ, bhante,||<br />
					Bhagavatā oram-bhāgiyaṃ saṃyojanaṃ desitaṃ||<br />
					dhāremi.|| ||</p>

					<p class="f4"><span class="f2">[4]</span> Kāma-c-chandaṃ kho ahaṃ, bhante,||<br />
					Bhagavatā oram-bhāgiyaṃ saṃyojanaṃ desitaṃ||<br />
					dhāremi.|| ||</p>

					<p class="f4"><span class="f2">[5]</span> Vyāpadaṃ kho ahaṃ, bhante,||<br />
					Bhagavatā oram-bhāgiyaṃ saṃyojanaṃ desitaṃ||<br />
					dhāremi.|| ||</p>

					<p class="f4">Evaṃ kho ahaṃ bhante||<br />
					dhāremi Bhagavatā desitāni||<br />
					pañc'oram-bhāgiyāni saṃyojanānī" ti.|| ||</p>

					<p class="f4"><span class="f3">{3}[<a id="p3" href="../../../dhamma-vinaya/bd/mn/mn.064.olds.bd.htm#p3">3</a>]</span> "Kassa kho nāma tvaṃ Māluṅkya-putta||<br />
					mayā evaṃ||<br />
					pañc'oram-bhāgiyāni saṃyojanāni desitāni||<br />
					dhāresi?|| ||</p>

					<p class="f4"><span class="f3">{4}[<a id="p4" href="../../../dhamma-vinaya/bd/mn/mn.064.olds.bd.htm#p4">4</a>]</span> Nanu, Māluṅkya-putta, añña-titthiyā paribbājakā<br />
					iminā taruṇūpamena upārambhena upārambhissanti:|| ||</p>
					
					<p class="f4"><span class="f2">[1]</span> Daharassa hi, Māluṅkya-putta,||<br />
					kumārassa mandassa uttāna-seyyakassa sakkāyo ti pi na hoti||<br />
					<a id="pg433"><span class="f2 g"><b>[433]</b></span></a> kuto panassa uppajjissati sakkāya-diṭṭhi?|| ||</p>
					
					<p class="f4">Anuseti tv'ev'assa sakkāya-diṭṭhānusayo.|| ||</p>

					<p class="f4"><span class="f2">[2]</span> Daharassa hi, Māluṅkya-putta,||<br />
					kumārassa mandassa uttāna-seyyakassa dhammā ti pi na hoti||<br />
					kuto panassa uppajjissati dhammesu vicikicchā?|| ||</p>
					
					<p class="f4">Anuseti tv'ev'assa vicikicchānusayo.|| ||</p>

					<p class="f4"><span class="f2">[3]</span> Daharassa hi, Māluṅkya-putta,||<br />
					kumārassa mandassa uttāna-seyyakassa sīlā ti pi na hoti||<br />
					kuto panassa uppajjissati silesu sīla-b-bata-parāmāso?|| ||</p>
					
					<p class="f4">Anuseti tv'ev'assa sīla-b-bata-parāmāsānusayo.|| ||</p>

					<p class="f4"><span class="f2">[4]</span> Daharassa hi, Māluṅkya-putta,||<br />
					kumārassa mandassa uttāna-seyyakassa kāmā ti pi na hoti||<br />
					kuto panassa uppajjissati kāmesu kāma-c-chando?|| ||</p>
					
					<p class="f4">Anuseti tv'ev'assa kāmarāgānusayo.|| ||</p>

					<p class="f4"><span class="f2">[5]</span> Daharassa hi, Māluṅkya-putta,||<br />
					kumārassa mandassa uttāna-seyyakassa sattā ti pi na hoti,||<br />
					kuto panassa uppajjissati sattesu vyāpādo?|| ||</p>
					
					<p class="f4">Anuseti tv'ev'assa vyāpādānusayo.|| ||</p>

					<p class="f4">Nanu Māluṅkya-putta añña-titthiyā paribbājakā iminā taruṇūpamena upārambhena upārambhissantī" ti.|| ||</p>

					<p>&nbsp;</p>

					<p class="f4"><span class="f3">{5}[<a id="p5" href="../../../dhamma-vinaya/bd/mn/mn.064.olds.bd.htm#p5">5</a>]</span> Evaṃ vutte āyasmā Ānando Bhagavantaṃ etad avoca:</p>

					<p class="f4">"Etassa Bhagavā kālo!|| ||</p>
					
					<p class="f4">Etassa Sugata kālo||<br />
					yaṃ Bhagavā pañc'oram-bhāgiyāni||<br />
					saṃyojanāni deseyya!|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p>&nbsp;</p>

					<p class="f4">"Tena h'Ānanda, suṇāhi||<br />
					sādhukaṃ manasi karohi,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho āyasmā Ānando Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4"><span class="f3">{6}[<a id="p6" href="../../../dhamma-vinaya/bd/mn/mn.064.olds.bd.htm#p6">6</a>]</span> "Idh'Ānanda, a-s-sutavā puthu-j-jano||<br />
					ariyānaṃ adassāvī,||<br />
					ariya-Dhammassa akovido||<br />
					ariya-Dhamme avinīto,||<br />
					sappurisānaṃ adassāvī,||<br />
					sappurisa-Dhammassa,||<br />
					akovido sappurisa-Dhamme avinīto,||<br />
					<span class="f2">[1]</span> sakkāya-diṭṭhi-pariyu-ṭ-ṭhitena,||<br />
					cetasā viharati sakkāya-diṭṭhi-paretena,||<br />
					uppannāya ca sakkāya-diṭṭhiyā nissaraṇaṃ||<br />
					yathā-bhūtaṃ na-p-pajānāti.|| ||</p>

					<p class="f4">Tassa sā sakkāya-diṭṭhi,||<br />
					thāma-gatā,||<br />
					a-p-paṭivinītā,||<br />
					oram-bhāgiyaṃ saṃyojanaṃ.|| ||</p>
					
					<p class="f4"><span class="f2">[2]</span> Vi-cikicchā-pariyu-ṭ-ṭhitena||<br />
					cetasā viharati vi-cikicchā-paretena,||<br />
					uppannāya ca vi-cikicchāya nissaraṇaṃ||<br />
					yathā-bhūtaṃ na-p-pajānāti.|| ||</p>

					<p class="f4">Tassa sā vi-cikicchā,||<br />
					thāma-gatā,||<br />
					a-p-paṭivinītā,||<br />
					oram-bhāgiyaṃ saṃyojanaṃ.|| ||</p>

					<p class="f4"><span class="f2">[3]</span> Sīl'abbata-parāmāsa pariyu-ṭ-ṭhitena||<br />
					cetasā viharati sīla-b-bata-parāmāsa-paretena,||<br />
					uppannassa ca sīla-b-bata-parāmāsassa nissaraṇaṃ||<br />
					yathā-bhūtaṃ na-p-pajānāti.|| ||</p>

					<p class="f4">Tassa so sīla-b-bata-parāmāso,||<br />
					thāma-gatā,||<br />
					a-p-paṭivinītā,||<br />
					oram-bhāgiyaṃ saṃyojanaṃ.|| ||</p>

					<p class="f4"><span class="f2">[4]</span> Kāma-rāga-pariyu-ṭ-ṭhitena||<br />
					cetasā viharati kāma-rāga-paretena,||<br />
					<a id="pg434"><span class="f2 g"><b>[434]</b></span></a> uppannassa ca kāma-rāgassa nissaraṇaṃ||<br />
					yathā-bhūtaṃ na-p-pajānāti.|| ||</p>

					<p class="f4">Tassa so kāma-rāgo,||<br />
					thāma-gatā,||<br />
					a-p-paṭivinītā,||<br />
					oram-bhāgiyaṃ saṃyojanaṃ.|| ||</p>

					<p class="f4"><span class="f2">[5]</span> Vyāpāda-pariyu-ṭ-ṭhitena||<br />
					cetasā viharati vyāpāda-paretena,||<br />
					uppannassa ca vyāpādassa nissaraṇaṃ||<br />
					yathā-bhūtaṃ na-p-pajānāti.|| ||</p>

					<p class="f4">Tass so vyāpādo,||<br />
					thāma-gatā,||<br />
					a-p-paṭivinītā,||<br />
					oram-bhāgiyaṃ saṃyojanaṃ.|| ||</p>

					<p>&nbsp;</p>

					<p class="f4"><span class="f3">{7}[<a id="p7" href="../../../dhamma-vinaya/bd/mn/mn.064.olds.bd.htm#p7">7</a>]</span> Sutavā ca kho, Ānanda, ariya-sāvako||<br />
					ariyānaṃ dassāvī,||<br />
					ariya-Dhammassa kovido,||<br />
					ariya-Dhamme suvinīto,||<br />
					sappurisānaṃ dassāvī,||<br />
					sappurisa-Dhammassa kovido,||<br />
					sappurisa-Dhamme suvinīto,||<br />
					<span class="f2">[1]</span> na sakkāya-diṭṭhi-pariyu-ṭ-ṭhitena cetasā viharati,||<br />
					na sakkāya-diṭṭhi-paretena,||<br />
					uppannāya ca sakkāya-diṭṭhiyā nissaraṇaṃ||<br />
					yathā-bhūtaṃ pajānāti.</p>

					<p class="f4">Tassa sā sakkāya-diṭṭhi||<br />
					sānusayā pahīyati.|| ||</p>

					<p class="f4"><span class="f2">[2]</span> Na vi-cikicchā-pariyu-ṭ-ṭhitena cetasā viharati,||<br />
					na vi-cikicchā-paretena||<br />
					uppannāya ca vi-cikicchāya nissaraṇaṃ<br />
					yathā-bhūtaṃ pajānāti.|| ||</p>

					<p class="f4">Tassa sā vi-cikicchā||<br />
					sānusayā pahīyati.|| ||</p>

					<p class="f4"><span class="f2">[3]</span> Na sīla-b-bata-parāmāsa-pariyu-ṭ-ṭhitena cetasā viharati||<br />
					na sīla-b-bata-parāmāsa-paretena,||<br />
					uppannassa ca sīla-b-bata-parāmāsassa nissaraṇaṃ||<br />
					yathā-bhūtaṃ pajānāti.|| ||</p>

					<p class="f4">Tassa so sīla-b-bata-parāmāso||<br />
					sānusayo pahīyati.|| ||</p>

					<p class="f4"><span class="f2">[4]</span> Na kāma-rāga-pariyu-ṭ-ṭhitena cetasā viharati||<br />
					na kāma-rāga-paretena,||<br />
					uppannassa ca kāma-rāgassa nissaraṇaṃ||<br />
					yathā-bhūtaṃ pajānāti,||<br />
					tassa so kāmarāgo sānusayo pahīyati.|| ||</p>

					<p class="f4"><span class="f2">[5]</span> Na vyāpāda-pariyu-ṭ-ṭhitena cetasā viharati na vyāpāda-paretena,||<br />
					uppannassa ca vyāpādassa nissaraṇaṃ yathā-bhūtaṃ pajānāti.|| ||</p>

					<p class="f4">Tassa so vyāpādo||<br />
					sānusayo pahīyati.</p>

					<p>&nbsp;</p>

					<p class="f4"><span class="f3">{8}[<a id="p8" href="../../../dhamma-vinaya/bd/mn/mn.064.olds.bd.htm#p8">8</a>]</span> Yo, Ānanda, Maggo,||<br />
					yā paṭipadā pañcannaṃ oram-bhāgiyānaṃ saṃyojanānaṃ pahānāya,||<br />
					taṃ Maggaṃ,||<br />
					taṃ paṭipadaṃ,||<br />
					anāgamma pañc'oram-bhāgiyāni saṃyojanāni||<br />
					ñassati vā,||<br />
					dakkhiti vā,||<br />
					pajahissati vā,||<br />
					ti n'etaṃ ṭhānaṃ vijjati.|| ||</p>
	
					<p class="f4">Seyyathā pi, Ānanda,||<br />
					mahato rukkhassa||<br />
					ti-ṭ-ṭhato sāra-vato||<br />
					tacaṃ a-c-chetvā||<br />
					phegguṃ a-c-chetvā||<br />
					sāra-c-chedo bhavissatī||<br />
					ti n'etaṃ ṭhānaṃ vijjati.|| ||</p>

					<p class="f4">Evam eva kho Ānanda, yo Maggo,||<br />
					yā paṭipadā pañcannaṃ oram-bhāgiyānaṃ saṃyojanānaṃ pahānāya,||<br />
					taṃ Maggaṃ,||<br />
					taṃ paṭipadaṃ,||<br />
					anāgamma pañc'oram-bhāgiyāni saṃyojanāni||<br />
					ñassati vā,||<br />
					dakkhiti vā,||<br />
					pajahissati vā,||<br />
					ti n'etaṃ ṭhānaṃ vijjati.|| ||</p>

					<p>&nbsp;</p>

					<p class="f4"><span class="f3">{9}[<a id="p9" href="../../../dhamma-vinaya/bd/mn/mn.064.olds.bd.htm#p9">9</a>]</span> Yo ca kho, Ānanda, Maggo,||<br />
					yā paṭipadā pañcannaṃ oram-bhāgiyānaṃ saṃyojanānaṃ pahānāya,||<br />
					<a id="pg435"><span class="f2 g"><b>[435]</b></span></a> taṃ Maggaṃ,||<br />
					taṃ paṭipadaṃ,||<br />
					āgamma pañc'oram-bhāgiyāni saṃyojanāni||<br />
					ñassati vā,||<br />
					dakkhiti vā,||<br />
					pajahissati vā,||<br />
					ti ṭhānaṃ vijjati.|| ||</p>
	
					<p class="f4">Seyyathā pi, Ānanda,||<br />
					mahato rukkhassa||<br />
					ti-ṭ-ṭhato sāra-vato||<br />
					tacaṃ chetvā||<br />
					phegguṃ chetvā||<br />
					sāra-c-chedo bhavissatī||<br />
					ti ṭhānaṃ vijjati.|| ||</p>

					<p class="f4">Evam eva kho Ānanda, yo Maggo,||<br />
					yā paṭipadā pañcannaṃ oram-bhāgiyānaṃ saṃyojanānaṃ pahānāya,||<br />
					taṃ Maggaṃ,||<br />
					taṃ paṭipadaṃ,||<br />
					āgamma pañc'oram-bhāgiyāni saṃyojanāni||<br />
					ñassati vā,||<br />
					dakkhiti vā,||<br />
					pajahissati vā,||<br />
					ti ṭhānaṃ vijjati.|| ||</p>

					<p>&nbsp;</p>
					
					<p class="f4"><span class="f3">{10}[<a id="p10" href="../../../dhamma-vinaya/bd/mn/mn.064.olds.bd.htm#p10">10</a>]</span> Seyyathā pi, Ānanda,||<br />
					Gaṅgā nadī pūrā udakassa,||<br />
					samatittikā,||<br />
					kākapeyyo,||<br />
					atha dubbalako puriso āgaccheyya:|| ||</p>
					
					<p class="f4">'Ahaṃ imissā Gaṅgāya nadiyā||<br />
					tiriyaṃ bāhāya sotaṃ chetvā||<br />
					sotthinā pāraṃ gacchāmī' ti.|| ||</p>

					<p class="f4">So na sakkuṇeyya Gaṅgāya nadiyā||<br />
					tiriyaṃ bāhāya sotaṃ||<br />
					chetvā sotthinā pāraṃ gantuṃ.|| ||</p>

					<p class="f4">Evam eva kho, Ānanda,||<br />
					yassa kassaci sakkāya nirodhāya dhamme desiyamāne||<br />
					cittaṃ na pakkhandati,||<br />
					na-p-pasīdati,||<br />
					na santiṭṭhati,||<br />
					na vimuccati —||<br />
					seyyathā pi so dubbalako puriso||<br />
					evam-ete daṭṭhabbā.|| ||</p>

					<p class="f4">Seyyathā pi, Ānanda,||<br />
					Gaṅgā nadī pūrā udakassa,||<br />
					samatittikā,||<br />
					kākapeyyo,||<br />
					atha balavā puriso āgaccheyya:|| ||</p>
					
					<p class="f4">'Ahaṃ imissā Gaṅgāya nadiyā||<br />
					tiriyaṃ bāhāya sotaṃ chetvā||<br />
					sotthinā pāraṃ gacchāmī' ti.|| ||</p>

					<p class="f4">So sakkuṇeyya Gaṅgāya nadiyā||<br />
					tiriyaṃ bāhāya sotaṃ||<br />
					chetvā sotthinā pāraṃ gantuṃ.|| ||</p>

					<p class="f4">Evam eva kho Ānanda||<br />
					yassa kassaci sakkāya nirodhāya dhamme desiyamāne||<br />
					cittaṃ pakkhandati,||<br />
					pasīdati,||<br />
					santiṭṭhati,||<br />
					vimuccati —||<br />
					seyyathā pi so balavā puriso||<br />
					evam-ete daṭṭhabbā.|| ||</p>

					<p>&nbsp;</p>

					<p class="f4"><span class="f3">{11}[<a id="p11" href="../../../dhamma-vinaya/bd/mn/mn.064.olds.bd.htm#p11">11</a>]</span> Katamo c'Ānanda, Maggo katamā paṭipadā||<br />
					pañcannaṃ oram-bhāgiyānaṃ saṃyojanānaṃ pahānāya?|| ||</p>
					
					<p class="f4">Idh'Ānanda, bhikkhu||<br />
					upadhi-vivekā akusalānaṃ dhammānaṃ||<br />
					pahānā sabbaso kāya-duṭṭhullānaṃ||<br />
					paṭipassaddhiyā,||<br />
					vivicc'eva kāmehi,||<br />
					vivicca akusalehi dhammehi,||<br />
					sa-vitakkaṃ,||<br />
					sa-vicāraṃ,||<br />
					viveka-jaṃ pīti-sukhaṃ,||<br />
					paṭhamaṃ-jhānaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya <a id="pg436"><span class="f2 g"><b>[436]</b></span></a> dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya.|| ||</p>

					<p>&nbsp;</p>

					<p class="f4"><span class="f3">{12}[<a id="p12" href="../../../dhamma-vinaya/bd/mn/mn.064.olds.bd.htm#p12">12</a>]</span> Puna ca paraṃ, Ānanda, bhikkhu||<br />
					vitakka-vicārānaṃ vūpasamā,||<br />
					ajjhattaṃ sampasādanaṃ,||<br />
					cetaso ekodi-bhāvaṃ,||<br />
					avitakkaṃ,||<br />
					avicāraṃ||<br />
					samādhi-jaṃ pīti-sukhaṃ,||<br />
					dutiyaṃ-jhānaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya.|| ||</p>

					<p>&nbsp;</p>

					<p class="f4"><span class="f3">{13}[<a id="p13" href="../../../dhamma-vinaya/bd/mn/mn.064.olds.bd.htm#p13">13</a>]</span> Puna ca paraṃ bhikkhave bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti||<br />
					yan taṃ ariyā āci-k-khanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya.|| ||</p>

					<p>&nbsp;</p>

					<p class="f4"><span class="f3">{14}[<a id="p14" href="../../../dhamma-vinaya/bd/mn/mn.064.olds.bd.htm#p14">14</a>]</span> Puna ca paraṃ bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya.|| ||</p>
					
					<p>&nbsp;</p>

					<p class="f4"><span class="f3">{15}[<a id="p15" href="../../../dhamma-vinaya/bd/mn/mn.064.olds.bd.htm#p15">15</a>]</span> Puna ca paraṃ, Ānanda, bhikkhu,||<br />
					sabbaso rūpa-saññānaṃ samatikkamā,||<br />
					paṭigha-saññānaṃ atthaṅgamā,||<br />
					nānatta-saññānaṃ amanasikārā,||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya.|| ||</p>

					<p>&nbsp;</p>

					<p class="f4"><span class="f3">{16}[<a id="p16" href="../../../dhamma-vinaya/bd/mn/mn.064.olds.bd.htm#p16">16</a>]</span> Puna ca paraṃ, Ānanda, bhikkhu,||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					<a id="pg437"><span class="f2 g"><b>[437]</b></span></a> āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya.|| ||</p>

					<p>&nbsp;</p>

					<p class="f4"><span class="f3">{17}[<a id="p17" href="../../../dhamma-vinaya/bd/mn/mn.064.olds.bd.htm#p17">17</a>]</span> Puna ca paraṃ, Ānanda, bhikkhu,||<br />
					sabbaso Viññānañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">So yad eva tattha hoti,||<br />
					rūpa-gataṃ,||<br />
					vedanā-gataṃ,||<br />
					saññā-gataṃ,||<br />
					saṅkhāra-gataṃ,||<br />
					viññāṇa-gataṃ,||<br />
					te dhamme,||<br />
					<span class="f2">[1]</span> aniccato,||<br />
					<span class="f2">[2]</span> dukkhato,||<br />
					(rogato,||<br />
					gaṇḍato,||<br />
					sallato,||<br />
					aghato,||<br />
					ābādhato,||<br />
					parato,||<br />
					palokato,||<br />
					suññato,)||<br />
					<span class="f2">[3]</span> anattato,||<br />
					samanupassati.|| ||</p>

					<p class="f4">So tehi dhammehi cittaṃ paṭivāpeti.|| ||</p>

					<p class="f4">So tehi dhammehi cittaṃ paṭivāpetvā,||<br />
					amatāya dhātuyā cittaṃ upasaṃharati.|| ||</p>

					<p class="f4">'Etaṃ santaṃ||<br />
					etaṃ paṇītaṃ||<br />
					yad idaṃ sabba-saṅkhāra-samatho||<br />
					sabb'ūpadhi-paṭinissaggo||<br />
					taṇha-k-khayo||<br />
					virāgo||<br /> 
					nirodho||<br /> 
					Nibbānan' ti.|| ||</p>
					
					<p class="f4">So tattha-ṭ-ṭhito||<br />
					āsavānaṃ khayaṃ pāpuṇāti</p>
					
					<p class="f4">No ce āsavānaṃ khayaṃ pāpuṇāti,||<br />
					ten'eva dhamma-rāgena tāya,||<br />
					dhamma-nandiyā,||<br />
					pañcannaṃ oram-bhāgiyānaṃ saṃyojanānaṃ parikkhayā||<br />
					opapātiko hoti,||<br />
					tattha parinibbāyī,||<br />
					anāvatti-dhammo tasmā lokā.|| ||</p>
					
					<p class="f4">Ayam pi kho, Ānanda, Maggo,||<br />
					ayaṃ paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya" ti.|| ||</p>

					<p class="f4"><span class="f3">{18}[<a id="p18" href="../../../dhamma-vinaya/bd/mn/mn.064.olds.bd.htm#p18">18</a>]</span> "Eso ce, bhante, Maggo,||<br />
					esā paṭipadā,||<br />
					pañcannaṃ oram-bhāgiyānaṃ saṃyojanānaṃ pahānāya,||<br />
					atha kiñ carahi||<br />
					idh'ekacce bhikkhū ceto-vimuttino,||<br />
					ekacce bhikkhū paññā-vimuttino" ti?|| ||</p>

					<p class="f4">"Ettha kho tes'āhaṃ, Ānanda||<br />
					indriya-vemattataṃ vadāmī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā, Ānando,||<br />
					Bhagavato bhāsitaṃ 'abhinandī' ti.|| ||</p>

					<p class="ctr">Mahā Māluṅkya Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>