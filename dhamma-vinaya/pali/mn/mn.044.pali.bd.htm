<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 44. The lay follower Visakha asks his former wife, the nun Dhammadinna a series of questions concerning Dhamma and receives answers approved of later by the Buddha. The questions asked reveal a number of the more subtle points in understanding the internal make up of the Dhamma. This is definately a good sutta to compare with the Pali and other translations." />
<title>MN 44. Cūḷa Vedalla Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					5. Cūḷa Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p44">Sutta 44</a></h4>

					<h1>Cūḷa Vedalla Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg299"><span class="f2 g"><b>[299]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/bit/bit-32.htm#p1">wrrn</a>][<a href="../../../dhamma-vinaya/chlm/mn/mn.044.chlm.sbb.htm#p1">chlm</a>][<a href="../../../dhamma-vinaya/pts/mn/mn.044.horn.pts.htm#p1">pts</a>][<a href="../../../dhamma-vinaya/ati/mn/mn.044.than.ati.htm#p1">than</a>][<a href="../../../dhamma-vinaya/mnl/mn/mn.044.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Veḷuvane Kalandakanivāpe.|| ||</p>

					<p class="f4">Atha kho Visākho upāsako yena Dhammadinnā bhikkhunī ten'upasaṅkami.|| ||</p>

					<p class="f4">Upasaṅkamitvā Dhammadinnaṃ bhikkhuniṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Visākho upāsako Dhammadinnaṃ bhikkhuniṃ etad avoca:|| ||</p>

					<p class="f4"><span class="f3">[<a id="p2">2</a>][<a href="../../ati/mn/mn.044.than.ati.htm#p2">than</a>].</span> "Sakkāyo sakkāyo ti ayye vuccati.|| ||</p>

					<p class="f4">Katamo nu kho ayye sakkāyo vutto Bhagavatā" ti?|| ||</p>

					<p class="f4">"Pañca kho ime āvuso Visākha upādāna-k-khandhā sakkāyo vutto Bhagavatā.|| ||</p>

					<p class="f4">Seyyath'īdaṃ:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṅkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Ime kho āvuso Visākha pañc'upādāna-k-khandhā sakkāyo vutto Bhagavatā" ti.|| ||</p>

					<p class="f4">"Sādhu ayye" ti kho Visākho upāsako Dhammadinnāya bhikkhuniyā bhāsitaṃ abhinan'ditvā anumo-ditvā Dhammadinnaṃ bhikkhuniṃ uttariṃ pañhaṃ āpucchi:|| ||</p>

					<p class="f4"><span class="f3">[<a id="p3">3</a>][<a href="../../ati/mn/mn.044.than.ati.htm#p3">than</a>].</span> "'Sakkāyasamudayo sakkāya-samudayo' ti ayye vuccati.|| ||</p>

					<p class="f4">Katamo nu kho ayye sakkāya-samudayo vutto Bhagavatā" ti?|| ||</p>

 					<p class="f4">"Yā'yaṃ āvuso Visākha taṇhā pono-bhavikā nandi-rāga-sahagatā tatra tatr-ā-bhinandinī.|| ||</p>

					<p class="f4">Seyyath'īdaṃ:||<br />
					kāma-taṇhā||<br />
					bhava-taṇhā||<br />
					vibhava-taṇhā.|| ||</p>

					<p class="f4">Ayaṃ kho āvuso Visākha sakkāya-samudayo vutto Bhagavatā" ti.|| ||</p>

					<p class="f4"><span class="f3">[<a id="p4">4</a>][<a href="../../ati/mn/mn.044.than.ati.htm#p4">than</a>].</span> "'Sakkāyanirodho sakkāya-nirodho' ti ayye vuccati.|| ||</p>

					<p class="f4">Katamo nu kho ayye sakkāya-nirodho vutto Bhagavatā" ti?|| ||</p>

					<p class="f4">"Yo kho āvuso Visākha tassā yeva taṇhāya asesa-virāga-nirodho cāgo paṭinissaggo mutti anālayo.|| ||</p>

					<p class="f4">Ayaṃ kho āvuso Visākha sakkāya-nirodho vutto Bhagavatā" ti.|| ||</p>

					<p class="f4"><span class="f3">[<a id="p5">5</a>][<a href="../../ati/mn/mn.044.than.ati.htm#p5">than</a>].</span> "'Sakkāya-nirodha-gāminī paṭipadā sakkāya-nirodha-gāminī-paṭipadā' ti ayye vuccati.|| ||</p>

					<p class="f4">Katamā nu kho ayye sakkāya-nirodha-gāminī-paṭipadā vuttā Bhagavatā" ti?|| ||</p>

					<p class="f4">"Ayam eva kho āvuso Visākha Ariyo Aṭṭhaṅgiko Maggo sakkāya-nirodha-gāminī-paṭipadā vuttā Bhagavatā.|| ||</p>

					<p class="f4">Seyyath'īdaṃ:||<br />
					sammā diṭṭhi||<br />
					sammā saṅkappo||<br />
					sammā vācā||<br />
					sammā kammanto||<br />
					sammā ājīvo||<br />
					sammā vāyāmo||<br />
					sammā sati||<br />
					sammā samādhi" ti.|| ||</p>

					<p class="f4"><span class="f3">[<a id="p6">6</a>][<a href="../../ati/mn/mn.044.than.ati.htm#p6">than</a>]</span> "Tañ'ñeva nu kho ayye upādānaṃ te pañc'upādāna-k-khandhā,||<br />
					udāhu aññatra pañcah'upādāna-k-khandhehi upādānan" ti?|| ||</p>

					<p class="f4">"Na kho āvuso Visākha tañ'ñeva upādānaṃ te pañc'upādāna-k-khandhā,||<br />
					<a id="pg300"><span class="f2 g"><b>[300]</b></span></a> na pi aññatra pañcah'upādāna-k-khandhehi upādānaṃ.|| ||</p>

					<p class="f4">Yo kho āvuso Visākha pañcas'upādāna-k-khandhesu chanda-rāgo,||<br />
					taṃ tattha upādānan" ti.|| ||</p>

					<p class="f4"><span class="f3">[<a id="p7">7</a>][<a href="../../ati/mn/mn.044.than.ati.htm#p7">than</a>].</span> "Kathaṃ pan'ayye sakkāya-diṭṭhi hotī" ti?|| ||</p>

					<p class="f4">"Idh'āvuso Visākha a-s-sutavā puthujjano ariyānaṃ adassāvī ariya-Dhammassa akovido ariya-Dhamme avinīto,||<br />
					sappurisānaṃ adassāvī sappurisa-Dhammassa akovido sappurisa-Dhamme avinīto||<br />
					rūpaṃ attato samanupassati,||<br />
					rūpavantaṃ vā attāṇaṃ,||<br />
					attani vā rūpaṃ,||<br />
					rūpasmiṃ vā attāṇaṃ;||<br />
					vedanaṃ attato samanupassati,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanāya vā attāṇaṃ;||<br />
					saññaṃ attato samanupassati,||<br />
					saññā vantaṃ vā attāṇaṃ,||<br />
					attani vā saññaṃ,||<br />
					saññāya vā attāṇaṃ;||<br />
					saṅkhāre attato samanupassati,||<br />
					saṅkhāra-vantaṃ vā attāṇaṃ,||<br />
					attani vā saṅkhāre,||<br />
					saṅkhāresu vā attāṇaṃ;||<br />
					viññāṇaṃ attato samanupassati,||<br />
					viññāṇa-vantaṃ vā attāṇaṃ,||<br />
					attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Evaṃ kho āvuso Visākha sakkāya-diṭṭhi hotī" ti.|| ||</p>

					<p class="f4"><span class="f3">[<a id="p8">8</a>][<a href="../../ati/mn/mn.044.than.ati.htm#p8">than</a>]</span> "Kathaṃ pan'ayye sakkāya-diṭṭhi na hotī" ti?|| ||</p>

					<p class="f4">"Idh'āvuso Visākha sutavā ariya-sāvako ariyānaṃ dassāvī ariya-Dhammassa kovido ariya-Dhamme suvinīto,||<br />
					sappurisānaṃ dassāvī sappurisa-Dhammassa kovido sappurisa-Dhamme suvinīto||<br />
					na rūpaṃ attato samanupassati,||<br />
					na rūpavantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ;||<br />
					na vedanaṃ attato samanupassati,||<br />
					na vedanā-vantaṃ vā attāṇaṃ,||<br />
					na attani vā vedanaṃ,||<br />
					vedanāya vā attāṇaṃ;||<br />
					na saññaṃ attato samanupassati,||<br />
					na saññā vantaṃ vā attāṇaṃ,||<br />
					na attani vā saññaṃ,||<br />
					na saññāya vā attāṇaṃ;||<br />
					na saṅkhāre attato samanupassati,||<br />
					na saṅkhāra-vantaṃ vā attāṇaṃ,||<br />
					na attani vā saṅkhāre,||<br />
					na saṅkhāresu vā attāṇaṃ;||<br />
					na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="f4">Evaṃ kho āvuso Visākha sakkāya-diṭṭhi na hotī" ti.|| ||</p>

					<p class="f4"><span class="f3">[<a id="p9">9</a>][<a href="../../ati/mn/mn.044.than.ati.htm#p9">than</a>]</span> "Katamo pan'ayye Ariyo Aṭṭhaṅgiko Maggo" ti?|| ||</p>

					<p class="f4">"Ayam'eva kho āvuso Visākha Ariyo Aṭṭhaṅgiko Maggo.|| ||</p>

					<p class="f4">Seyyath'īdaṃ:||<br />
					sammā diṭṭhi||<br />
					sammā saṅkappo||<br />
					sammā vācā||<br />
					sammā kammanto||<br />
					sammā ājīvo||<br />
					sammā vāyāmo||<br />
					sammā sati||<br />
					sammā samādhī" ti.|| ||</p>

					<p class="f4"><span class="f3">[<a id="p10">10</a>][<a href="../../ati/mn/mn.044.than.ati.htm#p10">than</a>].</span> "Ariyo pan'ayye aṭṭhaṅgiko Maggo saṅkhato udāhu asaṅkhato" ti?|| ||</p>

					<p class="f4">"Ariyo kho āvuso Visākha aṭṭhaṅgiko Maggo <a id="pg301"><span class="f2 g"><b>[301]</b></span></a> saṅkhato" ti.|| ||</p>

					<p class="f4"><span class="f3">[<a id="p11">11</a>][<a href="../../ati/mn/mn.044.than.ati.htm#p11">than</a>].</span> "Ariyena nu kho ayye aṭṭhaṅgikena maggena tayo khandhā saṅgahītā,||<br />
					udāhu tīhi khandhehi Ariyo Aṭṭhaṅgiko Maggo saṅgahīto" ti?|| ||</p>

					<p class="f4">"Na kho āvuso Visākha ariyena aṭṭhaṅgikena maggena tayo khandhā saṅgahītā.|| ||</p>

					<p class="f4">Tīhi ca kho āvuso Visākha khandhehi Ariyo Aṭṭhaṅgiko Maggo saṅgahīto:||<br />
					yā c'āvuso Visākha sammā-vācā,||<br />
					yo ca sammā-kammanto,||<br />
					yo ca sammā ājīvo,||<br />
					ime dhammā sīla-k-khandhe saṅgahītā.|| ||</p>

					<p class="f4">Yo ca sammā-vāyāmo,||<br />
					yā ca sammā-sati,||<br />
					yo ca sammā-samādhi,||<br />
					ime dhammā samādhi-k-khandhe saṅgahītā.|| ||</p>

					<p class="f4">Yā ca sammā-diṭṭhi,||<br />
					yo ca sammā-saṅkappo,||<br />
					ime dhammā paññā-k-khandhe saṅgahītā" ti.|| ||</p>

					<p class="f4"><span class="f3">[<a id="p12">12</a>][<a href="../../ati/mn/mn.044.than.ati.htm#p12">than</a>].</span> "Katamo pan'ayye samādhi?|| ||</p>

					<p class="f4">Katame samādhinimittā,<br />
					katame samādhiparikkhārā,<br />
					katamā samādhibhāvanā" ti?|| ||</p>

					<p class="f4">"Yā kho āvuso Visākha cittassa ek'aggatā ayaṃ samādhi.|| ||</p>

					<p class="f4">Cattāro sati-paṭṭhānā samādhinimittā.|| ||</p>

					<p class="f4">Cattāro samma-p-padhānā samādhiparikkhārā.|| ||</p>

					<p class="f4">Yā tesaṃ yeva dhammānaṃ āsevanā bhāvanā bahulī-kammaṃ,||<br />
					ayaṃ tattha samādhi bhāvanā" ti.|| ||</p>

					<p class="f4"><span class="f3">[<a id="p13">13</a>][<a href="../../ati/mn/mn.044.than.ati.htm#p13">than</a>].</span> "Kati pan'ayye saṅkhāra" ti?|| |||| ||</p>

					<p class="f4">"Tayo 'me āvuso Visākha saṅkhārā:<br />
					kāya-saṅkhāro||<br />
					vacī-saṅkhāro||<br />
					citta-saṅkhāro" ti.|| ||</p>

					<p class="f4"><span class="f3">[<a id="p14">14</a>][<a href="../../ati/mn/mn.044.than.ati.htm#p14">than</a>].</span> "Katamo pan'ayye kāya-saṅkhāro,||<br />
					katamo vacī-saṅkhāro,||<br />
					katamo citta-saṅkhāro" ti?|| ||</p>

					<p class="f4">"Assāsa-passāsā kho āvuso Visākha kāya-saṅkhāro.|| ||</p>

					<p class="f4">Vitakkavicārā vacī-saṅkhāro.|| ||</p>

					<p class="f4">Saññā ca vedanā ca citta-saṅkhāro" ti.|| ||</p>

					<p class="f4"><span class="f3">[<a id="p15">15</a>][<a href="../../ati/mn/mn.044.than.ati.htm#p15">than</a>]</span> "Kasmā pan'ayye assāsa-passāsā kāya-saṅkhāro?|| ||</p>

					<p class="f4">Kasmā vitakka-vicārā vacī-saṅkhāro?|| ||</p>

					<p class="f4">Kasmā saññā ca vedanā ca citta-saṅkhāro" ti?|| ||</p>

					<p class="f4">Assāsa-passāsā kho āvuso Visākha kāyikā ete dhammā kāya-paṭibaddhā.|| ||</p>

					<p class="f4">Tasmā assāsa-passāsā kāya-saṅkhāro.|| ||</p>

					<p class="f4">Pubbe kho āvuso Visākha vitakketvā vicāretvā pacchā vācaṃ bhindati.|| ||</p>

					<p class="f4">Tasmā vitakka-vicārā vacī-saṅkhāro.|| ||</p>

					<p class="f4">Saññā ca vedanā ca cetasikā ete dhammā cittapaṭibaddhā.|| ||</p>

					<p class="f4">Tasmā saññā ca vedanā ca citta-saṅkhāro" ti.|| ||</p>

					<p class="f4"><span class="f3">[<a id="p16">16</a>][<a href="../../ati/mn/mn.044.than.ati.htm#p16">than</a>]</span> "Kathañ ca pan'ayye saññā-vedayita-nirodha-samāpatti hotī" ti?|| ||</p>

					<p class="f4">"Na kho āvuso Visākha saññā-vedayita-nirodhaṃ samāpajjantassa bhikkhuno evaṃ hoti:<br />
					'Ahaṃ saññā-vedayita-nirodhaṃ samāpajjissan' ti vā,||<br />
					'Ahaṃ saññā-vedayita-nirodhaṃ samāpajjāmī' ti vā,||<br />
					'Ahaṃ saññā-vedayita-nirodham samāpanno' ti vā,||<br />
					atha khvāssa pubbe va tathā cittaṃ bhāvitaṃ hoti yan taṃ tathattāya upanetī" ti.|| ||</p>

					<p class="f4"><span class="f3">[<a id="p17">17</a>][<a href="../../ati/mn/mn.044.than.ati.htm#p17">than</a>]</span> "Saññā-vedayita-nirodhaṃ <a id="pg302"><span class="f2 g"><b>[302]</b></span></a> samāpajjantassa pan'ayye bhikkhuno katame dhammā paṭhamaṃ nirujjhanti:||<br />
					yadi vā kāya-saṅkhāro||<br />
					yadi vā vacī-saṅkhāro||<br />
					yadi vā citta-saṅkhāro" ti?|| ||</p>

					<p class="f4">"Saññā-vedayita-nirodhaṃ samāpajjantassa kho āvuso Visākha bhikkhuno paṭhamaṃ nirujjhati vacī-saṅkhāro,||<br />
					tato kāya-saṅkhāro,||<br />
					tato citta-saṅkhāro" ti.|| ||</p>

					<p class="f4"><span class="f3">[<a id="p18">18</a>][<a href="../../ati/mn/mn.044.than.ati.htm#p18">than</a>]</span> "Kathañ ca pan'ayye saññā-vedayita-nirodha-samāpattiyā vuṭṭhānaṃ hotī" ti?|| ||</p>

					<p class="f4">"Na kho āvuso Visākha saññā-vedayita-nirodha-samāpattiyā vuṭṭhahantassa bhikkhuno evaṃ hoti:||<br />
					'Ahaṃ saññā-vedayita-nirodha-samāpattiyā vuṭṭhahi'ssan' ti vā||<br />
					'Ahaṃ saññā-vedayita-nirodha-samāpattiyā vuṭṭhahāmī' ti vā||<br />
					'Ahaṃ saññā-vedayita-nirodha-samāpattiyā vuṭṭhito' ti vā||<br />
					atha khvāssa pubbe va tathā cittaṃ bhāvitaṃ hoti yan taṃ tathattāya upanetī" ti|| ||</p>

					<p class="f4"><span class="f3">[<a id="p19">19</a>][<a href="../../ati/mn/mn.044.than.ati.htm#p19">than</a>].</span> "Saññā-vedayita-nirodha-samāpattiyā vuṭṭhahantassa pan'ayye bhikkhuno katame dhammā paṭhamaṃ uppajjanti,||<br />
					yadi vā kāya-saṅkhāro,||<br />
					yadi vā vacī-saṅkhāro,||<br />
					yadi vā citta-saṅkhāro" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhahantassa kho āvuso Visākha bhikkhuno||<br />
					paṭhamaṃ uppajjati citta-saṅkhāro,||<br />
					tato kāya-saṅkhāro,||<br />
					tato vacī-saṅkhāro" ti.|| ||</p>

					<p class="f4"><span class="f3">[<a id="p20">20</a>][<a href="../../ati/mn/mn.044.than.ati.htm#p20">than</a>]</span> "Saññā-vedayita-nirodha-samāpattiyā vuṭṭhitaṃ pan'ayye bhikkhuṃ kati phassā phusantī" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhitaṃ kho āvuso Visākha bhikkhuṃ tayo phassā phusanti:||<br />
					suññato phasso,||<br />
					animitto phasso,||<br />
					appaṇihito phasso" ti.|| ||</p>

					<p class="f4"><span class="f3">[<a id="p21">21</a>][<a href="../../ati/mn/mn.044.than.ati.htm#p21">than</a>]</span> "Saññā-vedayita-nirodha-samāpattiyā vuṭṭhitassa pan'ayye bhikkhuno kiṃ-ninnaṃ cittaṃ hoti kiṃ-poṇaṃ kiṃ-pabbhāran" ti?|| ||</p>

					<p class="f4">"Saññā-vedayita-nirodha-samāpattiyā vuṭṭhitassa kho āvuso Visākha bhikkhuno||<br />
					viveka-ninnaṃ cittaṃ hoti||<br />
					viveka-poṇaṃ||<br />
					viveka-pabbhāran" ti.|| ||</p>

					<p class="f4"><span class="f3">[<a id="p22">22</a>][<a href="../../bit/bit-32.htm">bit</a>][<a href="../../ati/mn/mn.044.than.ati.htm#p22">than</a>]</span> "Kati pan'ayye vedanā" ti?|| ||</p>

					<p class="f4">"Tisso kho imā āvuso Visākha vedanā:||<br />
					sukhā vedanā||<br />
					dukkhā vedanā||<br />
					adukkha-m-asukhā vedanā" ti.|| ||</p>

					<p class="f4"><span class="f3">[<a id="p23">23</a>][<a href="../../ati/mn/mn.044.than.ati.htm#p23">than</a>].</span> "Katamā pan'ayye sukhā vedana,||<br />
					katamā dukkhā vedanā||<br />
					katamā adukkha-m-asukhā vedanā" ti?|| ||</p>

					<p class="f4">"Yaṃ kho āvuso Visākha kāyikaṃ vā||<br />
					cetasikaṃ vā||<br />
					sukhaṃ||<br />
					sātaṃ||<br />
					vedayitaṃ||<br />
					ayaṃ||<br />
					sukhā||<br />
					vedanā.|| ||</p>

					<p class="f4">Yaṃ kho āvuso Visākha kāyikaṃ vā||<br />
					cetasikaṃ vā||<br />
					dukkhaṃ||<br />
					asātaṃ||<br />
					vedayitaṃ||<br />
					ayaṃ||<br />
					dukkhā||<br />
					vedanā.|| ||</p>

					<p class="f4">Yaṃ kho āvuso Visākha kāyikaṃ vā||<br />
					cetasikaṃ vā||<br />
					n'eva sātaṃ-nāsātaṃ vedayitaṃ||<br />
					ayaṃ adukkha- <a id="pg303"><span class="f2 g"><b>[303]</b></span></a> m-asukhā vedanā" ti.|| ||</p>

					<p class="f4"><span class="f3">[<a id="p24">24</a>][<a href="../../ati/mn/mn.044.than.ati.htm#p24">than</a>]</span> Sukhā pan'ayye vedanā kiṃ-sukhā kiṃ-dukkhā,||<br />
					dukkhā vedanā kiṃ-dukkhā kiṃ-sukhā,||<br />
					adukkha-m-asukhā vedanā kiṃ-sukhā kiṃ-dukkhā ti?|| ||</p>

					<p class="f4">Sukhā kho āvuso Visākha vedanā ṭhiti-sukhā vipariṇāma-dukkhā,||<br />
					dukkhā vedanā ṭhiti-dukkhā vipariṇāma-sukhā,||<br />
					adukkha-m-asukhā vedanā ñāṇa-sukhā aññāṇ-dukkhā" ti.|| ||</p>

					<p class="f4"><span class="f3">[<a id="p25">25</a>][<a href="../../ati/mn/mn.044.than.ati.htm#p25">than</a>]</span> "Sukhāya pan'ayye vedanāya kiṃ-anusayo anuseti?|| ||</p>

					<p class="f4">Dukkhāya vedanāya kiṃ anusayo anuseti?|| ||</p>

					<p class="f4">Adukkha-m-asukhāya vedanāya kiṃ anusayo anusetī" ti?|| ||</p>

					<p class="f4">Sukhāya kho āvuso Visākha vedanāya rāg-ā-nusayo anuseti.|| ||</p>

					<p class="f4">Dukkhāya vedanāya paṭigh-ā-nusayo anuseti.|| ||</p>

					<p class="f4">Adukkha-m-asukhāya vedanāya avijj-ā-nusayo anusetī"  ti.|| ||</p>

					<p class="f4"><span class="f3">[<a id="p26">26</a>][<a href="../../ati/mn/mn.044.than.ati.htm#p26">than</a>]</span> "Sabbāya nu kho ayye sukhāya vedanāya rāg-ā-nusayo anuseti?|| ||</p>

					<p class="f4">Sabbāya dukkhāya vedanāya paṭigh-ā-nusayo anuseti?|| ||</p>

					<p class="f4">Sabbāya adukkha-m-asukhāya vedanāya avijj-ā-nusayo anusetī" ti?|| ||</p>

					<p class="f4">"Na kho āvuso Visākha sabbāya sukhāya vedanāya rāg-ā-nusayo anuseti,||<br />
					na sabbāya dukkhāya vedanāya paṭigh-ā-nusayo anuseti,||<br />
					na sabbāya adukkha-m-asukhāya vedanāya avijj-ā-nusayo anusetī" ti.|| ||</p>

					<p class="f4"><span class="f3">[<a id="p27">27</a>][<a href="../../ati/mn/mn.044.than.ati.htm#p27">than</a>]</span> Sukhāya pan'ayye vedanāya kiṃ pahātabbaṃ?|| ||</p>

					<p class="f4">Dukkhāya vedanāya kiṃ pahātabbaṃ?|| ||</p>

					<p class="f4">Adukkha-m-asukhāya vedanāya kiṃ pahātabban" ti?|| ||</p>

					<p class="f4">"Sukhāya kho āvuso Visākha vedanāya rāg-ā-nusayo pahātabbo.|| ||</p>

					<p class="f4">Dukkhāya vedanāya paṭigh-ā-nusayo pahātabbo.|| ||</p>

					<p class="f4">Adukkha-m-asukhāya vedanāya avijj-ā-nusayo pahātabbo" ti.|| ||</p>

					<p class="f4"><span class="f3">[<a id="p28">28</a>][<a href="../../ati/mn/mn.044.than.ati.htm#p28">than</a>]</span> "Sabbāya nu kho ayye sukhāya vedanāya rāg-ā-nusayo pahātabbo?|| ||</p>

					<p class="f4">Sabbāya dukkhāya vedanāya paṭigh-ā-nusayo pahātabbo?|| ||</p>

					<p class="f4">Sabbāya adukkha-m-asukhāya vedanāya avijj-ā-nusayo pahātabbo" ti?|| ||</p>

					<p class="f4">"Na kho āvuso Visākha sabbāya sukhāya vedanāya rāg-ā-nusayo pahātabbo,||<br />
					na sabbāya dukkhāya vedanāya paṭigh-ā-nusayo pahātabbo,||<br />
					na sabbāya adukkha-m-asukhāya vedanāya avijj-ā-nusayo pahātabbo.|| ||</p>

					<p class="f4">Idh'āvuso Visākha bhikkhu vivicc'eva kāmehi||<br />
					vivicca akusalehi dhammehi — ||<br />
					sa-vitakkaṃ sa-vicāraṃ —||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati,||<br />
					rāgan-tena pajahati,||<br />
					na tattha rāg-ā-nusayo anuseti.|| ||</p>

					<p class="f4">Idh'āvuso Visākha bhikkhu iti paṭisañcikkhati:||<br />
					'Kuda'ssu nāmāhaṃ tad'āyatanaṃ upasampajja viharissāmi||<br />
					yad'ariyā etarahi āyatanaṃ upassampajja viharanti' ti,||<br />
					iti anuttaresu vimokhesu pihaṃ||<br />
					<a id="pg304"><span class="f2 g"><b>[304]</b></span></a> upaṭṭhāpayato uppajjati pihāpaccayā domanassaṃ||<br />
					paṭighantena pajahati,||<br />
					na tattha paṭigh-ā-nusayo anuseti.|| ||</p>

					<p class="f4">Idh'āvuso Visākha bhikkhu sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā —||<br />
					adukkha-ṃ-asukhaṃ —||<br />
					upekhā-sati-pārisuddhiṃ||<br />
					catutthaṃ jhānam upasampajja viharati,||<br />
					avijjan'tena pajahati,||<br />
					na tattha avijj-ā-nusayo anusetī" ti.|| ||</p>

					<p class="f4"><span class="f3">[<a id="p29">29</a>][<a href="../../ati/mn/mn.044.than.ati.htm#p29">than</a>].</span> Sukhāya pan'ayye vedanāya kiṃ paṭibhāgo" ti?|| ||</p>

					<p class="f4">"Sukhāya kho āvuso Visākha vedanāya dukkhā vedanā paṭibhāgo" ti.|| ||</p>

					<p class="f4">"Dukkhāya pan'ayye vedanāya kiṃ paṭibhāgo" ti?|| ||</p>

					<p class="f4">"Dukkhāya kho āvuso Visākha vedanāya sukhā vedanā paṭibhāgo" ti?|| ||</p>

					<p class="f4">"Adukkha-m-asukhāya pan'ayye vedanāya kiṃ paṭibhāgo" ti?|| ||</p>

					<p class="f4">"Adukkha-m-asukhāya kho āvuso Visākha vedanāya avijjā paṭibhāgo" ti.|| ||</p>

					<p class="f4">"Avijjāya pan'ayye kiṃ paṭibhāgo" ti?|| ||</p>

					<p class="f4">"Avijjāya kho āvuso Visākha vijjā paṭibhāgo" ti.|| ||</p>

					<p class="f4">"Vijjāya pan'ayye kiṃ paṭibhāgo" ti?|| ||</p>

					<p class="f4">"Vijjāya kho āvuso Visākha vimutti paṭibhāgo" ti.|| ||</p>

					<p class="f4">"Vimuttiyā pan'ayye kiṃ paṭibhāgo" ti?|| ||</p>

					<p class="f4">"Vimuttiyā kho āvuso Visākha Nibbānaṃ paṭibhāgo" ti.|| ||</p>

					<p class="f4">"Nibbānassa pan'ayye kiṃ paṭibhāgo" ti?|| ||</p>

					<p class="f4">"Accasarāvuso Visākha pañhaṃ||<br />
					nāsakkhi pañhānaṃ pariyan taṃ gahetuṃ.|| ||</p>

					<p class="f4">Nibbān'ogadhaṃ hi āvuso Visākha Brahma-cariyaṃ Nibbānaparāyanaṃ Nibbānapariyosānaṃ.|| ||</p>

					<p class="f4">Ākaṅkha-māno ca tvaṃ āvuso Visākha Bhagavantaṃ upasaṅkamitvā etam'atthaṃ puccheyyāsi,||<br />
					yathā ca te Bhagavā vyākaroti tathā naṃ dhāreyyāsī" ti.|| ||</p>

					<p class="f4"><span class="f3">[<a id="p30">30</a>][<a href="../../ati/mn/mn.044.than.ati.htm#p30">than</a>]</span> Atha kho Visākho upāsako Dhammadinnāya bhikkhuniyā bhāsitaṃ abhinan'ditvā anumo-ditvā uṭṭhāy'āsanā Dhammadinnaṃ bhikkhuniṃ abhivādetvā padakkhiṇaṃ katvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Visākho upāsako yāvatako ahosi Dhammadinnāya bhikkhuniyā saddhiṃ kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">Evaṃ vutte Bhagavā Visākhaṃ upāsakaṃ etad avoca:|| ||</p>

					<p class="f4">"Paṇḍitā Visākha Dhammadinnā bhikkhunī,||<br />
					mahā-paññā Visākha Dhammadinnā bhikkhunī.|| ||</p>

					<p class="f4">Mamañ-ce pi tvaṃ Visākha etam'atthaṃ puccheyyāsi,||<br />
					aham-pi taṃ evam'evaṃ vyākareyyaṃ<br />
					<a id="pg305"><span class="f2 g"><b>[305]</b></span></a> yathā taṃ Dhammadinnāya bhikkhuniyā vyākataṃ,||<br />
					eso c'ev'etassa attho,||<br />
					evam'etaṃ dhārehī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano Visākho upāsako Bhagavato bhāsitaṃ 'abhinandī' ti.|| ||</p>

					<p class="ctr">Cūḷa Vedalla Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>