<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 119. The Buddha goes into detail concerning minding the body." />
<title>MN 119: Kāyagatā-Sati Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p119">Sutta 119</a></h4>

					<h1>Kāyagatā-Sati Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg88"><span class="f2 g"><b>[88]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.119.chlm.sbb.htm#p1">chlm</a>][<a href="../../../dhamma-vinaya/pts/mn/mn.119.horn.pts.htm#p1">pts</a>][<a href="../../../dhamma-vinaya/ati/mn/mn.119.than.ati.htm#p1">than</a>][<a href="../../../dhamma-vinaya/wp/mn/mn.119.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.119.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho sambahulānaṃ bhikkhūnaṃ pacchā-bhattaṃ piṇḍa-pāta-paṭikkantānaṃ upaṭṭhāna-sālāyaṃ sanni-sinnānaṃ sanni-patitānaṃ ayam antarā kathā udapādi: acchariyaṃ āvuso,||<br />
					abbhutaṃ āvuso,||<br />
					yāvañ c'idaṃ tena Bhagavatā jānatā passatā arahatā Sammā-SamBuddhena kāyagatā-sati bhāvitā bahulī-katā maha-p-phalā vuttā mahā-nisaṃsā'ti.|| ||</p>

					<p class="f4">Ayaṃ ca h'idaṃ tesaṃ bhikkhūnaṃ antarā kathā vippakatā hoti.|| ||</p>

					<p class="f4">Atha kho Bhagavā sāyaṇha-samayaṃ patisallānā vuṭṭhito yena upaṭṭhānasālā,||<br />
					ten'upasaṇkami.Upasaṇkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">kāya nu'ttha bhikkhave,||<br />
					etarahi kathāya sanni-sinnā kā ca pana vo antarā kathā vippakatā' ti.|| ||</p>

					<p class="f4"><a id="pg89"><span class="f2 g"><b>[89]</b></span></a> Idha bhante amhākaṃ pacchā-bhattaṃ piṇḍa-pāta-paṭikkantānaṃ upaṭṭhāna-sālāyaṃ sanni-sinnānaṃ sanni-patitānaṃ ayamattarākathā udapādi:|| ||</p>

					<p class="f4">Acchariyaṃ āvuso,||<br />
					abbhutaṃ āvuso,||<br />
					yāvañ c'idaṃ tena Bhagavatā jānatā passatā arahatā Sammā-SamBuddhena kāyagatā-sati bhāvitā bahulī-katā maha-p-phalā vuttā mahā-nisaṃsā'ti.|| ||</p>

					<p class="f4">Ayaṃ no bhante antarā kathā vippakatā.|| ||</p>

					<p class="f4">Atha Bhagavā anuppatto' ti.|| ||</p>

					<p class="f4">Kathaṃ bhāvitā ca bhikkhave,||<br />
					kāyagatā-sati kathaṃ bahulī-katā maha-p-phalā hoti mahā-nisaṃsā:|| ||</p>

					<p class="f4">Idha bhikkhave,||<br />
					bhikkhu arañña-gato vā rukkha-mūla-gato vā suññ-ā-gāra-gato vā nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So satova assasati,||<br />
					sato3 passasati.|| ||</p>

					<p class="f4">Dīghaṃ vā assasanto dīghaṃ assasāmī' ti pajānāti.|| ||</p>

					<p class="f4">Dīghaṃ vā passasanto dīghaṃ passasāmī' ti pajānāti.|| ||</p>

					<p class="f4">Rassaṃ vā assasanto rassaṃ assasāmī' ti pajānāti,||<br />
					rassaṃ vā passasanto rassaṃ passasāmī' ti pajānāti.|| ||</p>

					<p class="f4">Sabba-kāya-paṭisaṃvedī assasissāmī' ti sikkhati,||<br />
					sabba-kāya-paṭisaṃvedī passasissāmī' ti sikkhati.|| ||</p>

					<p class="f4">Passa-m-bhayaṃ kāya-saṇkhāraṃ assasissāmī' ti sikkhati,||<br />
					passa-m-bhayaṃ kāya-saṇkhāraṃ passasissāmī' ti sikkhati.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu gacchanto vā gacchāmīti pajānāti.|| ||</p>

					<p class="f4">Ṭhito vā ṭhitomhīti pajānāti.|| ||</p>

					<p class="f4">Nisinno vā nisinnomhīti pajānāti.|| ||</p>

					<p class="f4">Sayāno vā sayānomhīti pajānāti.|| ||</p>

					<p class="f4">Yathā yathā vā panassa kāyo paṇihito hoti.|| ||</p>

					<p class="f4">Tathā tathā naṃ pajānāti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4"><a id="pg90"><span class="f2 g"><b>[90]</b></span></a> Puna ca paraṃ bhikkhave,||<br />
					bhikkhu abhikkante paṭikkante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.Sammiñjite pasārite sampajāna-kārī hoti.|| ||</p>

					<p class="f4">Saṇghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhi-bhāve sampajāna-kārī hoti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā te pahīyanti: tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāvati.|| ||</p>

					<p class="f4">Puna ca paraṃ bhikkhave,||<br />
					bhikkhu imam eva kāyaṃ uddhaṃ pādatalā adho kesa-matthakā taca-pariyan taṃ pūraṃ nāna-p-pakārassa asucino pacc'avekkhatī: atthi imasmiṃ kāye kesā lomā nakhā dantā taco maṃsaṃ nahāru aṭṭhi aṭṭhimiñjā1 vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ pittaṃ semahaṃ pubbo lohitaṃ sedo medo assu vasā kheḷo siṇghāṇikā lasikā muttan' ti.|| ||</p>

					<p class="f4">Seyyathā pi, bhikkhave,||<br />
					ubhato mukhā mūtoḷi pūrā nānā-vihitassa dhaññassa.|| ||</p>

					<p class="f4">Seyyath'īdaṃ: sālīnaṃ vīhīnaṃ mūggānaṃ māsānaṃ tilānaṃ taṇḍulānaṃ,||<br />
					tam enaṃ cakkhumā puriso muñcitvā pacc'avekkheyya: ime sālī,||<br />
					ime vihī,||<br />
					ime muggā,||<br />
					ime māsā,||<br />
					ime tilā,||<br />
					ime taṇḍulā'ti.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaṃ uddhaṃ pādatalā adho kesa-matthakā taca-pariyan taṃ pūraṃ nāna-p-pakārassa asucino pacc'avekkhati: atthi imasmiṃ kāye kesā lomā nakhā dantā taco maṃsaṃ nahāru aṭṭhi aṭṭhamiñjā1 vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo lohitaṃ sedo medo assu vasā kheḷo siṇghāṇikā lasikā muttan' ti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti samādhiyati,||<br />
					evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4"><a id="pg91"><span class="f2 g"><b>[91]</b></span></a> Puna ca paraṃ bhikkhave,||<br />
					bhikkhu imam eva kāyaṃ yathā-ṭhitaṃ yathā-paṇihitaṃ dhātuso pacc'avekkhati: atthi imasmiṃ kāye paṭhavī-dhātu āpo-dhātu tejo-dhātu vāyo-dhātuti.|| ||</p>

					<p class="f4">Seyyathā pi, bhikkhave,||<br />
					dakkho go-ghātako vā go-ghātakantevāsī vā gāviṃ vadhitvā cātu-m-mahā-pathe1 khilaso vibhajitvā3 nisinno assa,||<br />
					evam eva kho,||<br />
					bhikkhave,||<br />
					bhikkhu imam eva kāyaṃ yathā-ṭhitaṃ yathā-paṇihitaṃ dhātuso pacc'avekkhati: atthi imasmiṃ kāye paṭhavī-dhātu āpo-dhātu tejo-dhātu vāyo-dhātu'ti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍaḍitaṃ ekāhamataṃ vā dvīhamataṃ vā tīhamataṃ vā uddhumātakaṃ vinīlakaṃ vipubbakajātaṃ.|| ||</p>

					<p class="f4">So imam eva kāyaṃ upasaṃharati: 'ayam pi kho kāyo evaṃ-dhammo evaṃ-bhāvī etaṃ anatīto'ti.</p>

					<p class="f4">Tassa evaṃ appamattassa ātāpino pahitatssa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhataṃ kākehi vā khajja-mānaṃ kulalehi vā khajja-mānaṃ gijjhehi vā khajja-mānaṃ suvāṇehi vā khajja-mānaṃ sigālehi vā khajja-mānaṃ vividhehi vā pāṇakajātehi khajja-mānaṃ.|| ||</p>

					<p class="f4">So imam eva kāyaṃ upasaṃharati: 'ayam pi kho kāyo evaṃ dhammo evaṃ-bhāvi etaṃ anatīto'ti.|| ||</p>

					<p class="f4">Tassa evaṃ appamattassa ātāpito pahitatassa viharato ye geha-sitā sarasaṃkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4"><a id="pg92"><span class="f2 g"><b>[92]</b></span></a> Puna ca paraṃ bhikkhave,||<br />
					bhikkhu seyyathā pi passeyya sarīraṃ sīvathi-kāya chaḍḍhitaṃ atthika-saṇkhalikaṃ samaṃsa-lohitaṃ nahāru-sambandhaṃ.|| ||</p>

					<p class="f4">So imam eva kāyaṃ upasaṃharati: 'ayam pi kho kāyo evaṃ-dhammo evaṃ-bhāvī etaṃ anatīto'ti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṃkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ atthika-saṇkhalikaṃ nahāru-sambandhaṃ,||<br />
					so imam eva kāyaṃ upasaṃharati: 'ayam pi kho kāyo evaṃ-dhammo evaṃ-bhāvī etaṃ anatīto'ti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṃkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ atthika-saṇkhalikaṃ nimmaṃsa-lohita-makkhitaṃ nahāru-sambandhaṃ,||<br />
					so imam eva kāyaṃ upasaṃharati: 'ayam pi kho kāyo Evaṃdhammo evaṃ-bhāvī etaṃ anatīto'ti.|| ||</p>

					<p class="f4">Tassa evaṃ appamattassa ātāpino Pahitattassa viharato ye geha-sitā sarasaṃkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ atthika-saṇkhalikaṃ apagata-maṃsa-lohitaṃ nahāru-sambandhaṃ,||<br />
					so imam eva kāyaṃ upasaṃharati: 'ayam pi kho kāyo evaṃ-dhammo evaṃ-bhāvī etaṃ anatīto'ti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṃkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ aṭṭhikāni apagata-sambandhāni disāvidisāsu vikkhittāni aññena hatthatthikaṃ aññena pāda-ṭ-ṭhikaṃ aññena jaṇghatthikaṃ aññena ūra-ṭ-ṭhikaṃ.|| ||</p>

					<p class="f4">Aññena kaṭa-ṭ-ṭhikaṃ aññena piṭṭhikaṇṭhakaṃ aññena sisakaṭāhaṃ so imam eva kāyaṃ upasaṃharati: ayam pi kho kāyo evaṃ-dhammo evaṃ-bhāvī etaṃ anatītoti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ aṭṭhikāni setāni saṇkhavaṇṇūpanibhāni so imeva kāyaṃ upasaṃharati: ayam pi kho kāyo evaṃ-dhammo evaṃ-bhāvī etaṃ anatītoti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ aṭṭhikāni puñjakitāni,||<br />
					tero-vassikāni,||<br />
					so imeva kāyaṃ upasaṃharati: ayam pi kho kāyo evaṃ-dhammo evaṃ-bhāvī etaṃ anatītoti.|| ||</p>

					<p class="f4">Tassa evaṃ appamattassa Ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.

					Puna ca paraṃ bhikkhave,||<br />
					bhikkhu Seyyathā pi passeyya sarīraṃ sīvathi-kāya chaḍḍhitaṃ aṭṭhikāni pūtīni cuṇṇaka-jātāni,||<br />
					so imeva kāyaṃ upasaṃharati: ayam pi kho kāyo evaṃ-dhammo evaṃ-bhāvī etaṃ anatītoti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">So imam eva kāyaṃ viveka-jena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					dakkho nahāpako vā nahāpakantevāsī vā kaṃsathāle nahānīyacuṇṇāni ākiritvā udakena paripphosakaṃ sanneyya.|| ||</p>

					<p class="f4">Sāssa nahānīyapiṇḍī snehānugatā snehaparetā santara-bāhirā phuṭṭhā snehena,||<br />
					na ca pagghariṇī.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaṃ viveka-jena pīti-sukhena <a id="pg93"><span class="f2 g"><b>[93]</b></span></a> abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā,||<br />
					te pahiyantī.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu vitakka-vicāranaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">So imeva kāyaṃ samādhijena pīti-sukhena abhisandeti,||<br />
					parisandeti,||<br />
					paripūreti,||<br />
					parippharati,||<br />
					nāssa kiñci sabbā-vato kāyassa samādhijena pīti-sukhena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					udaka-rahado gambhīro ubabhidodako,||<br />
					tassa nev'assa puratthimāya disāya udakassāya-mukhaṃ,||<br />
					na pacchi-māya disāya udakassāya-mukhaṃ5,||<br />
					na uttarāya disāya udakassāya-mukhaṃ,||<br />
					na dakkhiṇāya disāya udakassāya-mukhaṃ,||<br />
					devo ca na kālena kālaṃ sammā dhāraṃ anuppaveccheyya.|| ||</p>

					<p class="f4">Atha kho tamhāva udaka-rahadā sītā vāridhārā ubabhijjitvā6 tam eva udaka-rahadaṃ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa sītena vārinā apphuṭaṃ assa.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaṃ samādhijena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaṃ hoti.|| ||</p>

					<p class="f4">Tassa evaṃ appamattassa ātāpino pahitattassa virato ye geha-sitā sarasasaṇkappā te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīditi,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti|| ||</p>

					<p class="f4">Puna ca paraṃ bhikkhave,||<br />
					bhikkhu pītiyā ca virāgā upekkhako ca viharati sato ca sampajāno,||<br />
					sukhañca kāyena paṭisaṃvedeti.|| ||</p>

					<p class="f4">Yaṃ taṃ ariyā ācikkhanti: 'Upekkhako satimā sukha-vihārī' ti,||<br />
					taṃ tatiyaṃ-jhānaṃ upasampajja viharati.|| ||</p>

					<p class="f4">So imam eva kāyaṃ nippītikena sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaṃ hoti,||<br />
					Seyyathā pi bhikkhave,||<br />
					uppaliniyaṃ vā paduminiyaṃ vā puṇḍarīkiniyaṃ vā appekaccāni uppalāni vā padumāni vā puṇḍarīkāni vā udake jātāni udake saṃvaddhāni udakānuggatāni anto <a id="pg94"><span class="f2 g"><b>[94]</b></span></a> nimuggaposinī.|| ||</p>

					<p class="f4">Tāni yāva ca aggā yāva ca mūlā sītena vārinā abhisannāni parisannāni paripūrāni paripphuṭāni.|| ||</p>

					<p class="f4">Nāssa kiñci sabbā-vataṃ uppalānaṃ vā padumānaṃ vā puṇḍarīkānaṃ vā sītena vārinā apphuṭaṃ assa.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaṃ nippītikena sukhena abhisandeti parisandeti paripūreti parippharati,||<br />
					nāssa kiñci sabbā-vato kāyassa nippītikena sukhena apphuṭaṃ hoti.|| ||</p>

					<p class="f4">Tassa evaṃ appamattassa ātāpino pahitattassa viharato ye geha-sitā sarasaṇkappā te pahīyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Puna ca paraṃ bhikkhave,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">So imam eva kāyaṃ parisuddhena cetasā pariyodātena pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					puriso odātena vatthena sasīsaṃ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaṃ assa.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaṃ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa tiñci sabbā-vato kāyassa parisuddhena cetasā pariyodātena apphuṭaṃ hoti.|| ||</p>

					<p class="f4">Tassa evaṃ appamattassa ātāpito pahitattassa viharato ye geha-sitā sarasaṇkappā te pahiyanti.|| ||</p>

					<p class="f4">Tesaṃ pahānā ajjhattam eva cittaṃ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi kho bhikkhave,||<br />
					bhikkhu kāyagataṃ satiṃ bhāveti.|| ||</p>

					<p class="f4">Yassa kassaci bhikkhave,||<br />
					kāyagatā-sati bhāvitā bahulī-katā antogadhā tassa1 kusalā dhammā ye keci vijjā-bhāgiyā.|| ||</p>

					<p class="f4">Seyyathā pi, bhikkhave,||<br />
					yassa kassaci mahā-samuddo cetasā phuṭo,||<br />
					antogadhā .Tassa1 kunnadiyo yā kāci samudd'aṇgamā.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati bhāvitā bahulī-katā antogadhā tassa kusalā dhammā ye keci vijjā-bhāgiyā.|| ||</p>

					<p class="f4">Yassa kassaci bhikkhave,||<br />
					bhikkhuno kāyagatā-sati abhāvitā abahulī-katā,||<br />
					labhati tassa māro otāraṃ,||<br />
					labhati tassa māro ārammaṇaṃ.|| ||</p>

					<p class="f4">Seyyathā pi, bhikkhave,||<br />
					puriso garukaṃ silāgulaṃ allamattikāpuñje pakkhipeyya,||<br />
					taṃ kim maññatha bhikkhave,||<br />
					api nu taṃ garukaṃ silāgulaṃ allamattikāpuñje labhetha otāranti.|| ||</p>

					<p class="f4">"Evaṃ bhante" ti.|| ||</p>

					<p class="f4"><a id="pg95"><span class="f2 g"><b>[95]</b></span></a> Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraṃ labhati tassa māro ārammaṇaṃ.|| ||</p>

					<p class="f4">Seyyathā pi, bhikkhave,||<br />
					sukkhaṃ kaṭṭhaṃ koḷāpaṃ,||<br />
					atha puriso āgaccheyya uttarāraṇiṃ ādāya aggiṃ abhinibbattessāmi1.|| ||</p>

					<p class="f4">Tejo pātu-karissāmīti2.|| ||</p>

					<p class="f4">Taṃ kim maññatha bhikkhave,||<br />
					api nu so puriso amuṃ sukkhaṃ kaṭṭhaṃ koḷāpaṃ uttarāraṇiṃ adāya abhimatthento aggiṃ abhinibbatteyya tejo pātu-kareyyāti.|| ||</p>

					<p class="f4">"Evaṃ bhante" ti.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraṃ labhati tassa māro ārammaṇaṃ.|| ||</p>

					<p class="f4">Seyyathā pi, bhikkhave,||<br />
					udaka-maṇiko ritto tucjo ādhāre ṭhapito,||<br />
					atha puriso āgaccheyya udakabhāraṃ ādāya.|| ||</p>

					<p class="f4">Taṃ kim maññatha bhikkhave,||<br />
					api nu so puriso labhetha udakassa nikkhepananti.|| ||</p>

					<p class="f4">"Evaṃ bhante" ti.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraṃ labhati tassa māro ārammaṇaṃ.|| ||</p>

					<p class="f4">Yassa kassaci bhikkhave,||<br />
					kāyagatā-sati bhāvitā bahulī-katā,||<br />
					na tassa labhati māro otāraṃ,||<br />
					na tassa labhati māro ārammaṇaṃ.|| ||</p>

					<p class="f4">Seyyathā pi, bhikkhave,puriso lahukaṃ suttaguḷaṃ sabbasāra-maye aggalaphalake pakkhipeyya.|| ||</p>

					<p class="f4">Taṃ kim maññatha,||<br />
					bhikkhave,||<br />
					api nu so puriso taṃ lahukaṃ suttaguḷaṃ sabbasāra-maye aggalaphalake labhetha otāranti.|| ||</p>

					<p class="f4">No h'etaṃ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraṃ labhati tassa māro ārammaṇaṃ.|| ||</p>

					<p class="f4">Seyyathā pi, bhikkhave,||<br />
					allaṃ kaṭṭhaṃ sasnehaṃ,||<br />
					atha puriso āgaccheyya uttarāṇi ādāya aggiṃ abhinibbattesasāmi tejo pātu-karissāmiti.|| ||</p>

					<p class="f4">Taṃ <a id="pg96"><span class="f2 g"><b>[96]</b></span></a> kim maññatha,||<br />
					bhikkhave,||<br />
					api nu so puriso amuṃ allaṃ kaṭṭhaṃ sasnehaṃ uttarāraṇiṃ ādāya abhimanthento aggiṃ abhinibbatteyya tejo pātu-kareyyāti.|| ||</p>

					<p class="f4">No h'etaṃ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraṃ labhati tassa māro ārammaṇaṃ.|| ||</p>

					<p class="f4">Seyyathā pi, bhikkhave,||<br />
					udaka-maṇiko pūro udakassa samatittiko kākapeyyo ādhāre ṭhapito,||<br />
					atha puriso āgaccheyya udakabhāraṃ ādāya.|| ||</p>

					<p class="f4">Taṃ kim maññatha bhikkhave,||<br />
					api nu so puriso labhetha udakassa nikkhepananti.|| ||</p>

					<p class="f4">No h'etaṃ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagato sati bhāvitā bahulī-katā,||<br />
					na tassa labhati māro otāraṃ,||<br />
					na tassa labhati māro ārammaṇaṃ.|| ||</p>

					<p class="f4">Yassa kassaci bhikkhave,||<br />
					kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaṃ abhininnāmeti abhiññā sacchi-kiriyāya.|| ||</p>

					<p class="f4">Tatra tatrave sakkhi-bhabbataṃ pāpuṇāti sati sati āyatane.|| ||</p>

					<p class="f4">Seyyathā pi, bhikkhave,||<br />
					udaka-maṇiko pūro udakassa samatittiko kākapeyyo ādhāre ṭhapito,||<br />
					tam enaṃ balavā puriso yato yato āvajjeyya,||<br />
					āgaccheyya udakanti.|| ||</p>

					<p class="f4"><a id="pg97"><span class="f2 g"><b>[97]</b></span></a> Evaṃ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaṃ abhininnāmeni abhiññā sacchi-kiriyāya.|| ||</p>

					<p class="f4">Tatra tatrava sakkhi-bhabbataṃ pāpuṇāti sati sati āyatane.|| ||</p>

					<p class="f4">Seyyathā pi, bhikkhave,||<br />
					same bhūmibhāge caturassā pokkharaṇi assa āḷibaddhā pūrā udakassa samatittikā kākapeyyā.|| ||</p>

					<p class="f4">Tam enaṃ balavā puriso yato yato āḷiṃ muñceyya,||<br />
					āgaccheyya udakanti.|| ||</p>

					<p class="f4">"Evaṃ bhante" ti.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaṃ abhininnāmeti abhiññā sacchi-kiriyāya.|| ||</p>

					<p class="f4">Tatra tatr'eva sakkhi-bhabbataṃ pāpuṇāti sati sati āyatane.|| ||</p>

					<p class="f4">Seyyathā pi, bhikkhave,||<br />
					su-bhūmiyaṃ cātu-m-mahā-pathe ājañña-ratho yutto assa ṭhito odhasta-patodo.|| ||</p>

					<p class="f4">Tam enaṃ dakkho yogg-ā-cariyo assa-damma-sārathi abhiruhitvā vāmena hatthena rasmiyo gahetvā dakkhiṇena hatthena patodaṃ gahetvā yen'icchakaṃ yad'icchakaṃ sāreyyāpi paccāsāreyyāpi evam eva kho,||<br />
					bhikkhave,||<br />
					yassa kassaci kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaṃ abhininnāmeti abhiññā sacchi-kiriyāya,||<br />
					tatra tatr'eva sakkhi bhabbataṃ pāpuṇāti sati sati ayatane.|| ||</p>

					<p class="f4">Kāyagatāya bhikkhave,||<br />
					satiyā āsevitāya bhāvitāya bahulī-katāya yānikatāya vatthu-katāya anuṭṭhitāya parivītāya susamāraddhāya ime dasānisaṃsā pāṭikaṇkhā.|| ||</p>

					<p class="f4">Katame dasa?|| ||</p>

					<p class="f4">Arati-ratisaho hoti,||<br />
					na ca taṃ arati sahati,||<br />
					uppannaṃ aratiṃ abhibhuyya viharati,||<br />
					bhaya-bheravasaho hoti,||<br />
					na ca taṃ bhaya-bheravaṃ sahati,||<br />
					uppannaṃ bhaya-bheravaṃ ahibhuyya viharati,||<br />
					khamo hoti sītassa uṇhassa jighacchāya pipāsāya ḍaṃsamakasavāt'ātapasiriṃsapa samphassānaṃ duruttānaṃ durāgatānaṃ vacana-pathānaṃ uppannānaṃ sārīrikānaṃ vedanānaṃ dukkhānaṃ tippānaṃ kharānaṃ kaṭukānaṃ asātānaṃ amanāpānaṃ pāṇaharānaṃ adhivāsaka-jātiko hoti.|| ||</p>

					<p class="f4">Catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ <a id="pg98"><span class="f2 g"><b>[98]</b></span></a> nikāma-lābhī hoti akiccha-lābhī akasira-lābhī.|| ||</p>

					<p class="f4">So aneka-vihitaṃ iddhi-vidhaṃ1 pacc'anubhoti.|| ||</p>

					<p class="f4">Eko pi hutvā bahudhā hoti.|| ||</p>

					<p class="f4">Bahudhāpi hutvā eko hoti.|| ||</p>

					<p class="f4">Āvībhāvaṃ tiro-kuḍḍaṃ tiro-pākāraṃ tiro-pabbataṃ asajja-māno gacchati Seyyathā pi ākāse.|| ||</p>

					<p class="f4">Paṭhaviyā pi ummujjanimmujjaṃ karoti Seyyathā pi udake.|| ||</p>

					<p class="f4">Udake pi abhijja-māne.|| ||</p>

					<p class="f4">Gacchati Seyyathā pi paṭhaviyaṃ.|| ||</p>

					<p class="f4">Ākāse pi pallaṇkena kamati Seyyathā pi pakkhī sakuṇo.|| ||</p>

					<p class="f4">Ime pi candima-suriye evaṃmahiddhike evaṃmah-ā-nubhāve pāṇinā parimasati parimajjati.|| ||</p>

					<p class="f4">Yāva Brahma-lokāpi kāyena vasaṃ vatteti.|| ||</p>

					<p class="f4">Dibbāya sota-dhātuyā visuddhāyā atikkanta-mānusikāya ubho sadde suṇāti: dibbe ca mānuse ca ye dūre santike ca.|| ||</p>

					<p class="f4">Parasattāṇaṃ para-puggalānaṃ cetasā ceto paricca pajānāti: sarāgaṃ vā cittaṃ sarāgaṃ cittanti pajānāti.|| ||</p>

					<p class="f4">Vīta-rāgaṃ vā cittaṃ vīta-rāgaṃ cittanti pajānāti.|| ||</p>

					<p class="f4">Sadosaṃ vā cittaṃ sadosaṃ cittanti pajānāti.|| ||</p>

					<p class="f4">Vīta-dosaṃ vā vīta-dosaṃ cittanti pajānāti.|| ||</p>

					<p class="f4">Samohaṃ vā cittaṃ samohaṃ cittanti pajānāti.|| ||</p>

					<p class="f4">Vīta-mohaṃ vā cittaṃ vitamohaṃ cittanti pajānāti.|| ||</p>

					<p class="f4">Saṇkhittaṃ vā cittaṃ saṇkhittaṃ cittanti pajānāti.|| ||</p>

					<p class="f4">Vikkhittaṃ vā cittaṃ vikkhittaṃ cittanti pajānāti.|| ||</p>

					<p class="f4">Mahaggataṃ vā cittaṃ mahaggataṃ cittanti pajānāti.|| ||</p>

					<p class="f4">Amahaggataṃ vā cittaṃ amahaggataṃ cittanti pajānāti.|| ||</p>

					<p class="f4">Sauttaraṃ vā cittaṃ sa-uttaraṃ cittanti pajānāti.|| ||</p>

					<p class="f4">Anuttaraṃ vā cittaṃ anuttaraṃ cittanti pajānāti.|| ||</p>

					<p class="f4">Samāhitaṃ vā cittaṃ samāhitaṃ cittanti pajānāti.|| ||</p>

					<p class="f4">Asamāhitaṃ vā cittaṃ asamāhitaṃ cittanti pajānāti.|| ||</p>

					<p class="f4">Vimuttaṃ vā cittaṃ vimuttaṃ cittanti pajānāti.|| ||</p>

					<p class="f4">Avimuttaṃ vā cittaṃ avimuttaṃ cittanti pajānāti.|| ||</p>

					<p class="f4">So aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ: <a id="pg99"><span class="f2 g"><b>[99]</b></span></a> ekam pi jātiṃ dve pi jātiyo Tisso pi jātiyo catasso pi jātiyo pañca pi jātiyo dasa pi jātiyo visampi jātiyo tiṃsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saṃvaṭṭa-kappe anekepi vivaṭṭa-kappe anekepi saṃvaṭṭa-vivaṭṭa-kappe,||<br />
					amutrāsiṃ evaṃ-nāmo evaṃ-gotto evaṃ-vaṇṇo evamahāro evaṃ-sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto amutra udapādī2,||<br />
					tatrāpāsiṃ evaṃ nāmo evaṃ-gotto evaṃ-vaṇṇo evamahāro evaṃ-sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto idhupapanno'ti,||<br />
					iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p class="f4">Kāyagatāya bhikkhave,||<br />
					satiyā āsevitāya bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya ime dasānisaṃsā pāṭikaṇkhāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamānā te bhikkhū Bhagavato bhāsitaṃ abhinandunti.|| ||</p>

					<p class="ctr">Kāyagatā-Sati Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>