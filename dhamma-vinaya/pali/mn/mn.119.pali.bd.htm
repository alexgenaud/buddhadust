<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 119. The Buddha goes into detail concerning minding the body." />
<title>MN 119: Kayagatasati Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p119">Sutta 119</a></h4>

					<h1>Kāyagatā-Sati Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.119.chlm.sbb.htm#p1">chlm</a>][<a href="../../../dhamma-vinaya/pts/mn/mn.119.horn.pts.htm#p1">pts</a>][<a href="../../../dhamma-vinaya/ati/mn/mn.119.than.ati.htm#p1">than</a>][<a href="../../../dhamma-vinaya/wp/mn/mn.119.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.119.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho sambahulānaɱ bhikkhūnaɱ pacchā-bhattaɱ piṇḍa-pāta-paṭikkantānaɱ upaṭṭhānasālāyaɱ sanni-sinnānaɱ sanni-patitānaɱ ayam antarā kathā udapādi: acchariyaɱ āvuso,||<br />
					abbhutaɱ āvuso,||<br />
					yāvañ c'idaɱ tena Bhagavatā jānatā passatā arahatā Sammā-SamBuddhena kāyagatā-sati bhāvitā bahulī-katā maha-p-phalā vuttā mahā-nisaɱsā'ti.|| ||</p>

					<p class="f4">Ayaɱ ca h'idaɱ tesaɱ bhikkhūnaɱ antarā kathā vippakatā hoti.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito yena upaṭṭhānasālā,||<br />
					ten'upasankami.Upasaŋkamitvā paññatte āsane nisīdi.|| ||</p>

					<p class="f4">Nisajja kho Bhagavā bhikkhū āmantesi:|| ||</p>

					<p class="f4">kāya nu'ttha bhikkhave,||<br />
					etarahi kathāya sanni-sinnā kā ca pana vo antarā kathā vippakatā' ti.|| ||</p>

					<p class="f4"><a id="pg89"><span class="f2 g"><b>[89]</b></span></a> Idha bhante amhākaɱ pacchā-bhattaɱ piṇḍa-pāta-paṭikkantānaɱ upaṭṭhānasālāyaɱ sanni-sinnānaɱ sanni-patitānaɱ ayamattarākathā udapādi:|| ||</p>

					<p class="f4">Acchariyaɱ āvuso,||<br />
					abbhutaɱ āvuso,||<br />
					yāvañ c'idaɱ tena Bhagavatā jānatā passatā arahatā Sammā-SamBuddhena kāyagatā-sati bhāvitā bahulī-katā maha-p-phalā vuttā mahā-nisaɱsā'ti.|| ||</p>

					<p class="f4">Ayaɱ no bhante antarā kathā vippakatā.|| ||</p>

					<p class="f4">Atha Bhagavā anuppatto' ti.|| ||</p>

					<p class="f4">Kathaɱ bhāvitā ca bhikkhave,||<br />
					kāyagatā-sati kathaɱ bahulī-katā maha-p-phalā hoti mahā-nisaɱsā:|| ||</p>

					<p class="f4">Idha bhikkhave,||<br />
					bhikkhu araññagato vā rukkha-mūla-gato vā suññ-ā-gāra-gato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So satova assa-sati,||<br />
					sato3 passa-sati.|| ||</p>

					<p class="f4">Dīghaɱ vā assa-santo dīghaɱ assasāmīti pajānāti.|| ||</p>

					<p class="f4">Dīghaɱ vā passa-santo dīghaɱ passasāmīti pajānāti.|| ||</p>

					<p class="f4">Rassaɱ vā assa-santo rassaɱ assasāmīti pajānāti,||<br />
					rassaɱ vā passa-santo rassaɱ passasāmīti pajānāti.|| ||</p>

					<p class="f4">Sabba-kāyapaṭisaɱvedī assasi-s-sāmīti sikkhati,||<br />
					sabba-kāyapaṭisaɱvedī passasi-s-sāmīti sikkhati.|| ||</p>

					<p class="f4">Passa-m-bhayaɱ kāya-sankhāraɱ assasi-s-sāmīti sikkhati,||<br />
					passa-m-bhayaɱ kāya-sankhāraɱ passasi-s-sāmīti sikkhati.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu gacchanto vā gacchāmīti pajānāti.|| ||</p>

					<p class="f4">Ṭhito vā ṭhitomhīti pajānāti.|| ||</p>

					<p class="f4">Nisinno vā nisinnomhīti pajānāti.|| ||</p>

					<p class="f4">Sayāno vā sayānomhīti pajānāti.|| ||</p>

					<p class="f4">Yathā yathā vā panassa kāyo paṇihito hoti.|| ||</p>

					<p class="f4">Tathā tathā naɱ pajānāti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4"><a id="pg90"><span class="f2 g"><b>[90]</b></span></a> Puna ca paraɱ bhikkhave,||<br />
					bhikkhu abhikkante paṭikkante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.Sammiñjite pasārite sampajāna-kārī hoti.|| ||</p>

					<p class="f4">Saŋghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhibhāve sampajāna-kārī hoti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā te pahīyanti: tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāvati.|| ||</p>

					<p class="f4">Puna ca paraɱ bhikkhave,||<br />
					bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhatī: atthi imasmiɱ kāye kesā lomā nakhā dantā taco maɱsaɱ nahāru aṭṭhi aṭṭhimiñjā1 vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semahaɱ pubbo lohitaɱ sedo medo assu vasā kheḷo siŋghāṇikā lasikā muttan' ti.|| ||</p>

					<p class="f4">Seyyathā pi, bhikkhave,||<br />
					ubhato mukhā mūtoḷi pūrā nānāvihitassa dhaññassa.|| ||</p>

					<p class="f4">Seyyath'īdaɱ: sālīnaɱ vīhīnaɱ mūggānaɱ māsānaɱ tilānaɱ taṇḍulānaɱ,||<br />
					tam enaɱ cakkhumā puriso muñcitvā pacc-a-vekkheyya: ime sālī,||<br />
					ime vihī,||<br />
					ime muggā,||<br />
					ime māsā,||<br />
					ime tilā,||<br />
					ime taṇḍulā'ti.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaɱ uddhaɱ pādatalā adho kesa-matthakā taca-pariyan taɱ pūraɱ nāna-p-pakārassa asucino pacc-a-vekkhati: atthi imasmiɱ kāye kesā lomā nakhā dantā taco maɱsaɱ nahāru aṭṭhi aṭṭhamiñjā1 vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā kheḷo siŋghāṇikā lasikā muttan' ti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti samādhiyati,||<br />
					evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4"><a id="pg91"><span class="f2 g"><b>[91]</b></span></a> Puna ca paraɱ bhikkhave,||<br />
					bhikkhu imam eva kāyaɱ yathāṭhitaɱ yathāpaṇihitaɱ dhātuso pacc-a-vekkhati: atthi imasmiɱ kāye paṭhavī-dhātu āpo-dhātu tejo-dhātu vāyo-dhātuti.|| ||</p>

					<p class="f4">Seyyathā pi, bhikkhave,||<br />
					dakkho goghātako vā go-ghātakantevāsī vā gāviɱ vadhitvā cātu-m-mahā-pathe1 khilaso vibhajitvā3 nisinno assa,||<br />
					evam eva kho,||<br />
					bhikkhave,||<br />
					bhikkhu imam eva kāyaɱ yathāṭhitaɱ yathāpaṇihitaɱ dhātuso pacc-a-vekkhati: atthi imasmiɱ kāye paṭhavī-dhātu āpo-dhātu tejo-dhātu vāyo-dhātu'ti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍaḍitaɱ ekāhamataɱ vā dvīhamataɱ vā tīhamataɱ vā uddhumātakaɱ vinīlakaɱ vipubbakajātaɱ.|| ||</p>

					<p class="f4">So imam eva kāyaɱ upasaɱharati: 'ayam pi kho kāyo evaɱ-dhammo evaɱ-bhāvī etaɱ anatīto'ti.</p>

					<p class="f4">Tassa evaɱ appamattassa ātāpino pahitatssa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhataɱ kākehi vā khajja-mānaɱ kulalehi vā khajja-mānaɱ gijjhehi vā khajja-mānaɱ suvāṇehi vā khajja-mānaɱ sigālehi vā khajja-mānaɱ vividhehi vā pāṇakajātehi khajja-mānaɱ.|| ||</p>

					<p class="f4">So imam eva kāyaɱ upasaɱharati: 'ayam pi kho kāyo evaɱ dhammo evaɱ-bhāvi etaɱ anatīto'ti.|| ||</p>

					<p class="f4">Tassa evaɱ appamattassa ātāpito pahitatassa viharato ye gehasitā sarasaɱkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4"><a id="pg92"><span class="f2 g"><b>[92]</b></span></a> Puna ca paraɱ bhikkhave,||<br />
					bhikkhu seyyathā pi passeyya sarīraɱ sīvathikāya chaḍḍhitaɱ aṭṭhikasaŋkhalikaɱ samaɱsa-lohitaɱ nahārusambandhaɱ.|| ||</p>

					<p class="f4">So imam eva kāyaɱ upasaɱharati: 'ayam pi kho kāyo evaɱ-dhammo evaɱ-bhāvī etaɱ anatīto'ti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaɱkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikasaŋkhalikaɱ nahārusambandhaɱ,||<br />
					so imam eva kāyaɱ upasaɱharati: 'ayam pi kho kāyo evaɱ-dhammo evaɱ-bhāvī etaɱ anatīto'ti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaɱkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikasaŋkhalikaɱ nimmaɱsa-lohita-makkhitaɱ nahārusambandhaɱ,||<br />
					so imam eva kāyaɱ upasaɱharati: 'ayam pi kho kāyo Evaɱdhammo evaɱ-bhāvī etaɱ anatīto'ti.|| ||</p>

					<p class="f4">Tassa evaɱ appamattassa ātāpino Pahitattassa viharato ye gehasitā sarasaɱkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikasaŋkhalikaɱ apagatamaɱsa-lohitaɱ nahārusambandhaɱ,||<br />
					so imam eva kāyaɱ upasaɱharati: 'ayam pi kho kāyo evaɱ-dhammo evaɱ-bhāvī etaɱ anatīto'ti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaɱkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikāni apagatasambandhāni disāvidisāsu vikkhittāni aññena hatthaṭṭhikaɱ aññena pādaṭṭhikaɱ aññena jaŋghaṭṭhikaɱ aññena ūraṭṭhikaɱ.|| ||</p>

					<p class="f4">Aññena kaṭaṭṭhikaɱ aññena piṭṭhikaṇṭhakaɱ aññena sisakaṭāhaɱ so imam eva kāyaɱ upasaɱharati: ayam pi kho kāyo evaɱ-dhammo evaɱ-bhāvī etaɱ anatītoti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikāni setāni saŋkhavaṇṇūpanibhāni so imeva kāyaɱ upasaɱharati: ayam pi kho kāyo evaɱ-dhammo evaɱ-bhāvī etaɱ anatītoti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikāni puñjakitāni,||<br />
					tero-vassikāni,||<br />
					so imeva kāyaɱ upasaɱharati: ayam pi kho kāyo evaɱ-dhammo evaɱ-bhāvī etaɱ anatītoti.|| ||</p>

					<p class="f4">Tassa evaɱ appamattassa Ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.

					Puna ca paraɱ bhikkhave,||<br />
					bhikkhu Seyyathā pi passeyya sarīraɱ sīvathikāya chaḍḍhitaɱ aṭṭhikāni pūtīni cuṇṇaka-jātāni,||<br />
					so imeva kāyaɱ upasaɱharati: ayam pi kho kāyo evaɱ-dhammo evaɱ-bhāvī etaɱ anatītoti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">So imam eva kāyaɱ viveka-jena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					dakkho nahāpako vā nahāpakantevāsī vā kaɱsathāle nahānīyacuṇṇāni ākiritvā udakena paripphosakaɱ sanneyya.|| ||</p>

					<p class="f4">Sāssa nahānīyapiṇḍī snehānugatā snehaparetā santara-bāhirā phuṭṭhā snehena,||<br />
					na ca pagghariṇī.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaɱ viveka-jena pīti-sukhena <a id="pg93"><span class="f2 g"><b>[93]</b></span></a> abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā,||<br />
					te pahiyantī.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu vitakka-vicāranaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">So imeva kāyaɱ samādhijena pīti-sukhena abhisandeti,||<br />
					parisandeti,||<br />
					paripūreti,||<br />
					parippharati,||<br />
					nāssa kiñci sabbā-vato kāyassa samādhijena pīti-sukhena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					udaka-rahado gambhīro ubabhidodako,||<br />
					tassa nev'assa puratthimāya disāya udakassāya-mukhaɱ,||<br />
					na pacchi-māya disāya udakassāya-mukhaɱ5,||<br />
					na uttarāya disāya udakassāya-mukhaɱ,||<br />
					na dakkhiṇāya disāya udakassāya-mukhaɱ,||<br />
					devo ca na kālena kālaɱ sammā dhāraɱ anuppaveccheyya.|| ||</p>

					<p class="f4">Atha kho tamhāva udaka-rahadā sītā vāridhārā ubabhijjitvā6 tam eva udaka-rahadaɱ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa sītena vārinā apphuṭaɱ assa.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaɱ samādhijena pīti-sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaɱ hoti.|| ||</p>

					<p class="f4">Tassa evaɱ appamattassa ātāpino pahit'attassa virato ye gehasitā sarasasaŋkappā te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīditi,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti|| ||</p>

					<p class="f4">Puna ca paraɱ bhikkhave,||<br />
					bhikkhu pītiyā ca virāgā upekkhako ca viharati sato ca sampajāno,||<br />
					sukhañca kāyena paṭisaɱvedeti.|| ||</p>

					<p class="f4">Yaɱ taɱ ariyā ācikkhanti: 'Upekkhako satimā sukha-vihārī' ti,||<br />
					taɱ tatiyaɱ-jhānaɱ upasampajja viharati.|| ||</p>

					<p class="f4">So imam eva kāyaɱ nippītikena sukhena abhisandeti parisandeti paripūreti parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaɱ hoti,||<br />
					Seyyathā pi bhikkhave,||<br />
					uppaliniyaɱ vā paduminiyaɱ vā puṇḍarīkiniyaɱ vā appekaccāni uppalāni vā padumāni vā puṇḍarīkāni vā udake jātāni udake saɱvaddhāni udakānuggatāni anto <a id="pg94"><span class="f2 g"><b>[94]</b></span></a> nimuggaposinī.|| ||</p>

					<p class="f4">Tāni yāva ca aggā yāva ca mūlā sītena vārinā abhisannāni parisannāni paripūrāni paripphuṭāni.|| ||</p>

					<p class="f4">Nāssa kiñci sabbā-vataɱ uppalānaɱ vā padumānaɱ vā puṇḍarīkānaɱ vā sītena vārinā apphuṭaɱ assa.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaɱ nippītikena sukhena abhisandeti parisandeti paripūreti parippharati,||<br />
					nāssa kiñci sabbā-vato kāyassa nippītikena sukhena apphuṭaɱ hoti.|| ||</p>

					<p class="f4">Tassa evaɱ appamattassa ātāpino pahit'attassa viharato ye gehasitā sarasaŋkappā te pahīyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Puna ca paraɱ bhikkhave,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">So imam eva kāyaɱ parisuddhena cetasā pariyodātena pharitvā nisinno hoti,||<br />
					nāssa kiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					puriso odātena vatthena sasīsaɱ pārupitvā nisinno assa,||<br />
					nāssa kiñci sabbā-vato kāyassa odātena vatthena apphuṭaɱ assa.|| ||</p>

					<p class="f4">Evam eva kho bhikkhave,||<br />
					bhikkhu imam eva kāyaɱ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa tiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">Tassa evaɱ appamattassa ātāpito pahit'attassa viharato ye gehasitā sarasaŋkappā te pahiyanti.|| ||</p>

					<p class="f4">Tesaɱ pahānā ajjhattam eva cittaɱ santiṭṭhati,||<br />
					sannisīdati,||<br />
					ekodi hoti,||<br />
					samādhiyati.|| ||</p>

					<p class="f4">Evam pi kho bhikkhave,||<br />
					bhikkhu kāyagataɱ satiɱ bhāveti.|| ||</p>

					<p class="f4">Yassa kassaci bhikkhave,||<br />
					kāyagatā-sati bhāvitā bahulī-katā antogadhā tassa1 kusalā dhammā ye keci vijjā-bhāgiyā.|| ||</p>

					<p class="f4">Seyyathā pi, bhikkhave,||<br />
					yassa kassaci mahā-samuddo cetasā phuṭo,||<br />
					antogadhā .Tassa1 kunnadiyo yā kāci samudd'aŋgamā.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati bhāvitā bahulī-katā antogadhā tassa kusalā dhammā ye keci vijjā-bhāgiyā.|| ||</p>

					<p class="f4">Yassa kassaci bhikkhave,||<br />
					bhikkhuno kāyagatā-sati abhāvitā abahulī-katā,||<br />
					labhati tassa māro otāraɱ,||<br />
					labhati tassa māro ārammaṇaɱ.|| ||</p>

					<p class="f4">Seyyathā pi, bhikkhave,||<br />
					puriso garukaɱ silāgulaɱ allamattikāpuñje pakkhipeyya,||<br />
					taɱ kim maññatha bhikkhave,||<br />
					api nu taɱ garukaɱ silāgulaɱ allamattikāpuñje labhetha otāranti.|| ||</p>

					<p class="f4">Evaɱ bhante.|| ||</p>

					<p class="f4"><a id="pg95"><span class="f2 g"><b>[95]</b></span></a> Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraɱ labhati tassa māro ārammaṇaɱ.|| ||</p>

					<p class="f4">Seyyathā pi, bhikkhave,||<br />
					sukkhaɱ kaṭṭhaɱ koḷāpaɱ,||<br />
					atha puriso āgaccheyya uttarāraṇiɱ ādāya aggiɱ abhinibbattessāmi1.|| ||</p>

					<p class="f4">Tejo pātu-karissāmīti2.|| ||</p>

					<p class="f4">Taɱ kim maññatha bhikkhave,||<br />
					api nu so puriso amuɱ sukkhaɱ kaṭṭhaɱ koḷāpaɱ uttarāraṇiɱ adāya abhimatthento aggiɱ abhinibbatteyya tejo pātu-kareyyāti.|| ||</p>

					<p class="f4">Evaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraɱ labhati tassa māro ārammaṇaɱ.|| ||</p>

					<p class="f4">Seyyathā pi, bhikkhave,||<br />
					udaka-maṇiko ritto tucjo ādhāre ṭhapito,||<br />
					atha puriso āgaccheyya udakabhāraɱ ādāya.|| ||</p>

					<p class="f4">Taɱ kim maññatha bhikkhave,||<br />
					api nu so puriso labhetha udakassa nikkhepananti.|| ||</p>

					<p class="f4">Evaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraɱ labhati tassa māro ārammaṇaɱ.|| ||</p>

					<p class="f4">Yassa kassaci bhikkhave,||<br />
					kāyagatā-sati bhāvitā bahulī-katā,||<br />
					na tassa labhati māro otāraɱ,||<br />
					na tassa labhati māro ārammaṇaɱ.|| ||</p>

					<p class="f4">Seyyathā pi, bhikkhave,puriso lahukaɱ suttaguḷaɱ sabbasāramaye aggalaphalake pakkhipeyya.|| ||</p>

					<p class="f4">Taɱ kim maññatha,||<br />
					bhikkhave,||<br />
					api nu so puriso taɱ lahukaɱ suttaguḷaɱ sabbasāramaye aggalaphalake labhetha otāranti.|| ||</p>

					<p class="f4">No h'etaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraɱ labhati tassa māro ārammaṇaɱ.|| ||</p>

					<p class="f4">Seyyathā pi, bhikkhave,||<br />
					allaɱ kaṭṭhaɱ sasnehaɱ,||<br />
					atha puriso āgaccheyya uttarāṇi ādāya aggiɱ abhinibbattesasāmi tejo pātu-karissāmiti.|| ||</p>

					<p class="f4">Taɱ <a id="pg96"><span class="f2 g"><b>[96]</b></span></a> kim maññatha,||<br />
					bhikkhave,||<br />
					api nu so puriso amuɱ allaɱ kaṭṭhaɱ sasnehaɱ uttarāraṇiɱ ādāya abhimanthento aggiɱ abhinibbatteyya tejo pātu-kareyyāti.|| ||</p>

					<p class="f4">No h'etaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati abhāvitā abahulī-katā,||<br />
					labhati tassa māro otāraɱ labhati tassa māro ārammaṇaɱ.|| ||</p>

					<p class="f4">Seyyathā pi, bhikkhave,||<br />
					udaka-maṇiko pūro udakassa samatittiko kākapeyyo ādhāre ṭhapito,||<br />
					atha puriso āgaccheyya udakabhāraɱ ādāya.|| ||</p>

					<p class="f4">Taɱ kim maññatha bhikkhave,||<br />
					api nu so puriso labhetha udakassa nikkhepananti.|| ||</p>

					<p class="f4">No h'etaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagato sati bhāvitā bahulī-katā,||<br />
					na tassa labhati māro otāraɱ,||<br />
					na tassa labhati māro ārammaṇaɱ.|| ||</p>

					<p class="f4">Yassa kassaci bhikkhave,||<br />
					kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaɱ abhininnāmeti abhiññā sacchi-kiriyāya.|| ||</p>

					<p class="f4">Tatra tatrave sakkhi-bhabbataɱ pāpuṇāti sati sati āyatane.|| ||</p>

					<p class="f4">Seyyathā pi, bhikkhave,||<br />
					udaka-maṇiko pūro udakassa samatittiko kākapeyyo ādhāre ṭhapito,||<br />
					tam enaɱ balavā puriso yato yato āvajjeyya,||<br />
					āgaccheyya udakanti.|| ||</p>

					<p class="f4"><a id="pg97"><span class="f2 g"><b>[97]</b></span></a> Evaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaɱ abhininnāmeni abhiññā sacchi-kiriyāya.|| ||</p>

					<p class="f4">Tatra tatrava sakkhi-bhabbataɱ pāpuṇāti sati sati āyatane.|| ||</p>

					<p class="f4">Seyyathā pi, bhikkhave,||<br />
					same bhūmibhāge caturassā pokkharaṇi assa āḷibaddhā pūrā udakassa samatittikā kākapeyyā.|| ||</p>

					<p class="f4">Tam enaɱ balavā puriso yato yato āḷiɱ muñceyya,||<br />
					āgaccheyya udakanti.|| ||</p>

					<p class="f4">Evaɱ bhante.|| ||</p>

					<p class="f4">Evam eva kho bhikkhave,||<br />
					yassa kassaci kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaɱ abhininnāmeti abhiññā sacchi-kiriyāya.|| ||</p>

					<p class="f4">Tatra tatr'eva sakkhi-bhabbataɱ pāpuṇāti sati sati āyatane.|| ||</p>

					<p class="f4">Seyyathā pi, bhikkhave,||<br />
					subhūmiyaɱ cātu-m-mahā-pathe ājaññaratho yutto assa ṭhito odhastapatodo.|| ||</p>

					<p class="f4">Tam enaɱ dakkho yoggācariyo assa-damma-sārathi abhiruhitvā vāmena hatthena rasmiyo gahetvā dakkhiṇena hatthena patodaɱ gahetvā yenicchakaɱ yadicchakaɱ sāreyyāpi paccāsāreyyāpi evam eva kho,||<br />
					bhikkhave,||<br />
					yassa kassaci kāyagatā-sati bhāvitā bahulī-katā,||<br />
					so yassa yassa abhiññā sacchi-karaṇīyassa Dhammassa cittaɱ abhininnāmeti abhiññā sacchi-kiriyāya,||<br />
					tatra tatr'eva sakkhi bhabbataɱ pāpuṇāti sati sati ayatane.|| ||</p>

					<p class="f4">Kāyagatāya bhikkhave,||<br />
					satiyā āsevitāya bhāvitāya bahulī-katāya yānikatāya vatthu-katāya anuṭṭhitāya parivītāya susamāraddhāya ime dasānisaɱsā pāṭikaŋkhā.|| ||</p>

					<p class="f4">Katame dasa?|| ||</p>

					<p class="f4">Aratiratisaho hoti,||<br />
					na ca taɱ arati sahati,||<br />
					uppannaɱ aratiɱ Abhibhuyya viharati,||<br />
					bhayabheravasaho hoti,||<br />
					na ca taɱ bhayabheravaɱ sahati,||<br />
					uppannaɱ bhayabheravaɱ ahibhuyya viharati,||<br />
					khamo hoti sītassa uṇhassa jighacchāya pipāsāya ḍaɱsamakasavāt'ātapasiriɱsapa samphassānaɱ duruttānaɱ durāgatānaɱ vacana-pathānaɱ uppannānaɱ sārīrikānaɱ vedanānaɱ dukkhānaɱ tippānaɱ kharānaɱ kaṭukānaɱ asātānaɱ amanāpānaɱ pāṇaharānaɱ adhivāsaka-jātiko hoti.|| ||</p>

					<p class="f4">Catunnaɱ jhānānaɱ ābhiceta-sikānaɱ diṭṭha-dhamma-sukha-vihārānaɱ <a id="pg98"><span class="f2 g"><b>[98]</b></span></a> nikāma-lābhī hoti akiccha-lābhī akasira-lābhī.|| ||</p>

					<p class="f4">So aneka-vihitaɱ iddhi-vidhaɱ1 paccanubhoti.|| ||</p>

					<p class="f4">Eko pi hutvā bahudhā hoti.|| ||</p>

					<p class="f4">Bahudhāpi hutvā eko hoti.|| ||</p>

					<p class="f4">Āvībhāvaɱ tiro-kuḍḍaɱ tiro-pākāraɱ tiro-pabbataɱ asajja-māno gacchati Seyyathā pi ākāse.|| ||</p>

					<p class="f4">Paṭhaviyā pi ummujjanimmujjaɱ karoti Seyyathā pi udake.|| ||</p>

					<p class="f4">Udake pi abhijja-māne.|| ||</p>

					<p class="f4">Gacchati Seyyathā pi paṭhaviyaɱ.|| ||</p>

					<p class="f4">Ākāse pi pallaŋkena kamati Seyyathā pi pakkhī sakuṇo.|| ||</p>

					<p class="f4">Ime pi candima-suriye evaɱmahiddhike evaɱmah-ā-nubhāve pāṇinā parimasati parimajjati.|| ||</p>

					<p class="f4">Yāva Brahma-lokāpi kāyena vasaɱ vatteti.|| ||</p>

					<p class="f4">Dibbāya sota-dhātuyā visuddhāyā atikkanta-mānusikāya ubho sadde suṇāti: dibbe ca mānuse ca ye dūre santike ca.|| ||</p>

					<p class="f4">Parasattānaɱ para-puggalānaɱ cetasā ceto paricca pajānāti: sarāgaɱ vā cittaɱ sarāgaɱ cittanti pajānāti.|| ||</p>

					<p class="f4">Vīta-rāgaɱ vā cittaɱ vīta-rāgaɱ cittanti pajānāti.|| ||</p>

					<p class="f4">Sadosaɱ vā cittaɱ sadosaɱ cittanti pajānāti.|| ||</p>

					<p class="f4">Vīta-dosaɱ vā vīta-dosaɱ cittanti pajānāti.|| ||</p>

					<p class="f4">Samohaɱ vā cittaɱ samohaɱ cittanti pajānāti.|| ||</p>

					<p class="f4">Vīta-mohaɱ vā cittaɱ vitamohaɱ cittanti pajānāti.|| ||</p>

					<p class="f4">Sankhittaɱ vā cittaɱ sankhittaɱ cittanti pajānāti.|| ||</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittanti pajānāti.|| ||</p>

					<p class="f4">Amahaggataɱ vā cittaɱ amahaggataɱ cittanti pajānāti.|| ||</p>

					<p class="f4">Sauttaraɱ vā cittaɱ sauttaraɱ cittanti pajānāti.|| ||</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittanti pajānāti.|| ||</p>

					<p class="f4">Asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittanti pajānāti.|| ||</p>

					<p class="f4">Avimuttaɱ vā cittaɱ avimuttaɱ cittanti pajānāti.|| ||</p>

					<p class="f4">So aneka-vihitaɱ pubbe-nivāsaɱ anussarati.|| ||</p>

					<p class="f4">Seyyath'īdaɱ: <a id="pg99"><span class="f2 g"><b>[99]</b></span></a> ekam pi jātiɱ dve pi jātiyo Tisso pi jātiyo catasso pi jātiyo pañca pi jātiyo dasa pi jātiyo visampi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saɱvaṭṭa-kappe anekepi vivaṭṭa-kappe anekepi saɱvaṭṭa-vivaṭṭa-kappe,||<br />
					amutrāsiɱ evaɱ-nāmo evaɱ-gotto evaɱ-vaṇṇo evamahāro evaɱ-sukha-dukkha-paṭisaɱvedī evam-āyu-pariyanto.|| ||</p>

					<p class="f4">So tato cuto amutra udapādī2,||<br />
					tatrāpāsiɱ evaɱ nāmo evaɱ-gotto evaɱ-vaṇṇo evamahāro evaɱ-sukha-dukkha-paṭisaɱvedī evam-āyu-pariyanto.|| ||</p>

					<p class="f4">So tato cuto idhupapanno'ti,||<br />
					iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Kāyagatāya bhikkhave,||<br />
					satiyā āsevitāya bhāvitāya bahulī-katāya yānī-katāya vatthu-katāya anuṭṭhitāya paricitāya susamāraddhāya ime dasānisaɱsā pāṭikaŋkhāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamānā te bhikkhū Bhagavato bhāsitaɱ abhinandunti.|| ||</p>

					<p class="f4">Kāyagatāsati suttaɱ navamaɱ.</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>