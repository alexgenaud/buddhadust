<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 43. For the sake of teaching the bhikkhus gathered round, Sāriputta and Mahā Koṭṭhita engage in a question and answer discussion that goes into subtle points of Dhamma." />
<title>MN 43: Mahavedalla Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					5. Cūḷa Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p43">Sutta 43</a></h4>

					<h1>Mahā Vedalla Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.043.horn.pts.htm#p1">pts</a>][<a href="../../../dhamma-vinaya/ati/mn/mn.043.than.ati.htm#p1">than</a>][<a href="../../../dhamma-vinaya/mnl/mn/mn.043.upal.mnl.htm#p1">than</a>][<a href="../../../dhamma-vinaya/bd/mn/mn.043.olds.bd.htm#p1">olds</a>]</span> Evaɱ me sutaɱ:||<br />
					Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaɱ patisallāṇā vuṭṭhito yen'āyasmā Sāriputto ten'upasankami,||<br />
					upasankamitvā āyasmatā Sāriputtena saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā Koṭṭhito āyasmantaɱ Sāriputtaɱ etad-avoca:|| ||</p>

					<p class="f4"><a id="p2">2.</a> "'Duppañño duppañño' ti āvuso vuccati.|| ||</p>

					<p class="f4">Kittāvatā nu kho āvuso 'duppañño' ti vuccatī" ti?|| ||</p>

					<p class="f4">"'Nappajānā' ti 'na-p-pajānātī' ti kho āvuso,||<br />
					tasmā 'duppañño' ti vuccati.|| ||</p>

					<p class="f4">Kiñ ca na-p-pajānāti?|| ||</p>

					<p class="f4">'Idaɱ dukkhan' ti na-p-pajānāti,||<br />
					'ayaɱ dukkha-samudayo' ti na-p-pajānāti,||<br />
					'ayaɱ dukkha-nirodho' ti na-p-pajānāti,||<br />
					'ayaɱ dukkha-nirodha-gāminī paṭipadā' ti na-p-pajānāti.|| ||</p>

					<p class="f4">'Nappajānā' ti,||<br />
					'na-p-pajānātī' ti kho āvuso,||<br />
					tasmā 'duppañño' ti vuccati" ti.|| ||</p>

					<p class="f4"><a id="p3">3.</a> "Sādh'āvuso" ti kho āyasmā Mahā Koṭṭhito āyasmato Sāriputtassa bhāsitaɱ abhinan'ditvā anumo-ditvā āyasmantaɱ Sāriputtaɱ uttariɱ pañhaɱ āpucchi:|| ||</p>

					<p class="f4">"'Paññavā paññavā' ti āvuso vuccati.|| ||</p>

					<p class="f4">Kittāvatā nu kho āvuso 'paññavā' ti vuccatī" ti?|| ||</p>

					<p class="f4">"'Pajānā' ti 'pajānātī' ti kho āvuso,||<br />
					tasmā 'paññavā' ti vuccati.|| ||</p>

					<p class="f4">Kiñ ca 'pajānā' ti?|| ||</p>

					<p class="f4">'Idaɱ dukkhan' ti pajānāti,||<br />
					'ayaɱ dukkha-samudayo' ti pajānāti,||<br />
					'ayaɱ dukkha-nirodho' ti pajānāti,||<br />
					'ayaɱ dukkha-nirodha-gāminī paṭipadā' ti pajānāti.|| ||</p>

					<p class="f4">'Pajānā' ti 'pajānātī' ti kho āvuso,||<br />
					tasmā 'paññavā' ti vuccatī" ti.|| ||</p>

					<p class="f4"><a id="p4">4.</a> "'Viññāṇaɱ viññāṇan' ti āvuso vuccati.|| ||</p>

					<p class="f4">Kittāvatā nu kho āvuso 'viññāṇan' ti vuccatī" ti?|| ||</p>

					<p class="f4">"'Vijānāti vijānātī' ti kho āvuso,||<br />
					tasmā 'viññāṇan' ti vuccati.|| ||</p>

					<p class="f4">Kiñ ca 'vijānā' ti?</p>

					<p class="f4">'Sukhan' ti pi vijānāti,||<br />
					'dukkhan' ti pi vijānāti,||<br />
					'adukkha-m-asukhan' ti pi vijānāti.|| ||</p>

					<p class="f4">'Vijānāti vijānātī' ti kho āvuso,||<br />
					tasmā 'viññāṇan' ti vuccatī" ti.|| ||</p>

					<p class="f4"><a id="p5">5.</a> "Yā c'āvuso paññā,||<br />
					yañ ca viññāṇaɱ ime dhammā saɱsaṭṭhā udāhu visaɱsaṭṭhā,||<br />
					labbhā ca pan'imesaɱ dhammānaɱ||<br />
					vinibbhujitvā||<br />
					vinibbhujitvā||<br />
					nānā-karaṇaɱ paññāpetun" ti?|| ||</p>

					<p class="f4">"Yā c'āvuso paññā yañ ca viññāṇaɱ ime dhammā saɱsaṭṭhā no visaɱsaṭṭhā,||<br />
					na ca labbhā imesaɱ dhammānaɱ||<br />
					vinibbhujitvā||<br />
					vinibbhujitvā||<br />
					nānā-karaṇaɱ paññāpetuɱ.|| ||</p>

					<p class="f4">Yañ c'āvuso pajānāti taɱ vijānāti,||<br />
					yaɱ 'vijānā' ti taɱ pajānāti.|| ||</p>

					<p class="f4"><a id="pg293"><span class="f2 g"><b>[293]</b></span></a> Tasmā ime dhammā saɱsaṭṭhā no visaɱsaṭṭhā,||<br />
					na ca labbhā imesaɱ dhammānaɱ||<br />
					vinibbhujitvā||<br />
					vinibbhujitvā||<br />
					nānā-karaṇaɱ||<br />
					paññāpetun" ti.|| ||</p>

					<p class="f4"><a id="p6">6.</a> "Yā c'āvuso paññā,||<br />
					yañ ca viññāṇaɱ imesaɱ dhammānaɱ saɱsaṭṭhānaɱ||<br />
					no visaɱsaṭṭhānaɱ kiɱ nānā-karaṇan" ti?|| ||</p>

					<p class="f4">Yā c'āvuso paññā,||<br />
					yañ ca viññāṇaɱ imesaɱ dhammānaɱ saɱsaṭṭhānaɱ||<br />
					no visaɱsaṭṭhānaɱ paññā bhāvetabbā,||<br />
					viññāṇaɱ pariññeyyaɱ,||<br />
					idaɱ n'esaɱ nānā-karaṇan" ti.|| ||</p>

					<p class="f4"><a id="p7">7.</a> "'Vedanā vedanā' ti āvuso vuccati.|| ||</p>

					<p class="f4">Kittāvatā nu kho āvuso 'vedanā' ti vuccatī" ti?|| ||</p>

					<p class="f4">"'Vedeti vedetī' ti kho āvuso,||<br />
					tasmā 'vedanā' ti vuccati.|| ||</p>

					<p class="f4">Kiñ ca vedeti?|| ||</p>

					<p class="f4">Sukham pi vedeti,||<br />
					dukkham pi vedeti,||<br />
					adukkha-m-asukham pi vedeti.|| ||</p>

					<p class="f4">'Vedeti vedetī' ti kho āvuso,||<br />
					tasmā 'vedanā' ti vuccatī" ti.|| ||</p>

					<p class="f4"><a id="p8">8.</a> "'Saññā saññā' ti āvuso vuccati.|| ||</p>

					<p class="f4">Kittāvatā nu kho āvuso 'saññā' ti vuccatī" ti?|| ||</p>

					<p class="f4">"'Sañjānāti sañjānātī' ti kho āvuso,||<br />
					tasmā 'saññā' ti vuccati.|| ||</p>

					<p class="f4">Kiñ ca sañjānāti?|| ||</p>

					<p class="f4">Nīlakam pi sañjānāti,||<br />
					pītakam pi sañjānāti,||<br />
					lohitakam pi sañjānāti,||<br />
					odātam pi sañjānāti.|| ||</p>

					<p class="f4">'Sañjānāti sañjānātī' ti kho āvuso,||<br />
					tasmā 'saññā' ti vuccati" ti.|| ||</p>

					<p class="f4"><a id="p9">9.</a> "Yā c'āvuso vedanā||<br />
					yā ca saññā||<br />
					yañ ca viññāṇaɱ||<br />
					ime dhammā saɱsaṭṭhā udāhu visaɱsaṭṭhā,||<br />
					labbhā ca pan'imesaɱ dhammānaɱ||<br />
					vinibbhujitvā||<br />
					vinibbhujitvā||<br />
					nānā-karaṇaɱ paññāpetun" ti?|| ||</p>

					<p class="f4">"Yā c'āvuso vedanā||<br />
					yā ca saññā||<br />
					yañ ca viññāṇaɱ||<br />
					ime dhammā saɱsaṭṭhā no visaɱsaṭṭhā,||<br />
					na ca labbhā imesaɱ dhammānaɱ||<br />
					vinibbhujitvā||<br />
					vinibbhujitvā||<br />
					nānā-karaṇaɱ paññāpetuɱ.|| ||</p>

					<p class="f4">Yañ c'āvuso vedeti taɱ sañjānāti,||<br />
					yaɱ sañjānāti taɱ vijānāti,||<br />
					tasmā ime dhammā sasaɱṭṭhā no visaɱsaṭṭhā,||<br />
					na ca labbhā imesaɱ dhammānaɱ||<br />
					vinibbhujitvā||<br />
					vinibbhujitvā||<br />
					nānā-karaṇaɱ paññāpetun" ti.|| ||</p>

					<p class="f4"><a id="p10">10.</a> "Nissaṭṭhena h'āvuso pañcahi indriyehi parisuddhena mano-viññāṇena kiɱ neyyan" ti?|| ||</p>

					<p class="f4">"Nissaṭṭhena h'āvuso pañcahi indriyehi parisuddhena mano-viññāṇena||<br />
					'Ananto ākāso' ti Ākāsanañ-c'āyatanaɱ neyyaɱ,||<br />
					'Anantaɱ viññāṇan' ti Viññāṇañ-c'āyatanaɱ neyyaɱ,||<br />
					'N'atthi kiñcī' ti Ākiñcaññ'āyatanaɱ neyyan" ti.|| ||</p>

					<p class="f4"><a id="p11">11.</a> "Neyyaɱ pan'āvuso dhammaɱ kena pajānātī" ti.|| ||</p>

					<p class="f4">"Neyyaɱ kho āvuso dhammaɱ paññā-cakkhunā pajānātī" ti.|| ||</p>

					<p class="f4"><a id="p12">12.</a> "Paññā pan'āvuso kimatthiyā" ti.|| ||</p>

					<p class="f4">"Paññā kho āvuso abhiññatthā pariññatthā pahānatthā" ti.|| ||</p>

					<p class="f4"><a id="pg294"><span class="f2 g"><b>[294]</b></span></a><a id="p13">13.</a> "Kati pan'āvuso paccayā sammā-diṭṭhiyā uppādāyā" ti?|| ||</p>

					<p class="f4">"Dve kho āvuso paccayā sammā-diṭṭhiyā uppādāya: parato ca ghoso,||<br />
					yoniso ca mana-sikāro.|| ||</p>

					<p class="f4">Ime kho āvuso dve paccayā sammā-diṭṭhiyā uppādāyā" ti.|| ||</p>

					<p class="f4"><a id="p14">14.</a> "Katīhi pan'āvuso aŋgehi anuggahītā sammā-diṭṭhi ceto-vimuttiphalā ca hoti ceto-vimuttiphalānisaɱsā ca,||<br />
					paññā-vimuttiphalā ca hoti||<br />
					paññā-vimutti-phalānisaɱsā cā" ti?|| ||</p>

					<p class="f4">"Pañcahi kho āvuso aŋgehi anuggahītā sammā-diṭṭhi ceto-vimuttiphalā ca hoti||<br />
					ceto-vimutti-phalānisaɱsā ca,||<br />
					paññā-vimuttiphalā ca hoti||<br />
					paññā-vimutti-phalānisaɱsā ca:|| ||</p>

					<p class="f4">Idh'āvuso sammā-diṭṭhi sīlānuggahītā ca hoti,||<br />
					sutānuggahitā ca hoti,||<br />
					sākacchānuggahītā ca hoti,||<br />
					samathānuggahītā ca hoti,||<br />
					vipassanānuggahītā ca hoti.|| ||</p>

					<p class="f4">Imehi kho āvuso pañcahi aŋgehi anuggahītā sammā-diṭṭhi ceto-vimuttiphalā ca hoti||<br />
					ceto-vimutti-phalānisaɱsā ca||<br />
					paññā-vimuttiphalā ca hoti||<br />
					paññā-vimuttiphalānisaɱsā cā" ti.|| ||</p>

					<p class="f4"><a id="p15">15.</a> "Kati pan'āvuso bhavā" ti?|| ||</p>

					<p class="f4">"Tayo me āvuso bhavā:||<br />
					kāma-bhavo||<br />
					rūpa-bhavo||<br />
					arūpa-bhavo" ti.|| ||</p>

					<p class="f4"><a id="p16">16.</a> "Kathaɱ pan'āvuso āyatiɱ puna-b-bhav-ā-bhinibbatti hotī" ti?|| ||</p>

					<p class="f4">"Avijjānīvaraṇānaɱ kho āvuso sattānaɱ taṇhā-saŋyojanānaɱ tatra tatr-ā-bhinandanā evaɱ āyatiɱ puna-b-bhav-ā-bhinibbatti hotī" ti.|| ||</p>

					<p class="f4"><a id="p17">17.</a> "Kathaɱ pan'āvuso āyatiɱ puna-b-bhav-ā-bhinibbatti na hotī" ti?|| ||</p>

					<p class="f4">"Avijjā virāgā kho āvuso vijjuppādā taṇhā-nirodhā evaɱ āyatiɱ puna-b-bhav-ā-bhinibbatti na hotī" ti.|| ||</p>

					<p class="f4"><a id="p18">18.</a> "Katamaɱ pan'āvuso paṭhamaɱ jhānan" ti?|| ||</p>

					<p class="f4">"Idh'āvuso bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Idaɱ vuccat'āvuso paṭhamaɱ jhānan" ti.|| ||</p>

					<p class="f4"><a id="p19">19.</a> "Paṭhamaɱ pan'āvuso jhānaɱ kataŋgikan" ti?|| ||</p>

					<p class="f4">"Paṭhamaɱ kho āvuso jhānaɱ pañc'aŋgikaɱ:||<br />
					idh'āvuso paṭhamaɱ-jhānaɱ samāpannassa bhikkhuno||<br />
					vitakko ca||<br />
					vattati vicāro ca,||<br />
					pīti ca||<br />
					sukhañ ca||<br />
					cittek'aggatā ca.|| ||</p>

					<p class="f4">Paṭhamaɱ kho āvuso jhānaɱ evaɱ pañc'aŋgikan" ti.|| ||</p>

					<p class="f4"><a id="p20">20.</a> "Paṭhamaɱ pan'āvuso jhānaɱ kataŋgavi-p-pahīnaɱ kataŋgasamannāgatan" ti?|| ||</p>

					<p class="f4">"Paṭhamaɱ kho āvuso jhānaɱ pañc'aŋga-vi-p-pahīnaɱ pañc'aŋga-samannāgataɱ:||<br />
					idh'āvuso paṭhamaɱ-jhānaɱ samāpannassa bhikkhuno||<br />
					kāma-c-chando pahīno hoti,||<br />
					vyāpādo pahīno hoti,||<br />
					thīna-middhaɱ pahīnaɱ hoti,||<br />
					uddhacca-kukkuccaɱ <a id="pg295"><span class="f2 g"><b>[295]</b></span></a> pahīnaɱ hoti,||<br />
					vicikicchā pahīnā hoti.|| ||</p>

					<p class="f4">Vitakko ca||<br />
					vattati vicāro ca||<br />
					pīti ca||<br />
					sukhañ ca||<br />
					cittek'aggatā ca.|| ||</p>

					<p class="f4">Paṭhamaɱ kho āvuso jhānaɱ evaɱ pañc'aŋga-vi-p-pahīnaɱ pañc'aŋga-samannāgatan" ti.|| ||</p>

					<p class="f4"><a id="p21">21.</a> "Pañc'imānī āvuso indriyāni nānā-visayāni nānā-gocarāni,||<br />
					na añña-maññassa gocaravisayaɱ pacc'anubhonti,||<br />
					seyyath'īdaɱ cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ.|| ||</p>

					<p class="f4">Imesaɱ kho āvuso pañcannaɱ indriyānaɱ nānā-visayānaɱ nānā-gocarānaɱ na añña-maññassa gocaravisayaɱ pacc'anubhontānaɱ kiɱ paṭisaraṇaɱ,||<br />
					ko ca n'esaɱ gocaravisayaɱ pacc'anubhotī" ti?|| ||</p>

					<p class="f4">"Pañc'imānī āvuso indriyāni nānā-visayāni nānā-gocarāni,||<br />
					na añña-maññassa gocaravisayaɱ pacc'anubhonti,||<br />
					seyyath'īdaɱ||<br />
					cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ.|| ||</p>

					<p class="f4">Imesaɱ kho āvuso pañcannaɱ indriyānaɱ nānā-visayānaɱ nānā-gocarānaɱ na añña-maññassa gocaravisayaɱ pacc'anubhontānaɱ||<br />
					mano paṭisaraṇaɱ||<br />
					mano ca n'esaɱ gocaravisayaɱ pacc'anubhotī" ti.|| ||</p>

					<p class="f4"><a id="p22">22.</a> "Pañc'imānī āvuso indriyāni seyyath'īdaɱ:||<br />
					cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ.|| ||</p>

					<p class="f4">Imāni kho āvuso pañc'indriyāni kiɱ paṭicca tiṭṭhantī" ti?|| ||</p>

					<p class="f4">"Pañc'imāni āvuso indriyāni,||<br />
					seyyath'īdaɱ:||<br />
					cakkhu'ndriyaɱ||<br />
					sot'indriyaɱ||<br />
					ghān'indriyaɱ||<br />
					jivh'indriyaɱ||<br />
					kāy'indriyaɱ.|| ||</p>

					<p class="f4">Imāni kho āvuso pañc'indriyāni āyuɱ paṭicca tiṭṭhantī" ti?|| ||</p>

					<p class="f4"><a id="p23">23.</a> "Āyu pan'āvuso kiɱ paṭicca tiṭṭhatī" ti.|| ||</p>

					<p class="f4">"Āyu usmaɱ paṭicca tiṭṭhatī" ti.|| ||</p>

					<p class="f4"><a id="p24">24.</a> "Usmā pan'āvuso kiɱ paṭicca tiṭṭhatī" ti?|| ||</p>

					<p class="f4">"Usmā āyuɱ paṭicca tiṭṭhatī" ti.|| ||</p>

					<p class="f4"><a id="p25">25.</a> "Idān'eva kho mayaɱ āvuso āyasmato Sāriputtassa bhāsitaɱ evaɱ ājānāma:||<br />
					'āyu usmaɱ paṭicca tiṭṭhatī' ti,||<br />
					idān'eva kho mayaɱ āvuso āyasmato Sāriputtassa bhāsitaɱ evaɱ ājānāma:||<br />
					'usmā āyuɱ paṭicca tiṭṭhatī' ti.|| ||</p>

					<p class="f4">Yathā-kathaɱ pan'āvuso imassa bhāsitassa attho daṭṭhabbo" ti?|| ||</p>

					<p class="f4">"Tena h'āvuso upamaɱ te karissāmi,||<br />
					upamāyap'idh ekacce viññū purisā bhāsitassa atthaɱ ājānanti.|| ||</p>

					<p class="f4">Seyyathā pi āvuso tela-p-padīpassa jhāyato acciɱ paṭicca ābhā paññāyati,||<br />
					ābhaɱ paṭicca acci paññāyati,||<br />
					evam eva kho āvuso āyu usmaɱ paṭicca tiṭṭhati,||<br />
					usmā ca āyuɱ paṭicca tiṭṭhatī" ti.|| ||</p>

					<p class="f4"><a id="p26">26.</a> "Te va nu kho āvuso āyusankhārā te vedanīyā dhammā,||<br />
					udāhu aññe āyusankhārā aññe vedanīyā dhammā" ti?|| ||</p>

					<p class="f4">"Na <a id="pg296"><span class="f2 g"><b>[296]</b></span></a> kho āvuso te va āyusankhārā teva vedanīyā dhammā.|| ||</p>

					<p class="f4">Te ca āvuso āyusankhārā abhaviɱsu te va vedanīyā dhammā,||<br />
					na y'idaɱ saññā-vedayita-nirodhaɱ samāpannassa bhikkhuno vuṭṭhānaɱ paññāyetha.|| ||</p>

					<p class="f4">Yasmā ca kho āvuso aññe āyusankhārā,||<br />
					aññe vedanīyā dhammā,||<br />
					tasmā saññā-vedayita-nirodhaɱ samāpannassa bhikkhuno vuṭṭhānaɱ paññāyatī" ti.|| ||</p>

					<p class="f4"><a id="p27">27.</a> "Yadā nu kho āvuso imaɱ kāyaɱ kati dhammā jahanti,||<br />
					athāyaɱ kāyo ujjhito avakkhitto seti yathā kaṭṭhaɱ acetanan" ti?|| ||</p>

					<p class="f4">"Yadā kho āvuso imaɱ kāyaɱ tayo dhammā jahanti,||<br />
					āyu usmā ca viññāṇaɱ,||<br />
					athāyaɱ kāyo ujjhito avakkhitto seti yathā kaṭṭhaɱ acetanan" ti?|| ||</p>

					<p class="f4"><a id="p28">28.</a> "Yvāyaɱ āvuso mato kāla-kato yo cāyaɱ bhikkhu saññā-vedayita-nirodhaɱ samāpanno,||<br />
					imesaɱ kiɱ nānā-karaṇan" ti?|| ||</p>

					<p class="f4">"Yvāyaɱ āvuso mato kāla-kato tassa kāya-sankhārā niruddhā paṭi-p-passaddhā,||<br />
					vacī-sankhārā niruddhā paṭi-p-passaddhā,||<br />
					citta-sankhārā niruddhā paṭi-p-passaddhā,||<br />
					āyu parikkhīṇo,||<br />
					usmā vūpasantā,||<br />
					indriyāni viparibhinnāni; yo cāyaɱ bhikkhu saññā-vedayita-nirodhaɱ samāpanno,||<br />
					tassapi kāya-sankhārā niruddhā paṭi-p-passaddhā,||<br />
					vacī-sankhārā niruddhā paṭi-p-passaddhā,||<br />
					citta-sankhārā niruddhā paṭi-p-passaddhā,||<br />
					āyu aparikkhīṇo,||<br />
					usmā avūpasantā,||<br />
					indriyāni vi-p-pasannāni.|| ||</p>

					<p class="f4">Yvāyaɱ āvuso mato kāla-kato yo cāyaɱ bhikkhu saññā-vedayita-nirodhaɱ samāpanno,||<br />
					idaɱ tesaɱ nānā-karaṇan" ti.|| ||</p>

					<p class="f4"><a id="p29">29.</a> "Kati pan'āvuso paccayā adukkha-m-asukhāya ceto-vimuttiyā samāpattiyā" ti?|| ||</p>

					<p class="f4">"Cattāro kho āvuso paccayā adukkha-m-asukhāya ceto-vimuttiyā samāpatatiyā:||<br />
					idh'āvuso bhikkhu sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ atthaŋ-gamā||<br />
					adukkha-ɱ-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Ime kho āvuso cattāro paccayā adukkha-m-asukhāya ceto-vimuttiyā samāpattiyā" ti.|| ||</p>

					<p class="f4"><a id="p30">30.</a> "Kati pan'āvuso paccayā animittāya ceto-vimuttiyā samāpattiyā" ti?|| ||</p>

					<p class="f4">"Dve kho āvuso paccayā animittāya ceto-vimuttiyā samāpattiyā:||<br />
					sabba-nimittānañ ca amana-sikāro,||<br />
					animittāya ca dhātuyā mana-sikāro.|| ||</p>

					<p class="f4">Ime kho āvuso dve paccayā animittāya ceto-vimuttiyā samāpattiyā" ti.|| ||</p>

					<p class="f4"><a id="p31">31.</a> "Kati pan'āvuso paccayā animittāya ceto-vimuttiyā ṭhitiyā" ti?|| ||</p>

					<p class="f4">"Tayo kho āvuso paccayā animittāya ceto-vimuttiyā <a id="pg297"><span class="f2 g"><b>[297]</b></span></a> ṭhitiyā: sabba-nimittānañ ca amana-sikāro,||<br />
					animittāya ca dhātuyā mana-sikāro,||<br />
					pubbe ca abhisankhāro.|| ||</p>

					<p class="f4">Ime kho āvuso tayo paccayā animittāya ceto-vimuttiyā ṭhitiyā" ti.|| ||</p>

					<p class="f4"><a id="p32">32.</a> "Kati pan'āvuso paccayā animittāya ceto-vimuttiyā vuṭṭhānāyā" ti?|| ||</p>

					<p class="f4">"Dve kho āvuso paccayā animittāya ceto-vimuttiyā vuṭṭhānāya: sabba-nimittānañ ca mana-sikāro,||<br />
					animittāya ca dhātuyā amana-sikāro.|| ||</p>

					<p class="f4">Ime kho āvuso dve paccayā animittāya ceto-vimuttiyā vuṭṭhānāyā" ti.|| ||</p>

					<p class="f4"><a id="p33">33.</a> "Yā cāyaɱ āvuso appamāṇā ceto-vimutti,||<br />
					yā ca ākiñ caññā ceto-vimutti,||<br />
					yā ca suññatā ceto-vimutti,||<br />
					yā ca animittā ceto vimutti,||<br />
					ime dhammā nānaṭṭhā c'eva nānābyañjanā ca,||<br />
					udāhu ekaṭṭhā byañjanam'eva nānan" ti?|| ||</p>

					<p class="f4">"Yā cāyaɱ āvuso appamāṇā ceto-vimutti yā ca ākiñ caññā ceto-vimutti yā ca suññatā ceto-vimutti,||<br />
					yā ca animittā ceto-vimutti,||<br />
					atthi kho āvuso pariyāyo yaɱ pariyā'yaɱ āgamma ime dhammā nānaṭṭhā c'eva nānābyañjanā ca,||<br />
					atthi ca kho āvuso pariyāyo yaɱ pariyā'yaɱ āgamma ime dhammā ekaṭṭhā byañjanameva nānaɱ.|| ||</p>

					<p class="f4"><a id="p34">34.</a> Katamo c'āvuso pariyāyo yaɱ pariyā'yaɱ āgamma ime dhammā nānaṭṭhā c'eva nānābyañjanā ca?|| ||</p>

					<p class="f4">Idh'āvuso bhikkhu mettā-saha-gatena cetasā ekaɱ disaɱ pharitvā viharati tathā dutiyaɱ tathā tatiyaɱ tathā catutthiɱ,||<br />
					iti uddham adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Karuṇā-saha-gatena cetasā ekaɱ disaɱ pharitvā viharati tathā dutiyaɱ tathā tatiyaɱ tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Muditā-saha-gatena cetasā ekaɱ disaɱ pharitvā viharati tathā dutiyaɱ tathā tatiyaɱ tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Upekkhā-saha-gatena cetasā ekaɱ disaɱ pharitvā viharati tathā dutiyaɱ tathā tatiyaɱ tathā catutthiɱ,||<br />
					iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Ayaɱ vuccat'āvuso appamāṇā ceto-vimut" ti.|| ||</p>

					<p class="f4">"Katamā c'āvuso ākiñ caññā ceto-vimut" ti?|| ||</p>

					<p class="f4">"Idh'āvuso bhikkhu sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti Ākiñcaññ'āyatanaɱ upasampajja viharati.|| ||</p>

					<p class="f4">Ayaɱ vuccat'āvuso ākiñ caññā ceto-vimut" ti.|| ||</p>

					<p class="f4">"Katamā c'āvuso suññatāceto-vimut" ti?|| ||</p>

					<p class="f4">"Idh'āvuso bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:||<br />
					suññam'idaɱ attena vā attaniyena va" ti.|| ||</p>

					<p class="f4"><a id="pg298"><span class="f2 g"><b>[298]</b></span></a> "Ayaɱ vuccat'āvuso suññatā ceto-vimut" ti.|| ||</p>

					<p class="f4">"Katamā c'āvuso animittā ceto-vimut" ti?|| ||</p>

					<p class="f4">"Idh'āvuso bhikkhu sabba-nimittānaɱ amanasi-kārā animittaɱ ceto samādhiɱ upasampajja viharati.|| ||</p>

					<p class="f4">Ayaɱ vuccat'āvuso animittā ceto-vimut" ti.|| ||</p>

					<p class="f4">"Ayaɱ kho āvuso pariyāyo yaɱ pariyā'yaɱ āgamma ime dhammā nānāṭṭhā c'eva nānābyañjanā ca.|| ||</p>

					<p class="f4"><a id="p35">35.</a> Katamo c'āvuso pariyāyo yaɱ pariyā'yaɱ āgamma ime dhammā ekaṭṭhā byañjanam'eva nānaɱ?|| ||</p>

					<p class="f4">Rāgo kho āvuso pamāṇakaraṇo,||<br />
					doso pamāṇakaraṇo,||<br />
					moho pamāṇakaraṇo,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Yāvatā kho āvuso appamāṇā ceto-vimuttiyo,||<br />
					akuppā tāsaɱ ceto-vimutti aggam akkhāyati,||<br />
					sā kho panākuppā ceto-vimutti suññā rāgena suññā dosena suññā mohena.|| ||</p>

					<p class="f4">Rāgo kho āvuso kiñ cano,||<br />
					doso kiñ cano,||<br />
					moho kiñ cano,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Yāvatā kho āvuso ākiñ caññā ceto-vimuttiyo,||<br />
					akuppā tāsaɱ ceto-vimutti aggam akkhāyati,||<br />
					sā kho panākuppā ceto-vimutti suññā rāgena,||<br />
					suññā dosena,||<br />
					suññā mohena.|| ||</p>

					<p class="f4">Rāgo kho āvuso nimittakaraṇo,||<br />
					doso nimittakaraṇo,||<br />
					moho nimittakaraṇo,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Yāvatā kho āvuso animittā ceto-vimuttiyo akuppā tāsaɱ ceto-vimutti aggam akkhāyati,||<br />
					sā kho panākuppā ceto-vimutti suññā rāgena,||<br />
					suññā dosena suññā mohena.|| ||</p>

					<p class="f4">Ayaɱ kho āvuso pariyāyo yaɱ pariyā'yaɱ āgamma ime dhammā ekaṭṭhā,||<br />
					byañjanam'eva nānan" ti.|| ||</p>

					<p class="f4">Idam'avoc'āyasmā Sāriputto.|| ||</p>

					<p class="f4">Attamano āyasmā Mahā Koṭṭhito āyasmato Sāriputtassa bhāsitaɱ abhinandīti.|| ||</p>

					<p class="f4 ctr">Mahāvedallasuttaɱ tatiyaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>