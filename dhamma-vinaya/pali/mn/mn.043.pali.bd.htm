<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 43. For the sake of teaching the bhikkhus gathered round, Sāriputta and Mahā Koṭṭhita engage in a question and answer discussion that goes into subtle points of Dhamma." />
<title>MN 43: Mahā Vedalla Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					5. Cūḷa Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p43">Sutta 43</a></h4>

					<h1>Mahā Vedalla Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.043.horn.pts.htm#p1">pts</a>][<a href="../../../dhamma-vinaya/ati/mn/mn.043.than.ati.htm#p1">than</a>][<a href="../../../dhamma-vinaya/mnl/mn/mn.043.upal.mnl.htm#p1">than</a>][<a href="../../../dhamma-vinaya/bd/mn/mn.043.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Mahā Koṭṭhito sāyaṇha-samayaṃ patisallāṇā vuṭṭhito yen'āyasmā Sāriputto ten'upasaṅkami,||<br />
					upasaṅkamitvā āyasmatā Sāriputtena saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Mahā Koṭṭhito āyasmantaṃ Sāriputtaṃ etad-avoca:|| ||</p>

					<p class="f4"><a id="p2">2.</a> "'Duppañño duppañño' ti āvuso vuccati.|| ||</p>

					<p class="f4">Kittāvatā nu kho āvuso 'duppañño' ti vuccatī" ti?|| ||</p>

					<p class="f4">"'Nappajānā' ti 'na-p-pajānātī' ti kho āvuso,||<br />
					tasmā 'duppañño' ti vuccati.|| ||</p>

					<p class="f4">Kiñ ca na-p-pajānāti?|| ||</p>

					<p class="f4">'Idaṃ dukkhan' ti na-p-pajānāti,||<br />
					'ayaṃ dukkha-samudayo' ti na-p-pajānāti,||<br />
					'ayaṃ dukkha-nirodho' ti na-p-pajānāti,||<br />
					'ayaṃ dukkha-nirodha-gāminī paṭipadā' ti na-p-pajānāti.|| ||</p>

					<p class="f4">'Nappajānā' ti,||<br />
					'na-p-pajānātī' ti kho āvuso,||<br />
					tasmā 'duppañño' ti vuccati" ti.|| ||</p>

					<p class="f4"><a id="p3">3.</a> "Sādh'āvuso" ti kho āyasmā Mahā Koṭṭhito āyasmato Sāriputtassa bhāsitaṃ abhinan'ditvā anumo-ditvā āyasmantaṃ Sāriputtaṃ uttariṃ pañhaṃ āpucchi:|| ||</p>

					<p class="f4">"'Paññavā paññavā' ti āvuso vuccati.|| ||</p>

					<p class="f4">Kittāvatā nu kho āvuso 'paññavā' ti vuccatī" ti?|| ||</p>

					<p class="f4">"'Pajānā' ti 'pajānātī' ti kho āvuso,||<br />
					tasmā 'paññavā' ti vuccati.|| ||</p>

					<p class="f4">Kiñ ca 'pajānā' ti?|| ||</p>

					<p class="f4">'Idaṃ dukkhan' ti pajānāti,||<br />
					'ayaṃ dukkha-samudayo' ti pajānāti,||<br />
					'ayaṃ dukkha-nirodho' ti pajānāti,||<br />
					'ayaṃ dukkha-nirodha-gāminī paṭipadā' ti pajānāti.|| ||</p>

					<p class="f4">'Pajānā' ti 'pajānātī' ti kho āvuso,||<br />
					tasmā 'paññavā' ti vuccatī" ti.|| ||</p>

					<p class="f4"><a id="p4">4.</a> "'Viññāṇaṃ viññāṇan' ti āvuso vuccati.|| ||</p>

					<p class="f4">Kittāvatā nu kho āvuso 'viññāṇan' ti vuccatī" ti?|| ||</p>

					<p class="f4">"'Vijānāti vijānātī' ti kho āvuso,||<br />
					tasmā 'viññāṇan' ti vuccati.|| ||</p>

					<p class="f4">Kiñ ca 'vijānā' ti?</p>

					<p class="f4">'Sukhan' ti pi vijānāti,||<br />
					'dukkhan' ti pi vijānāti,||<br />
					'adukkha-m-asukhan' ti pi vijānāti.|| ||</p>

					<p class="f4">'Vijānāti vijānātī' ti kho āvuso,||<br />
					tasmā 'viññāṇan' ti vuccatī" ti.|| ||</p>

					<p class="f4"><a id="p5">5.</a> "Yā c'āvuso paññā,||<br />
					yañ ca viññāṇaṃ ime dhammā saṃsaṭṭhā udāhu visaṃsaṭṭhā,||<br />
					labbhā ca pan'imesaṃ dhammānaṃ||<br />
					vinibbhujitvā||<br />
					vinibbhujitvā||<br />
					nānā-karaṇaṃ paññāpetun" ti?|| ||</p>

					<p class="f4">"Yā c'āvuso paññā yañ ca viññāṇaṃ ime dhammā saṃsaṭṭhā no visaṃsaṭṭhā,||<br />
					na ca labbhā imesaṃ dhammānaṃ||<br />
					vinibbhujitvā||<br />
					vinibbhujitvā||<br />
					nānā-karaṇaṃ paññāpetuṃ.|| ||</p>

					<p class="f4">Yañ c'āvuso pajānāti taṃ vijānāti,||<br />
					yaṃ 'vijānā' ti taṃ pajānāti.|| ||</p>

					<p class="f4"><a id="pg293"><span class="f2 g"><b>[293]</b></span></a> Tasmā ime dhammā saṃsaṭṭhā no visaṃsaṭṭhā,||<br />
					na ca labbhā imesaṃ dhammānaṃ||<br />
					vinibbhujitvā||<br />
					vinibbhujitvā||<br />
					nānā-karaṇaṃ||<br />
					paññāpetun" ti.|| ||</p>

					<p class="f4"><a id="p6">6.</a> "Yā c'āvuso paññā,||<br />
					yañ ca viññāṇaṃ imesaṃ dhammānaṃ saṃsaṭṭhānaṃ||<br />
					no visaṃsaṭṭhānaṃ kiṃ nānā-karaṇan" ti?|| ||</p>

					<p class="f4">Yā c'āvuso paññā,||<br />
					yañ ca viññāṇaṃ imesaṃ dhammānaṃ saṃsaṭṭhānaṃ||<br />
					no visaṃsaṭṭhānaṃ paññā bhāvetabbā,||<br />
					viññāṇaṃ pariññeyyaṃ,||<br />
					idaṃ n'esaṃ nānā-karaṇan" ti.|| ||</p>

					<p class="f4"><a id="p7">7.</a> "'Vedanā vedanā' ti āvuso vuccati.|| ||</p>

					<p class="f4">Kittāvatā nu kho āvuso 'vedanā' ti vuccatī" ti?|| ||</p>

					<p class="f4">"'Vedeti vedetī' ti kho āvuso,||<br />
					tasmā 'vedanā' ti vuccati.|| ||</p>

					<p class="f4">Kiñ ca vedeti?|| ||</p>

					<p class="f4">Sukham pi vedeti,||<br />
					dukkham pi vedeti,||<br />
					adukkha-m-asukham pi vedeti.|| ||</p>

					<p class="f4">'Vedeti vedetī' ti kho āvuso,||<br />
					tasmā 'vedanā' ti vuccatī" ti.|| ||</p>

					<p class="f4"><a id="p8">8.</a> "'Saññā saññā' ti āvuso vuccati.|| ||</p>

					<p class="f4">Kittāvatā nu kho āvuso 'saññā' ti vuccatī" ti?|| ||</p>

					<p class="f4">"'Sañjānāti sañjānātī' ti kho āvuso,||<br />
					tasmā 'saññā' ti vuccati.|| ||</p>

					<p class="f4">Kiñ ca sañjānāti?|| ||</p>

					<p class="f4">Nīlakam pi sañjānāti,||<br />
					pītakam pi sañjānāti,||<br />
					lohitakam pi sañjānāti,||<br />
					odātam pi sañjānāti.|| ||</p>

					<p class="f4">'Sañjānāti sañjānātī' ti kho āvuso,||<br />
					tasmā 'saññā' ti vuccati" ti.|| ||</p>

					<p class="f4"><a id="p9">9.</a> "Yā c'āvuso vedanā||<br />
					yā ca saññā||<br />
					yañ ca viññāṇaṃ||<br />
					ime dhammā saṃsaṭṭhā udāhu visaṃsaṭṭhā,||<br />
					labbhā ca pan'imesaṃ dhammānaṃ||<br />
					vinibbhujitvā||<br />
					vinibbhujitvā||<br />
					nānā-karaṇaṃ paññāpetun" ti?|| ||</p>

					<p class="f4">"Yā c'āvuso vedanā||<br />
					yā ca saññā||<br />
					yañ ca viññāṇaṃ||<br />
					ime dhammā saṃsaṭṭhā no visaṃsaṭṭhā,||<br />
					na ca labbhā imesaṃ dhammānaṃ||<br />
					vinibbhujitvā||<br />
					vinibbhujitvā||<br />
					nānā-karaṇaṃ paññāpetuṃ.|| ||</p>

					<p class="f4">Yañ c'āvuso vedeti taṃ sañjānāti,||<br />
					yaṃ sañjānāti taṃ vijānāti,||<br />
					tasmā ime dhammā sasaṃṭṭhā no visaṃsaṭṭhā,||<br />
					na ca labbhā imesaṃ dhammānaṃ||<br />
					vinibbhujitvā||<br />
					vinibbhujitvā||<br />
					nānā-karaṇaṃ paññāpetun" ti.|| ||</p>

					<p class="f4"><a id="p10">10.</a> "Nissaṭṭhena h'āvuso pañcahi indriyehi parisuddhena mano-viññāṇena kiṃ neyyan" ti?|| ||</p>

					<p class="f4">"Nissaṭṭhena h'āvuso pañcahi indriyehi parisuddhena mano-viññāṇena||<br />
					'Ananto ākāso' ti Ākāsanañ-c'āyatanaṃ neyyaṃ,||<br />
					'Anantaṃ viññāṇan' ti Viññāṇañ-c'āyatanaṃ neyyaṃ,||<br />
					'N'atthi kiñcī' ti Ākiñcaññ'āyatanaṃ neyyan" ti.|| ||</p>

					<p class="f4"><a id="p11">11.</a> "Neyyaṃ pan'āvuso dhammaṃ kena pajānātī" ti.|| ||</p>

					<p class="f4">"Neyyaṃ kho āvuso dhammaṃ paññā-cakkhunā pajānātī" ti.|| ||</p>

					<p class="f4"><a id="p12">12.</a> "Paññā pan'āvuso kimatthiyā" ti.|| ||</p>

					<p class="f4">"Paññā kho āvuso abhiññatthā pariññatthā pahānatthā" ti.|| ||</p>

					<p class="f4"><a id="pg294"><span class="f2 g"><b>[294]</b></span></a><a id="p13">13.</a> "Kati pan'āvuso paccayā sammā-diṭṭhiyā uppādāyā" ti?|| ||</p>

					<p class="f4">"Dve kho āvuso paccayā sammā-diṭṭhiyā uppādāya: parato ca ghoso,||<br />
					yoniso ca mana-sikāro.|| ||</p>

					<p class="f4">Ime kho āvuso dve paccayā sammā-diṭṭhiyā uppādāyā" ti.|| ||</p>

					<p class="f4"><a id="p14">14.</a> "Katīhi pan'āvuso aṅgehi anuggahītā sammā-diṭṭhi ceto-vimuttiphalā ca hoti ceto-vimuttiphalānisaṃsā ca,||<br />
					paññā-vimuttiphalā ca hoti||<br />
					paññā-vimutti-phalānisaṃsā cā" ti?|| ||</p>

					<p class="f4">"Pañcahi kho āvuso aṅgehi anuggahītā sammā-diṭṭhi ceto-vimuttiphalā ca hoti||<br />
					ceto-vimutti-phalānisaṃsā ca,||<br />
					paññā-vimuttiphalā ca hoti||<br />
					paññā-vimutti-phalānisaṃsā ca:|| ||</p>

					<p class="f4">Idh'āvuso sammā-diṭṭhi sīlānuggahītā ca hoti,||<br />
					sutānuggahitā ca hoti,||<br />
					sākacchānuggahītā ca hoti,||<br />
					samathānuggahītā ca hoti,||<br />
					vipassanānuggahītā ca hoti.|| ||</p>

					<p class="f4">Imehi kho āvuso pañcahi aṅgehi anuggahītā sammā-diṭṭhi ceto-vimuttiphalā ca hoti||<br />
					ceto-vimutti-phalānisaṃsā ca||<br />
					paññā-vimuttiphalā ca hoti||<br />
					paññā-vimuttiphalānisaṃsā cā" ti.|| ||</p>

					<p class="f4"><a id="p15">15.</a> "Kati pan'āvuso bhavā" ti?|| ||</p>

					<p class="f4">"Tayo me āvuso bhavā:||<br />
					kāma-bhavo||<br />
					rūpa-bhavo||<br />
					arūpa-bhavo" ti.|| ||</p>

					<p class="f4"><a id="p16">16.</a> "Kathaṃ pan'āvuso āyatiṃ puna-b-bhav-ā-bhinibbatti hotī" ti?|| ||</p>

					<p class="f4">"Avijjā-nīvaraṇānaṃ kho āvuso sattāṇaṃ taṇhā-saṃyojanānaṃ tatra tatr-ā-bhinandanā evaṃ āyatiṃ puna-b-bhav-ā-bhinibbatti hotī" ti.|| ||</p>

					<p class="f4"><a id="p17">17.</a> "Kathaṃ pan'āvuso āyatiṃ puna-b-bhav-ā-bhinibbatti na hotī" ti?|| ||</p>

					<p class="f4">"Avijjā virāgā kho āvuso vijjuppādā taṇhā-nirodhā evaṃ āyatiṃ puna-b-bhav-ā-bhinibbatti na hotī" ti.|| ||</p>

					<p class="f4"><a id="p18">18.</a> "Katamaṃ pan'āvuso paṭhamaṃ jhānan" ti?|| ||</p>

					<p class="f4">"Idh'āvuso bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Idaṃ vuccat'āvuso paṭhamaṃ jhānan" ti.|| ||</p>

					<p class="f4"><a id="p19">19.</a> "Paṭhamaṃ pan'āvuso jhānaṃ kataṅgikan" ti?|| ||</p>

					<p class="f4">"Paṭhamaṃ kho āvuso jhānaṃ pañc'aṅgikaṃ:||<br />
					idh'āvuso paṭhamaṃ-jhānaṃ samāpannassa bhikkhuno||<br />
					vitakko ca||<br />
					vattati vicāro ca,||<br />
					pīti ca||<br />
					sukhañ ca||<br />
					cittek'aggatā ca.|| ||</p>

					<p class="f4">Paṭhamaṃ kho āvuso jhānaṃ evaṃ pañc'aṅgikan" ti.|| ||</p>

					<p class="f4"><a id="p20">20.</a> "Paṭhamaṃ pan'āvuso jhānaṃ kataṅgavi-p-pahīnaṃ kataṅgasamannāgatan" ti?|| ||</p>

					<p class="f4">"Paṭhamaṃ kho āvuso jhānaṃ pañc'aṅga-vi-p-pahīnaṃ pañc'aṅga-samannāgataṃ:||<br />
					idh'āvuso paṭhamaṃ-jhānaṃ samāpannassa bhikkhuno||<br />
					kāma-c-chando pahīno hoti,||<br />
					vyāpādo pahīno hoti,||<br />
					thīna-middhaṃ pahīnaṃ hoti,||<br />
					uddhacca-kukkuccaṃ <a id="pg295"><span class="f2 g"><b>[295]</b></span></a> pahīnaṃ hoti,||<br />
					vicikicchā pahīnā hoti.|| ||</p>

					<p class="f4">Vitakko ca||<br />
					vattati vicāro ca||<br />
					pīti ca||<br />
					sukhañ ca||<br />
					cittek'aggatā ca.|| ||</p>

					<p class="f4">Paṭhamaṃ kho āvuso jhānaṃ evaṃ pañc'aṅga-vi-p-pahīnaṃ pañc'aṅga-samannāgatan" ti.|| ||</p>

					<p class="f4"><a id="p21">21.</a> "Pañc'imānī āvuso indriyāni nānā-visayāni nānā-gocarāni,||<br />
					na añña-maññassa gocaravisayaṃ pacc'anubhonti,||<br />
					seyyath'īdaṃ cakkhu'ndriyaṃ||<br />
					sot'indriyaṃ||<br />
					ghān'indriyaṃ||<br />
					jivh'indriyaṃ||<br />
					kāy'indriyaṃ.|| ||</p>

					<p class="f4">Imesaṃ kho āvuso pañcannaṃ indriyānaṃ nānā-visayānaṃ nānā-gocarānaṃ na añña-maññassa gocaravisayaṃ pacc'anubhontānaṃ kiṃ paṭisaraṇaṃ,||<br />
					ko ca n'esaṃ gocaravisayaṃ pacc'anubhotī" ti?|| ||</p>

					<p class="f4">"Pañc'imānī āvuso indriyāni nānā-visayāni nānā-gocarāni,||<br />
					na añña-maññassa gocaravisayaṃ pacc'anubhonti,||<br />
					seyyath'īdaṃ||<br />
					cakkhu'ndriyaṃ||<br />
					sot'indriyaṃ||<br />
					ghān'indriyaṃ||<br />
					jivh'indriyaṃ||<br />
					kāy'indriyaṃ.|| ||</p>

					<p class="f4">Imesaṃ kho āvuso pañcannaṃ indriyānaṃ nānā-visayānaṃ nānā-gocarānaṃ na añña-maññassa gocaravisayaṃ pacc'anubhontānaṃ||<br />
					mano paṭisaraṇaṃ||<br />
					mano ca n'esaṃ gocaravisayaṃ pacc'anubhotī" ti.|| ||</p>

					<p class="f4"><a id="p22">22.</a> "Pañc'imānī āvuso indriyāni seyyath'īdaṃ:||<br />
					cakkhu'ndriyaṃ||<br />
					sot'indriyaṃ||<br />
					ghān'indriyaṃ||<br />
					jivh'indriyaṃ||<br />
					kāy'indriyaṃ.|| ||</p>

					<p class="f4">Imāni kho āvuso pañc'indriyāni kiṃ paṭicca tiṭṭhantī" ti?|| ||</p>

					<p class="f4">"Pañc'imāni āvuso indriyāni,||<br />
					seyyath'īdaṃ:||<br />
					cakkhu'ndriyaṃ||<br />
					sot'indriyaṃ||<br />
					ghān'indriyaṃ||<br />
					jivh'indriyaṃ||<br />
					kāy'indriyaṃ.|| ||</p>

					<p class="f4">Imāni kho āvuso pañc'indriyāni āyuṃ paṭicca tiṭṭhantī" ti?|| ||</p>

					<p class="f4"><a id="p23">23.</a> "Āyu pan'āvuso kiṃ paṭicca tiṭṭhatī" ti.|| ||</p>

					<p class="f4">"Āyu usmaṃ paṭicca tiṭṭhatī" ti.|| ||</p>

					<p class="f4"><a id="p24">24.</a> "Usmā pan'āvuso kiṃ paṭicca tiṭṭhatī" ti?|| ||</p>

					<p class="f4">"Usmā āyuṃ paṭicca tiṭṭhatī" ti.|| ||</p>

					<p class="f4"><a id="p25">25.</a> "Idān'eva kho mayaṃ āvuso āyasmato Sāriputtassa bhāsitaṃ evaṃ ājānāma:||<br />
					'āyu usmaṃ paṭicca tiṭṭhatī' ti,||<br />
					idān'eva kho mayaṃ āvuso āyasmato Sāriputtassa bhāsitaṃ evaṃ ājānāma:||<br />
					'usmā āyuṃ paṭicca tiṭṭhatī' ti.|| ||</p>

					<p class="f4">Yathā-kathaṃ pan'āvuso imassa bhāsitassa attho daṭṭhabbo" ti?|| ||</p>

					<p class="f4">"Tena h'āvuso upamaṃ te karissāmi,||<br />
					upamāyap'idh ekacce viññū purisā bhāsitassa atthaṃ ājānanti.|| ||</p>

					<p class="f4">Seyyathā pi āvuso tela-p-padīpassa jhāyato acciṃ paṭicca ābhā paññāyati,||<br />
					ābhaṃ paṭicca acci paññāyati,||<br />
					evam eva kho āvuso āyu usmaṃ paṭicca tiṭṭhati,||<br />
					usmā ca āyuṃ paṭicca tiṭṭhatī" ti.|| ||</p>

					<p class="f4"><a id="p26">26.</a> "Te va nu kho āvuso āyusaṅkhārā te vedanīyā dhammā,||<br />
					udāhu aññe āyusaṅkhārā aññe vedanīyā dhammā" ti?|| ||</p>

					<p class="f4">"Na <a id="pg296"><span class="f2 g"><b>[296]</b></span></a> kho āvuso te va āyusaṅkhārā teva vedanīyā dhammā.|| ||</p>

					<p class="f4">Te ca āvuso āyusaṅkhārā abhaviṃsu te va vedanīyā dhammā,||<br />
					na y'idaṃ saññā-vedayita-nirodhaṃ samāpannassa bhikkhuno vuṭṭhānaṃ paññāyetha.|| ||</p>

					<p class="f4">Yasmā ca kho āvuso aññe āyusaṅkhārā,||<br />
					aññe vedanīyā dhammā,||<br />
					tasmā saññā-vedayita-nirodhaṃ samāpannassa bhikkhuno vuṭṭhānaṃ paññāyatī" ti.|| ||</p>

					<p class="f4"><a id="p27">27.</a> "Yadā nu kho āvuso imaṃ kāyaṃ kati dhammā jahanti,||<br />
					athāyaṃ kāyo ujjhito avakkhitto seti yathā kaṭṭhaṃ acetanan" ti?|| ||</p>

					<p class="f4">"Yadā kho āvuso imaṃ kāyaṃ tayo dhammā jahanti,||<br />
					āyu usmā ca viññāṇaṃ,||<br />
					athāyaṃ kāyo ujjhito avakkhitto seti yathā kaṭṭhaṃ acetanan" ti?|| ||</p>

					<p class="f4"><a id="p28">28.</a> "Yvāyaṃ āvuso mato kāla-kato yo c'āyaṃ bhikkhu saññā-vedayita-nirodhaṃ samāpanno,||<br />
					imesaṃ kiṃ nānā-karaṇan" ti?|| ||</p>

					<p class="f4">"Yvāyaṃ āvuso mato kāla-kato tassa kāya-saṅkhārā niruddhā paṭippassaddhā,||<br />
					vacī-saṅkhārā niruddhā paṭippassaddhā,||<br />
					citta-saṅkhārā niruddhā paṭippassaddhā,||<br />
					āyu parikkhīṇo,||<br />
					usmā vūpasantā,||<br />
					indriyāni viparibhinnāni; yo c'āyaṃ bhikkhu saññā-vedayita-nirodhaṃ samāpanno,||<br />
					tassapi kāya-saṅkhārā niruddhā paṭippassaddhā,||<br />
					vacī-saṅkhārā niruddhā paṭippassaddhā,||<br />
					citta-saṅkhārā niruddhā paṭippassaddhā,||<br />
					āyu aparikkhīṇo,||<br />
					usmā avūpasantā,||<br />
					indriyāni vi-p-pasannāni.|| ||</p>

					<p class="f4">Yvāyaṃ āvuso mato kāla-kato yo c'āyaṃ bhikkhu saññā-vedayita-nirodhaṃ samāpanno,||<br />
					idaṃ tesaṃ nānā-karaṇan" ti.|| ||</p>

					<p class="f4"><a id="p29">29.</a> "Kati pan'āvuso paccayā adukkha-m-asukhāya ceto-vimuttiyā samāpattiyā" ti?|| ||</p>

					<p class="f4">"Cattāro kho āvuso paccayā adukkha-m-asukhāya ceto-vimuttiyā samāpatatiyā:||<br />
					idh'āvuso bhikkhu sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ atthaṅ-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Ime kho āvuso cattāro paccayā adukkha-m-asukhāya ceto-vimuttiyā samāpattiyā" ti.|| ||</p>

					<p class="f4"><a id="p30">30.</a> "Kati pan'āvuso paccayā animittāya ceto-vimuttiyā samāpattiyā" ti?|| ||</p>

					<p class="f4">"Dve kho āvuso paccayā animittāya ceto-vimuttiyā samāpattiyā:||<br />
					sabba-nimittānañ ca amana-sikāro,||<br />
					animittāya ca dhātuyā mana-sikāro.|| ||</p>

					<p class="f4">Ime kho āvuso dve paccayā animittāya ceto-vimuttiyā samāpattiyā" ti.|| ||</p>

					<p class="f4"><a id="p31">31.</a> "Kati pan'āvuso paccayā animittāya ceto-vimuttiyā ṭhitiyā" ti?|| ||</p>

					<p class="f4">"Tayo kho āvuso paccayā animittāya ceto-vimuttiyā <a id="pg297"><span class="f2 g"><b>[297]</b></span></a> ṭhitiyā: sabba-nimittānañ ca amana-sikāro,||<br />
					animittāya ca dhātuyā mana-sikāro,||<br />
					pubbe ca abhisaṅkhāro.|| ||</p>

					<p class="f4">Ime kho āvuso tayo paccayā animittāya ceto-vimuttiyā ṭhitiyā" ti.|| ||</p>

					<p class="f4"><a id="p32">32.</a> "Kati pan'āvuso paccayā animittāya ceto-vimuttiyā vuṭṭhānāyā" ti?|| ||</p>

					<p class="f4">"Dve kho āvuso paccayā animittāya ceto-vimuttiyā vuṭṭhānāya: sabba-nimittānañ ca mana-sikāro,||<br />
					animittāya ca dhātuyā amana-sikāro.|| ||</p>

					<p class="f4">Ime kho āvuso dve paccayā animittāya ceto-vimuttiyā vuṭṭhānāyā" ti.|| ||</p>

					<p class="f4"><a id="p33">33.</a> "Yā c'āyaṃ āvuso appamāṇā ceto-vimutti,||<br />
					yā ca ākiñcaññā ceto-vimutti,||<br />
					yā ca suññatā ceto-vimutti,||<br />
					yā ca animittā ceto vimutti,||<br />
					ime dhammā nānaṭṭhā c'eva nānābyañjanā ca,||<br />
					udāhu ekaṭṭhā byañjanam'eva nānan" ti?|| ||</p>

					<p class="f4">"Yā c'āyaṃ āvuso appamāṇā ceto-vimutti yā ca ākiñcaññā ceto-vimutti yā ca suññatā ceto-vimutti,||<br />
					yā ca animittā ceto-vimutti,||<br />
					atthi kho āvuso pariyāyo yaṃ pariyā'yaṃ āgamma ime dhammā nānaṭṭhā c'eva nānābyañjanā ca,||<br />
					atthi ca kho āvuso pariyāyo yaṃ pariyā'yaṃ āgamma ime dhammā ekaṭṭhā byañjanameva nānaṃ.|| ||</p>

					<p class="f4"><a id="p34">34.</a> Katamo c'āvuso pariyāyo yaṃ pariyā'yaṃ āgamma ime dhammā nānaṭṭhā c'eva nānābyañjanā ca?|| ||</p>

					<p class="f4">Idh'āvuso bhikkhu mettā-saha-gatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthiṃ,||<br />
					iti uddham adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Muditā-saha-gatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Ayaṃ vuccat'āvuso appamāṇā ceto-vimut" ti.|| ||</p>

					<p class="f4">"Katamā c'āvuso ākiñcaññā ceto-vimut" ti?|| ||</p>

					<p class="f4">"Idh'āvuso bhikkhu sabbaso Viññāṇañ-c'āyatanaṃ samati-k-kamma||<br />
					'N'atthi kiñcī' ti Ākiñcaññ'āyatanaṃ upasampajja viharati.|| ||</p>

					<p class="f4">Ayaṃ vuccat'āvuso ākiñcaññā ceto-vimut" ti.|| ||</p>

					<p class="f4">"Katamā c'āvuso suññatāceto-vimut" ti?|| ||</p>

					<p class="f4">"Idh'āvuso bhikkhu arañña-gato vā rukkha-mūla-gato vā suññ-ā-gāra-gato vā iti paṭisañcikkhati:||<br />
					suññam'idaṃ attena vā attaniyena va" ti.|| ||</p>

					<p class="f4"><a id="pg298"><span class="f2 g"><b>[298]</b></span></a> "Ayaṃ vuccat'āvuso suññatā ceto-vimut" ti.|| ||</p>

					<p class="f4">"Katamā c'āvuso animittā ceto-vimut" ti?|| ||</p>

					<p class="f4">"Idh'āvuso bhikkhu sabba-nimittānaṃ amanasikārā a-nimittaṃ ceto samādhiṃ upasampajja viharati.|| ||</p>

					<p class="f4">Ayaṃ vuccat'āvuso animittā ceto-vimut" ti.|| ||</p>

					<p class="f4">"Ayaṃ kho āvuso pariyāyo yaṃ pariyā'yaṃ āgamma ime dhammā nānāṭṭhā c'eva nānābyañjanā ca.|| ||</p>

					<p class="f4"><a id="p35">35.</a> Katamo c'āvuso pariyāyo yaṃ pariyā'yaṃ āgamma ime dhammā ekaṭṭhā byañjanam'eva nānaṃ?|| ||</p>

					<p class="f4">Rāgo kho āvuso pamāṇakaraṇo,||<br />
					doso pamāṇakaraṇo,||<br />
					moho pamāṇakaraṇo,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Yāvatā kho āvuso appamāṇā ceto-vimuttiyo,||<br />
					akuppā tāsaṃ ceto-vimutti aggam akkhāyati,||<br />
					sā kho panākuppā ceto-vimutti suññā rāgena suññā dosena suññā mohena.|| ||</p>

					<p class="f4">Rāgo kho āvuso kiñ cano,||<br />
					doso kiñ cano,||<br />
					moho kiñ cano,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Yāvatā kho āvuso ākiñcaññā ceto-vimuttiyo,||<br />
					akuppā tāsaṃ ceto-vimutti aggam akkhāyati,||<br />
					sā kho panākuppā ceto-vimutti suññā rāgena,||<br />
					suññā dosena,||<br />
					suññā mohena.|| ||</p>

					<p class="f4">Rāgo kho āvuso nimittakaraṇo,||<br />
					doso nimittakaraṇo,||<br />
					moho nimittakaraṇo,||<br />
					te khīṇ'āsavassa bhikkhuno pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Yāvatā kho āvuso animittā ceto-vimuttiyo akuppā tāsaṃ ceto-vimutti aggam akkhāyati,||<br />
					sā kho panākuppā ceto-vimutti suññā rāgena,||<br />
					suññā dosena suññā mohena.|| ||</p>

					<p class="f4">Ayaṃ kho āvuso pariyāyo yaṃ pariyā'yaṃ āgamma ime dhammā ekaṭṭhā,||<br />
					byañjanam'eva nānan" ti.|| ||</p>

					<p class="f4">Idam'avoc'āyasmā Sāriputto.|| ||</p>

					<p class="f4">Attamano āyasmā Mahā Koṭṭhito āyasmato Sāriputtassa bhāsitaṃ abhinandīti.|| ||</p>

					<p class="ctr">Mahā Vedalla Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>