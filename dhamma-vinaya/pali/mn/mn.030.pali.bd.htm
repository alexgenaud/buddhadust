<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 30. The Buddha uses a simile to teach brahman Piṇgalakoccha that in his system one must not mistake fame, or achievement of ethical culture, or attainment of concentration, or attainment of knowledge and vision for attainment of unshakable freedom of heart which is it's goal." />
<title>MN 30: Cūḷa Sār'Opama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p30">Sutta 30</a></h4>

					<h1>Cūḷa Sār'Opama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg198"><span class="f2 g"><b>[198]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.030.chlm.sbb.htm#p1">chlm</a>][<a href="../../../dhamma-vinaya/pts/mn/mn.030.horn.pts.htm#p1">pts</a>][<a href="../../../dhamma-vinaya/mnl/mn/mn.030.upal.mnl.htm#p1">upal</a>][<a href="../../../dhamma-vinaya/ati/mn/mn.030.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samasaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Piṇgalakoccho brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammādanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka mantaṃ nisinno kho Piṇgalakoccho brāhmaṇo Bhagavantaṃ etad avoca:|| ||</p>

					<p class="f4">2. "Ye'me bho Gotama samaṇa-brāhmaṇā saṇghino gaṇino gaṇācariyā ñātā yasassino titthakarā sādhusammatā bahu-janassa,||<br />
					seyyath'īdaṃ: Pūraṇo Kassapo,||<br />
					Makkhalī Gosālo,||<br />
					Ajito Kesakambalo,||<br />
					Pakudho Kacchāyano,||<br />
					Sañjayo Belaṭṭhiputto,||<br />
					Nigaṇṭho Nātaputto,||<br />
					sabbe te sakāya paṭiññāya abbhaññaṃsu:||<br />
					sabb'eva nābbhaññaṃsu,||<br />
					udāhu ekacce abbhaññaṃsu,||<br />
					ekacce na abbhaññaṃsū" ti.|| ||</p>

					<p class="f4">3. "Alaṃ brāhmaṇa, tiṭṭhate taṃ:||<br />
					'Sabbe te sakāya paṭiññāya abbhaññaṃsu,||<br />
					sabb'eva nābbhaññaṃsu,||<br />
					udāhu ekacce abbhaññaṃsu,||<br />
					ekacce na abbhaññaṃsū' ti.|| ||</p>

					<p class="f4">Dhammaṃ te brāhmaṇa desissāmi,||<br />
					taṃ suṇāhi,||<br />
					sādhukaṃ manasi karohi,||<br />
					bhāsissāmī" ti.|| ||</p>

					<p class="f4">"Evaṃ bho" ti kho Piṇgalakoccho brāhmaṇo Bhagavato paccassosi Bhagavā etad avoca:|| ||</p>

					<p class="f4">4. Seyyathā pi brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					ati-k-kamma tacaṃ||<br />
					ati-k-kamma papaṭikaṃ||<br />
					sākhāpalāsaṃ chetvā ādāya pakkameyya||<br />
					'sāran' ti mañña-māno,||<br />
					tam enaṃ cakkhumā puriso disvā evaṃ vadeyya:|| ||</p>

					<p class="f4">'Na vatāyaṃ bhavaṃ puriso aññāsi sāraṃ,||<br />
					na aññāsi phegguṃ,||<br />
					na aññāsi tacaṃ,||<br />
					na aññāsi papaṭikaṃ,||<br />
					na aññāsi sākhāpalāsaṃ,||<br />
					tathā h'ayaṃ bhavaṃ puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					ati-k-kamma tacaṃ||<br />
					ati-k-kamma papaṭikaṃ||<br />
					sākhāpalāsaṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissatī' ti.|| ||</p>

					<p class="f4">5. Seyyathā pi vā pana brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					ati-k-kamma <a id="pg199"><span class="f2 g"><b>[199]</b></span></a> tacaṃ||<br />
					papaṭikaṃ chetvā ādāya pakkameyya||<br />
					'sāran' ti mañña-māno,||<br />
					tam enaṃ cakkhumā puriso disvā evaṃ vadeyya:|| ||</p>

					<p class="f4">'Na vatāyaṃ bhavaṃ puriso aññāsi sāraṃ,||<br />
					na aññāsi phegguṃ,||<br />
					na aññāsi tacaṃ,||<br />
					na aññāsi papaṭikaṃ,||<br />
					na aññāsi sākhāpalāsaṃ,||<br />
					tathā h'ayaṃ bhavaṃ puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					ati-k-kamma tacaṃ||<br />
					papaṭikaṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissatī' ti.|| ||</p>

					<p class="f4">6. Seyyathā pi vā pana brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					tacaṃ chetvā ādāya pakkameyya||<br />
					'sāran' ti mañña-māno,||<br />
					tam enaṃ cakkhumā puriso disvā evaṃ vadeyya:|| ||</p>

					<p class="f4">'Na vatāyaṃ bhavaṃ puriso aññāsi sāraṃ,||<br />
					na aññāsi phegguṃ,||<br />
					na aññāsi tacaṃ,||<br />
					na aññāsi papaṭikaṃ,||<br />
					na aññāsi sākhāpalāsaṃ,||<br />
					tathā h'ayaṃ bhavaṃ puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					tacaṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissatī' ti.|| ||</p>

					<p class="f4">7. Seyyathā pi vā pana brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					phegguṃ chetvā ādāya pakkameyya||<br />
					'sāran' ti mañña-māno,||<br />
					tam enaṃ cakkhumā puriso disvā evaṃ vadeyya: na vatāyaṃ bhavaṃ puriso aññāsi sāraṃ,||<br />
					na aññāsi phegguṃ,||<br />
					na aññāsi tacaṃ,||<br />
					na aññāsi papaṭikaṃ,||<br />
					na aññāsi sākhāpalāsaṃ,||<br />
					tathā h'ayaṃ bhavaṃ puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					phegguṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissatī' ti.|| ||</p>

					<p class="f4">8. Seyyathā pi vā pana brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					sāraṃ yeva chetvā ādāya pakkameyya||<br />
					'sāran' ti jānamāno,||<br />
					tam enaṃ cakkhumā puriso disvā evaṃ vadeyya:|| ||</p>

					<p class="f4">'Aññāsi vatāyaṃ bhavaṃ puriso sāraṃ,||<br />
					aññāsi phegguṃ,||<br />
					aññāsi tacaṃ,||<br />
					aññāsi papaṭikaṃ,||<br />
					aññāsi sākhāpalāsaṃ,||<br />
					tathā h'ayaṃ bhavaṃ puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					sāraṃ yeva chetvā <a id="pg200"><span class="f2 g"><b>[200]</b></span></a> ādāya pakkanto||<br />
					'sāran' ti jānamāno||<br />
					yañ c'assa sārena sārakaraṇīyaṃ||<br />
					tañ c'assa atthaṃ anubhavissatī' ti.|| ||</p>

					<p class="f4">9. Evam eva kho brāhmaṇa idh'ekacco puggalo saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkho tiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaṃ pabba-jito samāno lābha-sakkāra-silokaṃ abhinibbatteti,||<br />
					so tena lābha-sakkāra-silokena atta-mano hoti paripuṇṇa-saṇkappo,||<br />
					so tena lābha-sakkāra-silokena attān'ukkaṃseti paraṃ vambheti:|| ||</p>

					<p class="f4">'Aham asmi lābhī silokavā,||<br />
					ime pan'aññe bhikkhū appaññātā appesakkhā' ti.|| ||</p>

					<p class="f4">Lābha-sakkāra-silokena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya na chandaṃ janeti na vāyamati,||<br />
					olīnavuttiko ca hoti sāthaliko.|| ||</p>

					<p class="f4">Seyyathā pi so brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma pheggu||<br />
					ati-k-kamma tacaṃ||<br />
					ati-k-kamma papaṭikaṃ||<br />
					sākhāpalāsaṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissa' ti,||<br />
					tath'ūpamāhaṃ brāhmaṇa imaṃ puggalaṃ vadāmi.|| ||</p>

					<p class="f4"><a id="p10">10.</a> Idha pana brāhmaṇa ekacco puggalo saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaṃ pabba-jito samāno lābha-sakkāra-silokaṃ abhinibbatteti,||<br />
					so tena lābha-sakkāra-silokena na atta-mano hoti na paripuṇṇa-saṇkappo,||<br />
					so tena lābha-sakkāra-silokena na attān'ukkaṃseti na paraṃ vambheti,||<br />
					lābha-sakkāra-silokena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So sīla-sampadaṃ ārādheti,||<br />
					so tāya sīla-sampadāya atta-mano hoti paripuṇṇa-saṇkappo,||<br />
					so tāya sīla-sampadāya attān'ukkaṃseti paraṃ vambheti:|| ||</p>

					<p class="f4">'Aham asmi sīlavā kalyāṇa-dhammo,||<br />
					ime pan'aññe bhikkhū du-s-sīlā pāpa-dhammā' ti,||<br />
					sīla-sampadāya ca ye aññe dhammā uttaritarā ca paṇītatarā ca tesaṃ <a id="pg201"><span class="f2 g"><b>[201]</b></span></a> dhammānaṃ sacchi-kiriyāya na chandaṃ janeti na vāyamati.|| ||</p>

					<p class="f4">Olīnavuttiko ca hoti sāthaliko.|| ||</p>

					<p class="f4">Seyyathā pi so brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					ati-k-kamma tacaṃ||<br />
					papaṭikaṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissati,||<br />
					tath'ūpamāhaṃ brāhmaṇa imaṃ puggalaṃ vadāmi.|| ||</p>

					<p class="f4">11. Idha pana brāhmaṇa ekacco puggalo saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaṃ pabba-jito samāno lābha-sakkāra-silokaṃ abhinibbatteti,||<br />
					so tena lābha-sakkāra-silokena na atta-mano hoti na paripuṇṇa-saṇkappo,||<br />
					so tena lābha-sakkāra-silokena na attān'ukkaṃseti na paraṃ vambheti,||<br />
					lābha-sakkāra-silokena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So sīla-sampadaṃ ārādheti,||<br />
					so tāya sīla-sampadāya atta-mano hoti||<br />
					no ca kho paripuṇṇa-saṇkappo,||<br />
					so tāya sīla-sampadāya attān'ukkaṃseti na paraṃ vambheti:||<br />
					sīla-sampadāya ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So samādhi-sampadaṃ ārādheti,||<br />
					so tāya samādhi-sampadāya atta-mano hoti paripuṇṇa-saṇkappo,||<br />
					so tāya samādhi-sampadāya attān'ukkaṃseti paraṃ vambheti:|| ||</p>

					<p class="f4">'Aham asmi samāhito ek'agga-citto,||<br />
					ime pan'aññe bhikkhū asamāhitā vibbhanta-cittā' ti||<br />
					samādhi-sampadāya ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya na chandaṃ janeti na vāyamati,||<br />
					olīnavuttiko ca hoti sāthaliko.|| ||</p>

					<p class="f4">Seyyathā pi so brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					ati-k-kamma phegguṃ||<br />
					tacaṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ||<br />
					tañ c'assa atthaṃ nānubhavissati,||<br />
					tath'ūpamāhaṃ brāhmaṇa imaṃ puggalaṃ vadāmi.|| ||</p>

					<p class="f4"><a id="p12">12.</a> Idha pana brāhmaṇa ekacco puggalo saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya maraṇena <a id="pg202"><span class="f2 g"><b>[202]</b></span></a> sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaṃ pabba-jito samāno lābha-sakkāra-silokaṃ abhinibbatteti,||<br />
					so tena lābha-sakkāra-silokena na atta-mano hoti na paripuṇṇa-saṇkappo,||<br />
					so tena lābha-sakkāra-silokena na attān'ukkaṃseti na paraṃ vambheti,||<br />
					lābha-sakkāra-silokena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So sīla-sampadaṃ ārādheti,||<br />
					so tāya sīla-sampadāya atta-mano hoti no ca kho paripuṇṇa-saṇkappo,||<br />
					so tāya sīla-sampadāya na attān'ukkaṃseti na paraṃ vambheti||<br />
					sīla-sampadāya ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So ñāṇa-dassanaṃ ārādheti,||<br />
					so tena ñāṇa-dassanena atta-mano hoti paripuṇṇa-saṇkappo,||<br />
					so tena ñāṇa-dassanena attān'ukkaṃseti paraṃ vambheti:|| ||</p>

					<p class="f4">'Aham asmi jānaṃ passaṃ viharāmi||<br />
					Ime pan'aññe bhikkhū ajānaṃ apassaṃ viharantī' ti,||<br />
					ñāṇa-dassanena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya na chandaṃ janeti na vāyamati,||<br />
					olīnavuttiko ca hoti sāthaliko.|| ||</p>

					<p class="f4">Seyyathā pi so brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					ati-k-kamm'eva sāraṃ||<br />
					phegguṃ chetvā ādāya pakkanto||<br />
					'sāran' ti mañña-māno,||<br />
					yañ c'assa sārena sārakaraṇīyaṃ tañ c'assa atthaṃ nānubhavissati,||<br />
					tath'ūpamāhaṃ brāhmaṇa imaṃ puggalaṃ vadāmi.|| ||</p>

					<p class="f4">13. Idha pana brāhmaṇa ekacco puggalo saddhā agārasmā anagāriyaṃ pabba-jito hoti:|| ||</p>

					<p class="f4">'Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi,||<br />
					dukkh'otiṇṇo dukkha-pareto,||<br />
					app'eva nāma imassa kevalassa dukkha-k-khandhassa antakiriyā paññāyethāti.|| ||</p>

					<p class="f4">So evaṃ pabba-jito <a id="pg203"><span class="f2 g"><b>[203]</b></span></a> samāno lābha-sakkāra-silokaṃ abhinibbatteti,||<br />
					so tena lābha-sakkāra-silokena na atta-mano hoti na paripuṇṇa-saṇkappo,||<br />
					so tena lābha-sakkāra-silokena na attān'ukkaṃseti na paraṃ vambheti,||<br />
					lābha-sakkāra-silokena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So sīla-sampadaṃ ārādheti,||<br />
					so tāya sīla-sampadāya atta-mano hoti no ca kho paripuṇṇa-saṇkappo,||<br />
					so tāya sīla-sampadāya na attān'ukkaṃseti na paraṃ vambheti:||<br />
					sīla-sampadāya ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So samādhi-sampadaṃ ārādheti,||<br />
					so tāya samādhi-sampadāya atta-mano hoti no ca kho paripuṇṇa-saṇkappo,||<br />
					so tāya samādhi-sampadāya na attān'ukkaṃseti na paraṃ vambheti:||<br />
					samādhi-sampadāya ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					anolīnavuttiko ca hoti asāthaliko.|| ||</p>

					<p class="f4">So ñāṇa-dassanaṃ ārādheti,||<br />
					so tena ñāṇa-dassanena atta-mano hoti no ca kho paripuṇṇa-saṇkappo,||<br />
					so tena ñāṇa-dassanena na attān'ukkaṃseti na paraṃ vambheti,||<br />
					ñāṇa-dassanena ca ye aññe dhammā uttaritarā ca paṇītatarā ca tesaṃ dhammānaṃ sacchi-kiriyāya chandaṃ janeti vāyamati,||<br />
					Anolīnavuttiko ca hoti asāthaliko.|| ||</p>

					<p class="f4">14. Katame ca brāhmaṇa dhammā ñāṇa-dassanena uttaritarā ca paṇītatarā ca?|| ||</p>

					<p class="f4">Idha brāhmaṇa bhikkhu vivicc'eva kāmehi||<br />
					vivicca akusalehi dhammehi||<br />
					sa-vitakkaṃ sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītatarā ca.|| ||</p>

					<p class="f4">15. Puna ca paraṃ brāhmaṇa bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">16. Puna ca paraṃ brāhmaṇa bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno||<br />
					sukhañ ca kāyena paṭisaṃvedeti||<br />
					yantaṃ ariyā ācikkhanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharati.|| ||</p>

					<p class="f4">Ayam pi <a id="pg204"><span class="f2 g"><b>[204]</b></span></a> kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">17. Puna ca paraṃ brāhmaṇa bhikkhu||<br />
					sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">18. Puna ca paraṃ brāhmaṇa bhikkhu||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">19. Puna ca paraṃ brāhmaṇa bhikkhu||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">20. Puna ca paraṃ brāhmaṇa bhikkhu||<br />
					sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">21. Puna ca paraṃ brāhmaṇa bhikkhu||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">22. Puna ca paraṃ brāhmaṇa bhikkhu||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharati||<br />
					paññāya c'assa disvā āsavā parikkhīṇā honti.|| ||</p>

					<p class="f4">Ayam pi kho brāhmaṇa dhammo ñāṇa-dassanena uttaritaro ca paṇītataro ca.|| ||</p>

					<p class="f4">Ime kho brāhmaṇa dhammā ñāṇa-dassanena uttaritarā ca paṇītatarā ca.|| ||</p>

					<p class="f4">Seyyathā pi so brāhmaṇa puriso sāratthiko||<br />
					sāragavesī||<br />
					sārapariyesanaṃ||<br />
					caramāno mahato rukkhassa tiṭṭhato sāravato||<br />
					sāraṃ yeva chetvā ādāya pakkanto||<br />
					'sāran' ti jānamāno,||<br />
					yañ c'assa sārena sārakaraṇīyaṃ tañ c'assa atthaṃ anubhavissati,||<br />
					tath'ūpamāhaṃ brāhmaṇa imaṃ puggalaṃ vadāmi.|| ||</p>

					<p class="f4">23. Iti kho brāhmaṇa na-y-idaṃ Brahma-cariyaṃ lābha-sakkāra-silokānisaṃsaṃ,||<br />
					na sīla-sampadānisaṃsaṃ,||<br />
					na samādhi-sampadānisaṃsaṃ,||<br />
					na ñāṇa-dassanānisaṃsaṃ.|| ||</p>

					<p class="f4">Yā <a id="pg205"><span class="f2 g"><b>[205]</b></span></a> ca kho ayaṃ brāhmaṇa akuppā ceto-vimutti,||<br />
					etadattham-idaṃ brāhmaṇa Brahma-cariyaṃ,||<br />
					etaṃ sāraṃ,||<br />
					etaṃ pariyosānan" ti.|| ||</p>

					<p class="f4">24. Evaṃ vutte Piṇgalakoccho brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Magga ācikkheyya,||<br />
					andha-kāre vā tela-pajjotaṃ dhāreyya:||<br />
					cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="f4 ctr">Cūḷa Sār'Opama Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>