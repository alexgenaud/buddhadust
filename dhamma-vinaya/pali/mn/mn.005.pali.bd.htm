<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 5. Sāriputta and Maha Moggallāna engage in a dialogue which points out the advantages of self awareness when it comes to character faults." />
<title>MN 5: An-Aṇgaṇa Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p5">Sutta 5</a></h4>

					<h1>An-Aṇgaṇa Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg24"><span class="f2 g"><b>[24]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.005.chlm.sbb.htm#p1">chlm</a>][<a href="../../../dhamma-vinaya/pts/mn/mn.005.horn.pts.htm#p1">pts</a>][<a href="../../../dhamma-vinaya/mnl/mn/mn.005.upal.mnl.htm#p1">upal</a>][<a href="../../../dhamma-vinaya/ati/mn/mn.005.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Sāriputto bhikkhū āmantesi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti||<br />
					kho te bhikkhū āyasmato Sāriputtassa paccassosuṃ||<br />
					āyasmā Sāriputto etad avoca:|| ||</p>

					<p class="f4"><span class="f3">[<a id="p2">2</a>]</span> "Cattāro'me āvuso puggalā||<br />
					santo saṃvijj'amānā lokasmiṃ.|| ||</p>

					<p class="f4">Katame cattāro?|| ||</p>

					<p class="f4">Idh'āvuso ekacco puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti.|| ||</p>

					<p class="f4">Idha pan'āvuso ekacco puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti||<br />
					yathā-bhūtaṃ pajānāti.|| ||</p>

					<p class="f4">Idh'āvuso ekacco puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti.|| ||</p>

					<p class="f4">Idha pan'āvuso ekacco puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Tatr'āvuso yvāyaṃ puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti,||<br />
					ayaṃ imesaṃ dvinnaṃ puggalānaṃ s'āṇgaṇānaṃ||<br />
					yeva sataṃ hīna-puriso akkhāyati.|| ||</p>

					<p class="f4">Tatr'āvuso yvāyaṃ puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti||<br />
					yathā-bhūtaṃ pajānāti,||<br />
					ayaṃ imesaṃ dvinnaṃ puggalānaṃ s'āṇgaṇānaṃ||<br />
					yeva sataṃ seṭṭha-puriso akkhāyati.|| ||</p>

					<p class="f4">Tatr'āvuso yvāyaṃ puggalo an-aṇgaṇo va samāno:||<br />
					<a id="pg25"><span class="f2 g"><b>[25]</b></span></a> 'N'atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti,||<br />
					ayaṃ imesaṃ dvinnaṃ puggalānaṃ an-aṇgaṇānaṃ||<br />
					yeva sataṃ hīna-puriso akkhāyati.|| ||</p>

					<p class="f4">Tatr'āvuso yvāyaṃ puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ pajānāti,||<br />
					ayaṃ imesaṃ dvinnaṃ puggalānaṃ an-aṇgaṇānaṃ||<br />
					yeva sataṃ seṭṭha-puriso akkhāyatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p4">4</a>]</span> Evaṃ vutte||<br />
					āyasmā Mahā Moggallāno||<br />
					āyasmantaṃ Sāriputtaṃ||<br />
					etad avoca:|| ||</p>

					<p class="f4">"Ko nu kho āvuso Sāriputta hetu||<br />
					ko paccayo,||<br />
					yen'imesaṃ dvinnaṃ puggalānaṃ s'āṇgaṇānaṃ||<br />
					yeva sataṃ eko hīna-puriso akkhāyati?||<br />
					eko seṭṭha-puriso akkhāyati?|| ||</p>

					<p class="f4">Ko pan'āvuso Sāriputta hetu||<br />
					ko paccayo,||<br />
					yen'imesaṃ dvinnaṃ puggalānaṃ an-aṇgaṇānaṃ||<br />
					yeva sataṃ eko hīna-puriso akkhāyati?||<br />
					eko seṭṭha-puriso akkhāyatī" ti?|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>]</span> Tatr'āvuso yvāyaṃ puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti<br />
					yathā-bhūtaṃ na-p-pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Na chandaṃ janessati,||<br />
					na vāyamissati,||<br />
					na viriyaṃ ārabhissati||<br />
					tass'aṇgaṇassa pahānāya,||<br />
					so sarāgo||<br />
					sadoso||<br />
					samoho||<br />
					s'āṇgaṇo||<br />
					saṇkiliṭṭha-citto kālaṃ karissati.|| ||</p>

					<p class="f4">Seyyathā pi āvuso kaṃsapāti ābhatā āpaṇā vā||<br />
					kammāra-kulā vā||<br />
					rajena ca||<br />
					malena ca pariyonaddhā,||<br />
					tam enaṃ sāmikā na c'eva paribhuñjeyyuṃ,||<br />
					na ca pariyodapeyyuṃ,||<br />
					rajā-pathe ca naṃ nikkhipeyyuṃ,||<br />
					evaṃ hi sā āvuso kaṃsapāti aparena samayena||<br />
					saṇkiliṭṭhatarā assa malaggahītā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso||<br />
					yvāyaṃ puggalo s'āṇgaṇo va samāno:<br />
					'Atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Na chandaṃ janessati,||<br />
					na vāyamissati,||<br />
					na viriyaṃ ārabhissati||<br />
					tass'aṇgaṇassa pahānāya||<br />
					so sarāgo||<br />
					sadoso||<br />
					samoho||<br />
					s'āṇgaṇo||<br />
					saṇkiliṭṭha-citto kālaṃ karissati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>]</span> Tatr'āvuso yvāyaṃ puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti||<br />
					yathā-bhūtaṃ pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Chandaṃ janessati,||<br />
					vāyamissati||<br />
					viriyaṃ ārabhissati||<br />
					tass'aṇgaṇassa pahānāya||<br />
					so arāgo||<br />
					adoso||<br />
					amoho||<br />
					an-aṇgaṇo||<br />
					asaṇkiliṭṭha-citto kālaṃ karissati.|| ||</p>

					<p class="f4">Seyyathā pi āvuso kaṃsapāti ābhatā āpaṇā vā||<br />
					kammāra-kulā vā||<br />
					rajena ca||<br />
					malena ca pariyonaddhā,||<br />
					tam-enaṃ sāmikā paribhuñjeyyuñ||<br />
					c'eva pariyodapeyyuñ ca,||<br />
					na ca naṃ rajā-pathe nikkhipeyyuṃ||<br />
					<a id="pg26"><span class="f2 g"><b>[26]</b></span></a> evaṃ hi sā āvuso kaṃsapāti aparena samayena||<br />
					parisuddhā assa pariyodātā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso||<br />
					yvāyaṃ puggalo s'āṇgaṇo va samāno:||<br />
					'Atthi me ajjhattaṃ aṇgaṇan' ti||<br />
					yathā-bhūtaṃ pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Chandaṃ janessati,||<br />
					vāyamissati,||<br />
					viriyaṃ ārabhissati tass'aṇgaṇassa pahānāya,||<br />
					so arāgo||<br />
					adoso||<br />
					amoho||<br />
					an-aṇgaṇo||<br />
					asaṇkiliṭṭha-citto kālaṃ karissati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>]</span> Tatr'āvuso yvāyaṃ puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Subha-nimittaṃ manasi karissati,||<br />
					tassa subha-nimittassa mana-sikārā||<br />
					rāgo cittaṃ anuddhaṃsessati,||<br />
					so sarāgo||<br />
					sadoso||<br />
					samoho||<br />
					s'āṇgaṇo||<br />
					saṇkiliṭṭha-citto kālaṃ karissati.|| ||</p>

					<p class="f4">Seyyathā pi āvuso kaṃsapāti ābhatā āpaṇā vā||<br />
					kammāra-kulā vā parisuddhā pariyodātā,||<br />
					tam enaṃ sāmikā na c'eva paribhuñjeyyuṃ,||<br />
					na ca pariyodapeyyuṃ,||<br />
					rajā-pathe ca naṃ nikkhipeyyuṃ,||<br />
					evaṃ hi sā āvuso kaṃsapāti aparena samayena||<br />
					saṇkiliṭṭhā assa malaggahītā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso yvāyaṃ puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ na-p-pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Subha-nimittaṃ manasi karissati||<br />
					tassa subha-nimittassa mana-sikārā||<br />
					rāgo cittaṃ anuddhaṃsessati,||<br />
					so sarāgo||<br />
					sadoso||<br />
					samoho||<br />
					s'āṇgaṇo||<br />
					saṇkiliṭṭha-citto kālaṃ karissati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Tatr'āvuso yvāyaṃ puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Subha-nimittaṃ na manasi karissati||<br />
					tassa subha-nimittassa amanasikārā||<br />
					rāgo cittaṃ nānuddhaṃsessati||<br />
					so arāgo||<br />
					adoso||<br />
					amoho||<br />
					an-aṇgaṇo||<br />
					asaṇkiliṭṭha-citto kālaṃ karissati.|| ||</p>

					<p class="f4">Seyyathā pi āvuso||<br />
					kaṃsapāti ābhatā āpaṇā vā||<br />
					kammāra-kulā vā parisuddhā pariyodātā,||<br />
					tam enaṃ sāmikā paribhuñjeyyuñ c'eva pariyodapeyyuñ ca,||<br />
					na ca naṃ rajā-pathe nikkhipeyyuṃ,||<br />
					evaṃ hi sā āvuso kaṃsapāti aparena samayena||<br />
					parisuddhatarā assa pariyodātā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso||<br />
					yvāyaṃ puggalo an-aṇgaṇo va samāno:||<br />
					'N'atthi me ajjhattaṃ aṇgaṇan' ti||<br />
					yathā-bhūtaṃ pajānāti,||<br />
					tass'etaṃ pāṭikaṇkhaṃ:|| ||</p>

					<p class="f4">Subha-nimittaṃ na manasi karissati,||<br />
					tassa subha-nimittassa amanasikārā||<br />
					rāgo cittaṃ nānuddhaṃsessati,||<br />
					so arāgo||<br />
					adoso||<br />
					amoho||<br />
					an-aṇgaṇo||<br />
					asaṇkiliṭṭha-citto kālaṃ karissati.|| ||</p>

					<p class="ctr c">&#9632;</p>

					<p class="f4">Ayaṃ kho āvuso <a id="pg27"><span class="f2 g"><b>[27]</b></span></a> Moggallāna hetu,||<br />
					ayaṃ paccayo,||<br />
					yen'imesaṃ dvinnaṃ puggalānaṃ s'āṇgaṇānaṃ yeva sataṃ||<br />
					eko hīna-puriso akkhāyati,||<br />
					eko seṭṭha-puriso akkhāyati.|| ||</p>

					<p class="f4">Ayaṃ pan'āvuso Moggallāna hetu,||<br />
					ayaṃ paccayo,||<br />
					yen'imesaṃ dvinnaṃ puggalānaṃ an-aṇgaṇānaṃ yeva sataṃ||<br />
					eko hīna-puriso akkhāyati,||<br />
					eko seṭṭha-puriso akkhāyatī" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>]</span> "'Aṇgaṇaṃ aṇgaṇan' ti āvuso vuccati,||<br />
					kissa nu kho etaṃ āvuso adhivacanaṃ||<br />
					yad idaṃ aṇgaṇan" ti?|| ||</p>

					<p class="f4">"Pāpakānaṃ kho etaṃ āvuso||<br />
					akusalānaṃ icch-ā-vacarānaṃ adhivacanaṃ||<br />
					yad idaṃ aṇgaṇanaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'eka-c-cassa bhikkhuno||<br />
					evaṃ icchā uppajjeyya:|| ||</p>

					<p class="f4">'Āpattiñ ca vata āpanno assaṃ,||<br />
					na ca maṃ bhikkhū jāneyyuṃ:|| ||</p>

					<p class="f4">"Āpattiṃ āpanno"' ti.</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ taṃ bhikkhuṃ bhikkhū jāneyyuṃ:|| ||</p>

					<p class="f4">'Āpattiṃ āpanno' ti,||<br />
					jānanti maṃ bhikkhū:|| ||</p>

					<p class="f4">'Āpattiṃ āpanno' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam||<br />
					etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Āpattiñ ca vata āpanno assaṃ,||<br />
					anuraho maṃ bhikkhū codeyyuṃ,||<br />
					no Saṇgha-majjhe' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ taṃ bhikkhuṃ bhikkhū Saṇgha-majjhe codeyyuṃ,||<br />
					no anuraho,|| ||</p>

					<p class="f4">'Saṇghamajjhe maṃ bhikkhū codenti,||<br />
					no anuraho' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Āpattiñ ca vata āpanno assaṃ,||<br />
					s'appaṭi-puggalo maṃ codeyya,||<br />
					no appaṭi-puggalo' ti.|| ||</p>

					<p class="f4">Ṭhānaṃ kho pan'etaṃ āvuso vijjati||<br />
					yaṃ taṃ bhikkhuṃ appaṭi-puggalo codeyya,||<br />
					no s'appaṭi-puggalo,|| ||</p>

					<p class="f4">'Appaṭi-puggalo maṃ codeti,||<br />
					no s'appaṭi-puggalo' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">"Aho vata mam eva Satthā paṭipucchitvā||<br />
					paṭipucchitvā bhikkhūnaṃ Dhammaṃ deseyya,||<br />
					na aññaṃ bhikkhuṃ Satthā paṭipucchitvā||<br />
					paṭipucchitvā bhikkhūnaṃ Dhammaṃ deseyyā" ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ aññaṃ bhikkhuṃ Satthā paṭipucchitvā||<br />
					paṭipucchitvā bhikkhūnaṃ Dhammaṃ deseyya,||<br />
					na taṃ <a id="pg28"><span class="f2 g"><b>[28]</b></span></a> bhikkhuṃ Satthā paṭipucchitvā||<br />
					paṭipucchitvā bhikkhūnaṃ Dhammaṃ deseyya.|| ||</p>

					<p class="f4">"Aññaṃ bhikkhuṃ Satthā paṭipucchitvā||<br />
					paṭipucchitvā bhikkhūnaṃ Dhammaṃ deseti||<br />
					na maṃ Satthā paṭipucchitvā||<br />
					paṭipucchitvā bhikkhūnaṃ Dhammaṃ desetī" ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">"Aho vata mam eva bhikkhū purakkhatvā||<br />
					purakkhatvā gāmaṃ bhattāya paviseyyuṃ,||<br />
					na aññaṃ bhikkhuṃ bhikkhū purakkhatvā||<br />
					purakkhatvā gāmaṃ bhattāya paviseyyun" ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ aññaṃ bhikkhuṃ bhikkhū purakkhatvā||<br />
					purakkhatvā gāmaṃ bhattāya paviseyyuṃ,||<br />
					na taṃ bhikkhuṃ bhikkhū purakkhatvā||<br />
					purakkhatvā gāmaṃ bhattāya paviseyyuṃ.|| ||</p>

					<p class="f4">'Aññaṃ bhikkhuṃ bhikkhū purakkhatvā||<br />
					purakkhatvā gāmaṃ bhattāya pavisanti,||<br />
					na maṃ bhikkhū purakkhatvā||<br />
					purakkhatvā gāmaṃ bhattāya pavisantī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham-eva labheyyaṃ bhattagge||<br />
					aggāsanaṃ||<br />
					aggodakaṃ||<br />
					aggapiṇḍaṃ,||<br />
					na añño bhikkhu labheyya bhattagge||<br />
					aggāsanaṃ||<br />
					aggodakaṃ||<br />
					aggapiṇḍan' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu labheyya bhattagge||<br />
					aggāsanaṃ||<br />
					aggodakaṃ||<br />
					aggapiṇḍaṃ,||<br />
					na so bhikkhu labheyya bhattagge||<br />
					aggāsanaṃ||<br />
					aggodakaṃ||<br />
					aggapiṇḍaṃ.|| ||</p>

					<p class="f4">'Añño bhikkhu labhati bhattagge||<br />
					aggāsanaṃ||<br />
					aggodakaṃ||<br />
					aggapiṇḍaṃ||<br />
					n-ā-haṃ labhāmi bhattagge||<br />
					aggāsanaṃ||<br />
					aggodakaṃ||<br />
					aggapiṇḍan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p16">16</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham-eva bhattagge bhuttāvī||<br />
					anumodeyyaṃ,||<br />
					na añño bhikkhu bhattagge bhuttāvī||<br />
					anumodeyyā' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu bhattagge bhuttāvī||<br />
					anumodeyya,||<br />
					na so bhikkhu bhattagge bhuttāvī||<br />
					anumodeyya.|| ||</p>

					<p class="f4">'Añño bhikkhu bhattagge bhuttāvī||<br />
					anumodati,||<br />
					n-ā-haṃ bhattagge bhuttāvī||<br />
					anumodāmī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p17">17</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva ārāma-gatānaṃ bhikkhūnaṃ||<br />
					Dhammaṃ deseyyaṃ,||<br />
					na añño bhikkhu ārāma-gatānaṃ bhikkhūnaṃ||<br />
					Dhammaṃ deseyyā' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu ārāma-gatānaṃ bhikkhūnaṃ||<br />
					Dhammaṃ deseyya,||<br />
					na so bhikkhu <a id="pg29"><span class="f2 g"><b>[29]</b></span></a> ārāma-gatānaṃ bhikkhūnaṃ||<br />
					Dhammaṃ deseyya.|| ||</p>

					<p class="f4">'Añño bhikkhu ārāma-gatānaṃ bhikkhūnaṃ||<br />
					Dhammaṃ deseti,||<br />
					n-ā-haṃ ārāma-gatānaṃ bhikkhūnaṃ||<br />
					Dhammaṃ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p18">18</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva ārāma-gatānaṃ bhikkhunīnaṃ||<br />
					Dhammaṃ deseyyaṃ||<br />
					na añño bhikkhu ārāma-gatānaṃ bhikkhunīnaṃ||<br />
					Dhammaṃ deseyyā' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu ārāma-gatānaṃ bhikkhunīnaṃ||<br />
					Dhammaṃ deseyya,||<br />
					na so bhikkhu ārāma-gatānaṃ bhikkhunīnaṃ||<br />
					Dhammaṃ deseyyā' ti.|| ||</p>

					<p class="f4">'Añño bhikkhu ārāma-gatānaṃ bhikkhunīnaṃ||<br />
					Dhammaṃ deseti,||<br />
					n-ā-haṃ ārāma-gatānaṃ bhikkhunīnaṃ||<br />
					Dhammaṃ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p19">19</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva ārāma-gatānaṃ upāsakānaṃ||<br />
					Dhammaṃ deseyyaṃ,||<br />
					na añño bhikkhu ārāma-gatānaṃ upāsakānaṃ||<br />
					Dhammaṃ deseyyā' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu ārāma-gatānaṃ upāsakānaṃ||<br />
					Dhammaṃ deseyya,||<br />
					na so bhikkhu ārāma-gatānaṃ upāsakānaṃ||<br />
					Dhammaṃ deseyya.|| ||</p>

					<p class="f4">'Añño bhikkhu ārāma-gatānaṃ upāsakānaṃ||<br />
					Dhammaṃ deseti,||<br />
					n-ā-haṃ ārāma-gatānaṃ upāsakānaṃ||<br />
					Dhammaṃ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p20">20</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva ārāma-gatānaṃ upāsikānaṃ||<br />
					Dhammaṃ deseyyaṃ,||<br />
					na añño bhikkhu ārāma-gatānaṃ upāsikānaṃ||<br />
					Dhammaṃ deseyyā' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu ārāma-gatānaṃ upāsikānaṃ||<br />
					Dhammaṃ deseyya,||<br />
					na so bhikkhu ārāma-gatānaṃ upāsikānaṃ||<br />
					Dhammaṃ deseyya.|| ||</p>

					<p class="f4">'Añño bhikkhū ārāma-gatānaṃ upāsikānaṃ||<br />
					Dhammaṃ deseti,||<br />
					n-ā-haṃ ārāma-gatānaṃ upāsikānaṃ||<br />
					Dhammaṃ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p21">21</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata mam eva bhikkhū||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na aññaṃ bhikkhuṃ bhikkhū||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyun' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ aññaṃ bhikkhuṃ bhikkhū||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na taṃ bhikkhuṃ bhikkhū||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ.|| ||</p>

					<p class="f4">'Aññaṃ bhikkhuṃ bhikkhū||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maṃ bhikkhū||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p22">22</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata mam eva bhikkhuniyo||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na aññaṃ bhikkhuniṃ bhikkhunī||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyun' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ aññaṃ bhikkhuniṃ bhikkhunī||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na taṃ bhikkhuniṃ bhikkhunī||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ.|| ||</p>

					<p class="f4">'Aññaṃ bhikkhuniṃ bhikkhunī||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maṃ bhikkhunī||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p23">23</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata mam eva upāsakā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na aññaṃ bhikkhuṃ upāsakā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyun' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ aññaṃ bhikkhuṃ upāsakā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na taṃ bhikkhuṃ upāsakā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ.|| ||</p>

					<p class="f4">'Aññaṃ bhikkhuṃ upāsakā||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maṃ upāsakā||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p24">24</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno evaṃ icchā uppajjeyya:|| ||</p>

					<p class="f4">'Aho vata mam eva upāsikā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na aññaṃ bhikkhuṃ upāsikā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyun' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ aññaṃ bhikkhuṃ upāsikā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ,||<br />
					na taṃ bhikkhuṃ upāsikā||<br />
					sakkareyyuṃ||<br />
					garu-kareyyuṃ||<br />
					māneyyuṃ||<br />
					pūjeyyuṃ.|| ||</p>

					<p class="f4">'Aññaṃ bhikkhuṃ upāsikā||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maṃ upāsikā||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p25">25</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaṃ paṇītānaṃ cīvarānaṃ,||<br />
					na añño bhikkhu lābhī||<br />
					assa paṇītānaṃ cīvarānan' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ <a id="pg30"><span class="f2 g"><b>[30]</b></span></a> añño bhikkhu lābhī||<br />
					assa paṇītānaṃ cīvarānaṃ,||<br />
					na so bhikkhu lābhī||<br />
					assa paṇītānaṃ cīvarānaṃ.|| ||</p>

					<p class="f4">'Añño bhikkhu lābhī||<br />
					paṇītānaṃ cīvarānaṃ,||<br />
					n-ā-haṃ lābhī||<br />
					paṇītānaṃ cīvarānan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p26">26</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaṃ paṇītānaṃ piṇḍa-pātānaṃ,||<br />
					na añño bhikkhu lābhī||<br />
					assa paṇītānaṃ piṇḍa-pātānan' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu lābhī||<br />
					assa paṇītānaṃ piṇḍa-pātānaṃ,||<br />
					na so bhikkhu lābhī||<br />
					assa paṇītānaṃ piṇḍa-pātānaṃ.|| ||</p>

					<p class="f4">'Añño bhikkhu lābhī||<br />
					paṇītānaṃ piṇḍa-pātānaṃ||<br />
					n-ā-haṃ lābhī||<br />
					paṇītānaṃ piṇḍa-pātānan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p27">27</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaṃ paṇītānaṃ sen'āsanānaṃ,||<br />
					na añño bhikkhu lābhī||<br />
					assa paṇītānaṃ sen'āsanaṃ' ti.|| ||</p>

					<p class="f4">Ṭhānaṃ kho pan'etaṃ āvuso vijjati -||<br />
					yaṃ añño bhikkhu lābhī||<br />
					assa paṇītānaṃ sen'āsanānaṃ,||<br />
					na so bhikkhu lābhī||<br />
					assa paṇītānaṃ sen'āsanānaṃ.|| ||</p>

					<p class="f4">'Añño bhikkhu lābhī||<br />
					paṇītānaṃ sen'āsanānaṃ,||<br />
					n-ā-haṃ lābhī||<br />
					paṇītānaṃ sen'āsanan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p28">28</a>]</span> Ṭhānaṃ kho pan'etaṃ āvuso vijjati -||<br />
					yaṃ idh'ekaccassa bhikkhuno||<br />
					evaṃ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaṃ paṇītānaṃ gilāna-paccaya-bhesajja-parikkhārānaṃ,||<br />
					na añño bhikkhu lābhī||<br />
					assa paṇītānaṃ gilāna-paccaya-bhesajja-parikkhārānaṃ' ti.|| ||</p>

					<p class="f4">Ṭhānaṃ kho pan'etaṃ āvuso vijjati||<br />
					yaṃ añño bhikkhu lābhī||<br />
					assa paṇītānaṃ gilāna-paccaya-bhesajja-parikkhārānaṃ,||<br />
					na so bhikkhu lābhī||<br />
					assa paṇītānaṃ gilāna-paccaya-bhesajja-parikkhārānaṃ.|| ||</p>

					<p class="f4">'Añño bhikkhu lābhī||<br />
					assa paṇītānaṃ gilāna-paccaya-bhesajja-parikkhārānaṃ,||<br />
					n-ā-haṃ lābhī assaṃ||<br />
					paṇītānaṃ gilāna-paccaya-bhesajja-parikkhārānaṃ' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaṃ aṇgaṇaṃ.|| ||</p>

					<p class="ctr c">&#9632;</p>

					<p class="f4">Imesaṃ kho etaṃ āvuso||<br />
					pāpakānaṃ||<br />
					akusalānaṃ||<br />
					icch-ā-vacarānaṃ adhivacanaṃ||<br />
					yad idaṃ aṇgaṇan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p29">29</a>]</span> Yassa kassaci āvuso bhikkhuno||<br />
					ime pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyanti ca,||<br />
					kiñ cāpi so hoti āraññako pantasen'āsano||<br />
					piṇḍa-pātiko sapadānacārī,||<br />
					paṃsu-kūliko lūkha-cīvara-dharo,||<br />
					atha kho naṃ sabrahma-cārī n'eva sakkaronti,||<br />
					na garu-karonti,||<br />
					na mānenti,||<br />
					na pūjenti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyanti ca.|| ||</p>

					<p class="f4">Seyyathā pi āvuso||<br />
					kaṃsapāti ābhatā āpaṇā vā<br />
					kammāra-kulā vā||<br />
					parisuddhā||<br />
					pariyodātā,||<br />
					tam enaṃ sāmikā ahi-kuṇapaṃ vā||<br />
					kukkura-kuṇapaṃ vā||<br />
					manussa-kuṇapaṃ vā||<br />
					racayitvā aññissā kaṃsapātiyā paṭikujjitvā||<br />
					antarāpaṇaṃ paṭipajjeyyuṃ.|| ||</p>

					<p class="f4">Tam enaṃ jano disvā evaṃ vadeyya:|| ||</p>

					<p class="f4">'Ambho kim-ev'idaṃ||<br />
					harīyati||<br />
					jañña-jaññaṃ viyā' ti.|| ||</p>

					<p class="f4">Tam enaṃ uṭṭhahitvā avāpuritvā olokeyya,||<br />
					tassa saha dassanena||<br />
					amanāpatā ca saṇṭhaheyya||<br />
					paṭikkūlatā ca saṇṭhaheyya||<br />
					jigucchatā ca saṇṭhaheyya||<br />
					jighacchitānam pi na bhottu-kamyatā assa,||<br />
					pageva suhitānaṃ.|| ||</p>

					<p class="f4">Evam eva kho āvuso||<br />
					yassa kassaci bhikkhuno||<br />
					ime pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyanti ca,||<br />
					kiñ cāpi so hoti āraññako pantasen'āsano,||<br />
					piṇḍa-pātiko sapadānacārī,||<br />
					paṃsu-kūliko lūkha-cīvara-dharo,||<br />
					atha kho naṃ sabrahma-cārī||<br />
					n'eva sakkaronti,||<br />
					na garu- <a id="pg31"><span class="f2 g"><b>[31]</b></span></a> karonti,||<br />
					na mānenti,||<br />
					na pūjenti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyantī ca.|| ||</p>

					<p class="f4"><span class="f3">[<a id="p30">30</a>]</span> Yassa kassaci āvuso bhikkhuno||<br />
					ime pāpakā akusalā icch-ā-vacarā||<br />
					pahīnā dissanti||<br />
					c'eva sūyanti ca,||<br />
					kiñ cāpi so hoti gāmanta-vihārī nemantaniko||<br />
					gahapati-cīvara-dharo,||<br />
					atha kho naṃ sabrahma-cārī sakkaronti,||<br />
					garu-karonti,||<br />
					mānenti,||<br />
					pūjenti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					pahīnā dissanti||<br />
					c'eva sūyanti ca.|| ||</p>

					<p class="f4">Seyyathā pi āvuso||<br />
					kaṃsapāti ābhatā āpaṇā vā||<br />
					kammāra-kulā vā||<br />
					parisuddhā||<br />
					pariyodātā,||<br />
					tam enaṃ sāmikā||<br />
					sālīnaṃ||<br />
					odanaṃ vicita-kāḷakaṃ||<br />
					aneka-sūpaṃ aneka-vyañjanaṃ||<br />
					racayitvā aññissā kaṃsapātiyā paṭikujjitvā||<br />
					antarāpaṇaṃ paṭipajjeyyuṃ.|| ||</p>

					<p class="f4">Tam enaṃ jano disvā evaṃ vadeyya:|| ||</p>

					<p class="f4">'Ambho kimevidaṃ||<br />
					harīyati||<br />
					jañña-jaññaṃ viyā' ti.|| ||</p>

					<p class="f4">Tam enaṃ uṭṭhahitvā avāpuritvā olokeyya,||<br />
					tassa saha dassanena||<br />
					manāpatā ca saṇṭhaheyya,||<br />
					appaṭikulyatā ca saṇṭhaheyya,||<br />
					ajegucchitā ca saṇṭhaheyya,||<br />
					suhitānam pi bhottu-kamyatā assa,||<br />
					pageva jighacchitānaṃ.|| ||</p>

					<p class="f4">Evam eva kho āvuso||<br />
					yassa kassaci bhikkhuno||<br />
					ime pāpakā akusalā icch-ā-vacarā||<br />
					pahīnā dissanti||<br />
					c'eva sūyanti ca,||<br />
					kiñ cāpi so hoti gāmanta-vihārī nemantaniko gahapati-cīvara-dharo,||<br />
					atha kho naṃ sabrahma-cārī sakkaronti||<br />
					garu-karonti||<br />
					mānenti||<br />
					pūjenti.|| ||</p>

					<p class="f4">Taṃ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					pahīnā dissanti||<br />
					c'eva sūyanti cā" ti.|| ||</p>

					<p class="f4"><span class="f3">[<a id="p31">31</a>]</span> Evaṃ vutte||<br />
					āyasmā Mahā Moggallāno||<br />
					āyasmantaṃ Sāriputtaṃ||<br />
					etad avoca:|| ||</p>

					<p class="f4">"Upamā maṃ āvuso Sāriputta paṭibhātī" ti.|| ||</p>

					<p class="f4">"Paṭibhātu taṃ āvuso Moggallānā" ti.|| ||</p>

					<p class="f4">"Ekam idāhaṃ āvuso||<br />
					samayaṃ Rājagahe viharāmi||<br />
					Giribbaje.|| ||</p>

					<p class="f4">Atha khv'āhaṃ āvuso||<br />
					pubbaṇha-samayaṃ nivāsetvā||<br />
					patta-cīvaram ādāya||<br />
					Rājagahaṃ piṇḍāya pāvisiṃ.|| ||</p>

					<p class="f4">Tena kho pana samayena Sāmīti yānakāra-putto rathassa nemiṃ tacchati.|| ||</p>

					<p class="f4">Tam enaṃ Paṇḍuputto ājīvako purāṇayānakāra-putto pacc'upaṭṭhito hoti.|| ||</p>

					<p class="f4">Atha kho āvuso Paṇḍuputtassa ājīvakassa purāṇayānakāra-puttassa||<br />
					evaṃ cetaso parivitakko udapādi:|| ||</p>

					<p class="f4">'Aho vatāyaṃ Sāmīti yānakāra-putto imissā||<br />
					nemiyā imañ ca||<br />
					vaṇkaṃ imañ ca||<br />
					jimhaṃ imañ ca||<br />
					dosaṃ taccheyya,||<br />
					evāyaṃ nemi apagatavaṇkā apagatajimhā apagata-dosā suddhā'ssa sāre patiṭ- <a id="pg32"><span class="f2 g"><b>[32]</b></span></a> ṭhitā' ti.|| ||</p>

					<p class="f4">Yathā yathā kho āvuso Paṇḍuputtassa ājīvakassa purāṇayānakāra-puttassa cetaso parivitakkitaṃ hoti,||<br />
					tathā tathā Sāmīti yānakāra-putto tassā||<br />
					nemiyā tañ ca||<br />
					vaṇkaṃ tañ ca||<br />
					jimhaṃ tañ ca||<br />
					dosaṃ tacchati.|| ||</p>

					<p class="f4">Atha kho āvuso Paṇḍuputto ājīvako purāṇayānakāra-putto atta-mano atta-mana-vācaṃ nicchāresi:|| ||</p>

					<p class="f4">'Hadayā hadayaṃ maññe aññāya tacchatī' ti.|| ||</p>

					<p class="f4">Evam eva kho āvuso ye te puggalā assaddhā jīvikatthā na saddhā agārasmā anagāriyaṃ pabba-jitā,||<br />
					saṭhā māyāvino keṭubhino,||<br />
					uddhatā uṇṇaḷā,||<br />
					capalā mukharā vikiṇṇa-vācā,||<br />
					indriyesu agutta-dvārā,||<br />
					bhojane amattaññuno,||<br />
					jāgariyaṃ ananuyuttā,||<br />
					sāmaññe anapekkhavanto,||<br />
					sikkhāya na tibba-gāravā,||<br />
					bāhulikā sāthalikā,||<br />
					okkamane pubbaṇgamā paviveke nikkhitta-dhurā,||<br />
					kusītā hīna-viriyā,||<br />
					muṭṭhassatī asampajānā,||<br />
					asamāhitā vibbhanta-cittā,||<br />
					duppaññā ela-mūgā,||<br />
					tesaṃ āyasmā Sāriputto iminā dhamma-pariyāyena hadayā hadayaṃ maññe aññāya tacchati.|| ||</p>

					<p class="f4">Ye pana te kula-puttā saddhā agārasmā anagāriyaṃ pabba-jitā,||<br />
					asaṭhā amāyāvino akeṭubhino,||<br />
					anuddhatā anuṇṇaḷā,||<br />
					acapalā amukharā avikiṇṇa-vācā,||<br />
					indriyesu gutta-dvārā,||<br />
					bhojane mattaññuno,||<br />
					jāgariyaṃ anuyuttā,||<br />
					sāmaññe apekkhavanto,||<br />
					sikkhāya tibba-gāravā,||<br />
					na bāhulikā na sāthalikā,||<br />
					okkamane nikkhitta-dhurā paviveke pubbaṇgamā,||<br />
					āraddha-viriyā pahit'attā,||<br />
					upatthikasatī sampajānā,||<br />
					samāhitā ek'agga-cittā,||<br />
					paññā'vanto anela-mūgā,||<br />
					te āyasmato Sāriputtassa imaṃ dhamma-pariyā'yaṃ sutvā pipanti maññe ghasanti maññe vacasā c'eva manasā ca,||<br />
					sādhu vata bho sabrahma-cārī akusalā vuṭṭhāpetvā kusale patiṭṭhāpeti.|| ||</p>

					<p class="f4">34. Seyyathā pi āvuso itthī vā puriso vā daharo yuvā maṇḍanaka-jātiko sīsaṃ nahāto uppalamālaṃ vā vassikamālaṃ vā atimuttakamālaṃ vā labhitvā ubhohi hatthehi paṭiggahetvā uttamaṇge sirasmiṃ patiṭṭhāpeyya.|| ||</p>

					<p class="f4">Evam eva kho āvuso ye te kula-puttā saddhā agārasmā anagāriyaṃ pabba-jitā,||<br />
					asaṭhā amāyāvino akeṭubhino,||<br />
					anuddhatā anuṇṇaḷā,||<br />
					acapalā amukharā avikiṇṇa-vācā,||<br />
					indriyesu gutta-dvārā,||<br />
					bhojane mattaññuno,||<br />
					jāgariyaṃ anuyuttā,||<br />
					sāmaññe apekkhavanto,||<br />
					sikkhāya tibba-gāravā,||<br />
					na bāhulikā na sāthalikā,||<br />
					okkamane nikkhitta-dhurā paviveke pubbaṇgamā,||<br />
					āraddha-viriyā pahit'attā,||<br />
					upatthikasatī sampajānā,||<br />
					samāhitā ek'agga-cittā,||<br />
					paññā'vanto anela-mūgā,||<br />
					te āyasmato Sāriputtassa imaṃ dhamma-pariyā'yaṃ sutvā pivanti maññe ghasanti maññe vacasā c'eva manasā ca,||<br />
					sādhu vata bho sabrahma-cārī akusalā vuṭṭhāpetvā kusale patiṭṭhāpetī" ti.|| ||</p>

					<p class="f4">Iti ha te ubho mahā-nāgā añña-maññassa su-bhāsitaṃ samanumodiṃsūti.|| ||</p>

					<p class="ctr">An-Aṇgaṇa Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>