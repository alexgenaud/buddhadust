<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 5. Sāriputta and Maha Moggallāna engage in a dialogue which points out the advantages of self awareness when it comes to character faults." />
<title>MN 5: An-Aṅgaṇa Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p5">Sutta 5</a></h4>

					<h1>An-Aṅgaṇa Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg24"><span class="f2 g"><b>[24]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.005.chlm.sbb.htm#p1">chlm</a>][<a href="../../../dhamma-vinaya/pts/mn/mn.005.horn.pts.htm#p1">pts</a>][<a href="../../../dhamma-vinaya/mnl/mn/mn.005.upal.mnl.htm#p1">upal</a>][<a href="../../../dhamma-vinaya/ati/mn/mn.005.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho āyasmā Sāriputto bhikkhū āmantesi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti||<br />
					kho te bhikkhū āyasmato Sāriputtassa paccassosuɱ||<br />
					āyasmā Sāriputto etad avoca:|| ||</p>

					<p class="f4"><span class="f3">[<a id="p2">2</a>]</span> "Cattāro'me āvuso puggalā||<br />
					santo saṅvijj'amānā lokasmiɱ.|| ||</p>

					<p class="f4">Katame cattāro?|| ||</p>

					<p class="f4">Idh'āvuso ekacco puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti.|| ||</p>

					<p class="f4">Idha pan'āvuso ekacco puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti||<br />
					yathā-bhūtaɱ pajānāti.|| ||</p>

					<p class="f4">Idh'āvuso ekacco puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti.|| ||</p>

					<p class="f4">Idha pan'āvuso ekacco puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ pajānāti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Tatr'āvuso yvāyaɱ puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti,||<br />
					ayaɱ imesaɱ dvinnaɱ puggalānaɱ s'āṅgaṇānaɱ||<br />
					yeva sataɱ hīna-puriso akkhāyati.|| ||</p>

					<p class="f4">Tatr'āvuso yvāyaɱ puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti||<br />
					yathā-bhūtaɱ pajānāti,||<br />
					ayaɱ imesaɱ dvinnaɱ puggalānaɱ s'āṅgaṇānaɱ||<br />
					yeva sataɱ seṭṭha-puriso akkhāyati.|| ||</p>

					<p class="f4">Tatr'āvuso yvāyaɱ puggalo an-aṅgaṇo va samāno:||<br />
					<a id="pg25"><span class="f2 g"><b>[25]</b></span></a> 'N'atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti,||<br />
					ayaɱ imesaɱ dvinnaɱ puggalānaɱ an-aṅgaṇānaɱ||<br />
					yeva sataɱ hīna-puriso akkhāyati.|| ||</p>

					<p class="f4">Tatr'āvuso yvāyaɱ puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ pajānāti,||<br />
					ayaɱ imesaɱ dvinnaɱ puggalānaɱ an-aṅgaṇānaɱ||<br />
					yeva sataɱ seṭṭha-puriso akkhāyatī" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p4">4</a>]</span> Evaɱ vutte||<br />
					āyasmā Mahā Moggallāno||<br />
					āyasmantaɱ Sāriputtaɱ||<br />
					etad avoca:|| ||</p>

					<p class="f4">"Ko nu kho āvuso Sāriputta hetu||<br />
					ko paccayo,||<br />
					yen'imesaɱ dvinnaɱ puggalānaɱ s'āṅgaṇānaɱ||<br />
					yeva sataɱ eko hīna-puriso akkhāyati?||<br />
					eko seṭṭha-puriso akkhāyati?|| ||</p>

					<p class="f4">Ko pan'āvuso Sāriputta hetu||<br />
					ko paccayo,||<br />
					yen'imesaɱ dvinnaɱ puggalānaɱ an-aṅgaṇānaɱ||<br />
					yeva sataɱ eko hīna-puriso akkhāyati?||<br />
					eko seṭṭha-puriso akkhāyatī" ti?|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>]</span> Tatr'āvuso yvāyaɱ puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti<br />
					yathā-bhūtaɱ na-p-pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Na chandaɱ janessati,||<br />
					na vāyamissati,||<br />
					na viriyaɱ ārabhissati||<br />
					tass'aṅgaṇassa pahānāya,||<br />
					so sarāgo||<br />
					sadoso||<br />
					samoho||<br />
					s'āṅgaṇo||<br />
					saṅkiliṭṭha-citto kālaɱ karissati.|| ||</p>

					<p class="f4">Seyyathā pi āvuso kaɱsapāti ābhatā āpaṇā vā||<br />
					kammāra-kulā vā||<br />
					rajena ca||<br />
					malena ca pariyonaddhā,||<br />
					tam enaɱ sāmikā na c'eva paribhuñjeyyuɱ,||<br />
					na ca pariyodapeyyuɱ,||<br />
					rajā-pathe ca naɱ nikkhipeyyuɱ,||<br />
					evaɱ hi sā āvuso kaɱsapāti aparena samayena||<br />
					saṅkiliṭṭhatarā assa malaggahītā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso||<br />
					yvāyaɱ puggalo s'āṅgaṇo va samāno:<br />
					'Atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Na chandaɱ janessati,||<br />
					na vāyamissati,||<br />
					na viriyaɱ ārabhissati||<br />
					tass'aṅgaṇassa pahānāya||<br />
					so sarāgo||<br />
					sadoso||<br />
					samoho||<br />
					s'āṅgaṇo||<br />
					saṅkiliṭṭha-citto kālaɱ karissati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>]</span> Tatr'āvuso yvāyaɱ puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti||<br />
					yathā-bhūtaɱ pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Chandaɱ janessati,||<br />
					vāyamissati||<br />
					viriyaɱ ārabhissati||<br />
					tass'aṅgaṇassa pahānāya||<br />
					so arāgo||<br />
					adoso||<br />
					amoho||<br />
					an-aṅgaṇo||<br />
					asaṅkiliṭṭha-citto kālaɱ karissati.|| ||</p>

					<p class="f4">Seyyathā pi āvuso kaɱsapāti ābhatā āpaṇā vā||<br />
					kammāra-kulā vā||<br />
					rajena ca||<br />
					malena ca pariyonaddhā,||<br />
					tam-enaɱ sāmikā paribhuñjeyyuñ||<br />
					c'eva pariyodapeyyuñ ca,||<br />
					na ca naɱ rajā-pathe nikkhipeyyuɱ||<br />
					<a id="pg26"><span class="f2 g"><b>[26]</b></span></a> evaɱ hi sā āvuso kaɱsapāti aparena samayena||<br />
					parisuddhā assa pariyodātā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso||<br />
					yvāyaɱ puggalo s'āṅgaṇo va samāno:||<br />
					'Atthi me ajjhattaɱ aṅgaṇan' ti||<br />
					yathā-bhūtaɱ pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Chandaɱ janessati,||<br />
					vāyamissati,||<br />
					viriyaɱ ārabhissati tass'aṅgaṇassa pahānāya,||<br />
					so arāgo||<br />
					adoso||<br />
					amoho||<br />
					an-aṅgaṇo||<br />
					asaṅkiliṭṭha-citto kālaɱ karissati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>]</span> Tatr'āvuso yvāyaɱ puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Subha-nimittaɱ manasi karissati,||<br />
					tassa subha-nimittassa mana-sikārā||<br />
					rāgo cittaɱ anuddhaɱsessati,||<br />
					so sarāgo||<br />
					sadoso||<br />
					samoho||<br />
					s'āṅgaṇo||<br />
					saṅkiliṭṭha-citto kālaɱ karissati.|| ||</p>

					<p class="f4">Seyyathā pi āvuso kaɱsapāti ābhatā āpaṇā vā||<br />
					kammāra-kulā vā parisuddhā pariyodātā,||<br />
					tam enaɱ sāmikā na c'eva paribhuñjeyyuɱ,||<br />
					na ca pariyodapeyyuɱ,||<br />
					rajā-pathe ca naɱ nikkhipeyyuɱ,||<br />
					evaɱ hi sā āvuso kaɱsapāti aparena samayena||<br />
					saṅkiliṭṭhā assa malaggahītā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso yvāyaɱ puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ na-p-pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Subha-nimittaɱ manasi karissati||<br />
					tassa subha-nimittassa mana-sikārā||<br />
					rāgo cittaɱ anuddhaɱsessati,||<br />
					so sarāgo||<br />
					sadoso||<br />
					samoho||<br />
					s'āṅgaṇo||<br />
					saṅkiliṭṭha-citto kālaɱ karissati.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Tatr'āvuso yvāyaɱ puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Subha-nimittaɱ na manasi karissati||<br />
					tassa subha-nimittassa amanasi-kārā||<br />
					rāgo cittaɱ nānuddhaɱsessati||<br />
					so arāgo||<br />
					adoso||<br />
					amoho||<br />
					an-aṅgaṇo||<br />
					asaṅkiliṭṭha-citto kālaɱ karissati.|| ||</p>

					<p class="f4">Seyyathā pi āvuso||<br />
					kaɱsapāti ābhatā āpaṇā vā||<br />
					kammāra-kulā vā parisuddhā pariyodātā,||<br />
					tam enaɱ sāmikā paribhuñjeyyuñ c'eva pariyodapeyyuñ ca,||<br />
					na ca naɱ rajā-pathe nikkhipeyyuɱ,||<br />
					evaɱ hi sā āvuso kaɱsapāti aparena samayena||<br />
					parisuddhatarā assa pariyodātā" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Evam eva kho āvuso||<br />
					yvāyaɱ puggalo an-aṅgaṇo va samāno:||<br />
					'N'atthi me ajjhattaɱ aṅgaṇan' ti||<br />
					yathā-bhūtaɱ pajānāti,||<br />
					tass'etaɱ pāṭikaṅkhaɱ:|| ||</p>

					<p class="f4">Subha-nimittaɱ na manasi karissati,||<br />
					tassa subha-nimittassa amanasi-kārā||<br />
					rāgo cittaɱ nānuddhaɱsessati,||<br />
					so arāgo||<br />
					adoso||<br />
					amoho||<br />
					an-aṅgaṇo||<br />
					asaṅkiliṭṭha-citto kālaɱ karissati.|| ||</p>

					<p class="ctr c">&#9632;</p>

					<p class="f4">Ayaɱ kho āvuso <a id="pg27"><span class="f2 g"><b>[27]</b></span></a> Moggallāna hetu,||<br />
					ayaɱ paccayo,||<br />
					yen'imesaɱ dvinnaɱ puggalānaɱ s'āṅgaṇānaɱ yeva sataɱ||<br />
					eko hīna-puriso akkhāyati,||<br />
					eko seṭṭha-puriso akkhāyati.|| ||</p>

					<p class="f4">Ayaɱ pan'āvuso Moggallāna hetu,||<br />
					ayaɱ paccayo,||<br />
					yen'imesaɱ dvinnaɱ puggalānaɱ an-aṅgaṇānaɱ yeva sataɱ||<br />
					eko hīna-puriso akkhāyati,||<br />
					eko seṭṭha-puriso akkhāyatī" ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>]</span> "'Aṅgaṇaɱ aṅgaṇan' ti āvuso vuccati,||<br />
					kissa nu kho etaɱ āvuso adhivacanaɱ||<br />
					yad idaɱ aṅgaṇan" ti?|| ||</p>

					<p class="f4">"Pāpakānaɱ kho etaɱ āvuso||<br />
					akusalānaɱ icch-ā-vacarānaɱ adhivacanaɱ||<br />
					yad idaɱ aṅgaṇanaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'eka-c-cassa bhikkhuno||<br />
					evaɱ icchā uppajjeyya:|| ||</p>

					<p class="f4">'Āpattiñ ca vata āpanno assaɱ,||<br />
					na ca maɱ bhikkhū jāneyyuɱ:|| ||</p>

					<p class="f4">"Āpattiɱ āpanno"' ti.</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ taɱ bhikkhuɱ bhikkhū jāneyyuɱ:|| ||</p>

					<p class="f4">'Āpattiɱ āpanno' ti,||<br />
					jānanti maɱ bhikkhū:|| ||</p>

					<p class="f4">'Āpattiɱ āpanno' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam||<br />
					etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Āpattiñ ca vata āpanno assaɱ,||<br />
					anuraho maɱ bhikkhū codeyyuɱ,||<br />
					no Saṅgha-majjhe' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ taɱ bhikkhuɱ bhikkhū Saṅgha-majjhe codeyyuɱ,||<br />
					no anuraho,|| ||</p>

					<p class="f4">'Saṅghamajjhe maɱ bhikkhū codenti,||<br />
					no anuraho' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Āpattiñ ca vata āpanno assaɱ,||<br />
					s'appaṭi-puggalo maɱ codeyya,||<br />
					no appaṭi-puggalo' ti.|| ||</p>

					<p class="f4">Ṭhānaɱ kho pan'etaɱ āvuso vijjati||<br />
					yaɱ taɱ bhikkhuɱ appaṭi-puggalo codeyya,||<br />
					no s'appaṭi-puggalo,|| ||</p>

					<p class="f4">'Appaṭi-puggalo maɱ codeti,||<br />
					no s'appaṭi-puggalo' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">"Aho vata mam eva Satthā paṭipucchitvā||<br />
					paṭipucchitvā bhikkhūnaɱ Dhammaɱ deseyya,||<br />
					na aññaɱ bhikkhuɱ Satthā paṭipucchitvā||<br />
					paṭipucchitvā bhikkhūnaɱ Dhammaɱ deseyyā" ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ aññaɱ bhikkhuɱ Satthā paṭipucchitvā||<br />
					paṭipucchitvā bhikkhūnaɱ Dhammaɱ deseyya,||<br />
					na taɱ <a id="pg28"><span class="f2 g"><b>[28]</b></span></a> bhikkhuɱ Satthā paṭipucchitvā||<br />
					paṭipucchitvā bhikkhūnaɱ Dhammaɱ deseyya.|| ||</p>

					<p class="f4">"Aññaɱ bhikkhuɱ Satthā paṭipucchitvā||<br />
					paṭipucchitvā bhikkhūnaɱ Dhammaɱ deseti||<br />
					na maɱ Satthā paṭipucchitvā||<br />
					paṭipucchitvā bhikkhūnaɱ Dhammaɱ desetī" ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">"Aho vata mam eva bhikkhū purakkhatvā||<br />
					purakkhatvā gāmaɱ bhattāya paviseyyuɱ,||<br />
					na aññaɱ bhikkhuɱ bhikkhū purakkhatvā||<br />
					purakkhatvā gāmaɱ bhattāya paviseyyun" ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ aññaɱ bhikkhuɱ bhikkhū purakkhatvā||<br />
					purakkhatvā gāmaɱ bhattāya paviseyyuɱ,||<br />
					na taɱ bhikkhuɱ bhikkhū purakkhatvā||<br />
					purakkhatvā gāmaɱ bhattāya paviseyyuɱ.|| ||</p>

					<p class="f4">'Aññaɱ bhikkhuɱ bhikkhū purakkhatvā||<br />
					purakkhatvā gāmaɱ bhattāya pavisanti,||<br />
					na maɱ bhikkhū purakkhatvā||<br />
					purakkhatvā gāmaɱ bhattāya pavisantī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p15">15</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham-eva labheyyaɱ bhattagge||<br />
					aggāsanaɱ||<br />
					aggodakaɱ||<br />
					aggapiṇḍaɱ,||<br />
					na añño bhikkhu labheyya bhattagge||<br />
					aggāsanaɱ||<br />
					aggodakaɱ||<br />
					aggapiṇḍan' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu labheyya bhattagge||<br />
					aggāsanaɱ||<br />
					aggodakaɱ||<br />
					aggapiṇḍaɱ,||<br />
					na so bhikkhu labheyya bhattagge||<br />
					aggāsanaɱ||<br />
					aggodakaɱ||<br />
					aggapiṇḍaɱ.|| ||</p>

					<p class="f4">'Añño bhikkhu labhati bhattagge||<br />
					aggāsanaɱ||<br />
					aggodakaɱ||<br />
					aggapiṇḍaɱ||<br />
					n-ā-haɱ labhāmi bhattagge||<br />
					aggāsanaɱ||<br />
					aggodakaɱ||<br />
					aggapiṇḍan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p16">16</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham-eva bhattagge bhuttāvī||<br />
					anumodeyyaɱ,||<br />
					na añño bhikkhu bhattagge bhuttāvī||<br />
					anumodeyyā' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu bhattagge bhuttāvī||<br />
					anumodeyya,||<br />
					na so bhikkhu bhattagge bhuttāvī||<br />
					anumodeyya.|| ||</p>

					<p class="f4">'Añño bhikkhu bhattagge bhuttāvī||<br />
					anumodati,||<br />
					n-ā-haɱ bhattagge bhuttāvī||<br />
					anumodāmī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p17">17</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva ārāma-gatānaɱ bhikkhūnaɱ||<br />
					Dhammaɱ deseyyaɱ,||<br />
					na añño bhikkhu ārāma-gatānaɱ bhikkhūnaɱ||<br />
					Dhammaɱ deseyyā' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu ārāma-gatānaɱ bhikkhūnaɱ||<br />
					Dhammaɱ deseyya,||<br />
					na so bhikkhu <a id="pg29"><span class="f2 g"><b>[29]</b></span></a> ārāma-gatānaɱ bhikkhūnaɱ||<br />
					Dhammaɱ deseyya.|| ||</p>

					<p class="f4">'Añño bhikkhu ārāma-gatānaɱ bhikkhūnaɱ||<br />
					Dhammaɱ deseti,||<br />
					n-ā-haɱ ārāma-gatānaɱ bhikkhūnaɱ||<br />
					Dhammaɱ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p18">18</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva ārāma-gatānaɱ bhikkhunīnaɱ||<br />
					Dhammaɱ deseyyaɱ||<br />
					na añño bhikkhu ārāma-gatānaɱ bhikkhunīnaɱ||<br />
					Dhammaɱ deseyyā' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu ārāma-gatānaɱ bhikkhunīnaɱ||<br />
					Dhammaɱ deseyya,||<br />
					na so bhikkhu ārāma-gatānaɱ bhikkhunīnaɱ||<br />
					Dhammaɱ deseyyā' ti.|| ||</p>

					<p class="f4">'Añño bhikkhu ārāma-gatānaɱ bhikkhunīnaɱ||<br />
					Dhammaɱ deseti,||<br />
					n-ā-haɱ ārāma-gatānaɱ bhikkhunīnaɱ||<br />
					Dhammaɱ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p19">19</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva ārāma-gatānaɱ upāsakānaɱ||<br />
					Dhammaɱ deseyyaɱ,||<br />
					na añño bhikkhu ārāma-gatānaɱ upāsakānaɱ||<br />
					Dhammaɱ deseyyā' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu ārāma-gatānaɱ upāsakānaɱ||<br />
					Dhammaɱ deseyya,||<br />
					na so bhikkhu ārāma-gatānaɱ upāsakānaɱ||<br />
					Dhammaɱ deseyya.|| ||</p>

					<p class="f4">'Añño bhikkhu ārāma-gatānaɱ upāsakānaɱ||<br />
					Dhammaɱ deseti,||<br />
					n-ā-haɱ ārāma-gatānaɱ upāsakānaɱ||<br />
					Dhammaɱ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p20">20</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva ārāma-gatānaɱ upāsikānaɱ||<br />
					Dhammaɱ deseyyaɱ,||<br />
					na añño bhikkhu ārāma-gatānaɱ upāsikānaɱ||<br />
					Dhammaɱ deseyyā' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu ārāma-gatānaɱ upāsikānaɱ||<br />
					Dhammaɱ deseyya,||<br />
					na so bhikkhu ārāma-gatānaɱ upāsikānaɱ||<br />
					Dhammaɱ deseyya.|| ||</p>

					<p class="f4">'Añño bhikkhū ārāma-gatānaɱ upāsikānaɱ||<br />
					Dhammaɱ deseti,||<br />
					n-ā-haɱ ārāma-gatānaɱ upāsikānaɱ||<br />
					Dhammaɱ desemī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p21">21</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata mam eva bhikkhū||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na aññaɱ bhikkhuɱ bhikkhū||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyun' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ aññaɱ bhikkhuɱ bhikkhū||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na taɱ bhikkhuɱ bhikkhū||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ.|| ||</p>

					<p class="f4">'Aññaɱ bhikkhuɱ bhikkhū||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maɱ bhikkhū||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p22">22</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata mam eva bhikkhuniyo||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na aññaɱ bhikkhuniɱ bhikkhunī||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyun' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ aññaɱ bhikkhuniɱ bhikkhunī||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na taɱ bhikkhuniɱ bhikkhunī||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ.|| ||</p>

					<p class="f4">'Aññaɱ bhikkhuniɱ bhikkhunī||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maɱ bhikkhunī||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p23">23</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata mam eva upāsakā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na aññaɱ bhikkhuɱ upāsakā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyun' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ aññaɱ bhikkhuɱ upāsakā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na taɱ bhikkhuɱ upāsakā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ.|| ||</p>

					<p class="f4">'Aññaɱ bhikkhuɱ upāsakā||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maɱ upāsakā||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p24">24</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno evaɱ icchā uppajjeyya:|| ||</p>

					<p class="f4">'Aho vata mam eva upāsikā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na aññaɱ bhikkhuɱ upāsikā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyun' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ aññaɱ bhikkhuɱ upāsikā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ,||<br />
					na taɱ bhikkhuɱ upāsikā||<br />
					sakkareyyuɱ||<br />
					garu-kareyyuɱ||<br />
					māneyyuɱ||<br />
					pūjeyyuɱ.|| ||</p>

					<p class="f4">'Aññaɱ bhikkhuɱ upāsikā||<br />
					sakkaronti||<br />
					garu-karonti||<br />
					mānenti||<br />
					pūjenti,||<br />
					na maɱ upāsikā||<br />
					sakkaronti||<br />
					garu-karonti||<br />
					mānenti||<br />
					pūjentī' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p25">25</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaɱ paṇītānaɱ cīvarānaɱ,||<br />
					na añño bhikkhu lābhī||<br />
					assa paṇītānaɱ cīvarānan' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ <a id="pg30"><span class="f2 g"><b>[30]</b></span></a> añño bhikkhu lābhī||<br />
					assa paṇītānaɱ cīvarānaɱ,||<br />
					na so bhikkhu lābhī||<br />
					assa paṇītānaɱ cīvarānaɱ.|| ||</p>

					<p class="f4">'Añño bhikkhu lābhī||<br />
					paṇītānaɱ cīvarānaɱ,||<br />
					n-ā-haɱ lābhī||<br />
					paṇītānaɱ cīvarānan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p26">26</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaɱ paṇītānaɱ piṇḍa-pātānaɱ,||<br />
					na añño bhikkhu lābhī||<br />
					assa paṇītānaɱ piṇḍa-pātānan' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu lābhī||<br />
					assa paṇītānaɱ piṇḍa-pātānaɱ,||<br />
					na so bhikkhu lābhī||<br />
					assa paṇītānaɱ piṇḍa-pātānaɱ.|| ||</p>

					<p class="f4">'Añño bhikkhu lābhī||<br />
					paṇītānaɱ piṇḍa-pātānaɱ||<br />
					n-ā-haɱ lābhī||<br />
					paṇītānaɱ piṇḍa-pātānan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p27">27</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaɱ paṇītānaɱ sen'āsanānaɱ,||<br />
					na añño bhikkhu lābhī||<br />
					assa paṇītānaɱ sen'āsanaɱ' ti.|| ||</p>

					<p class="f4">Ṭhānaɱ kho pan'etaɱ āvuso vijjati -||<br />
					yaɱ añño bhikkhu lābhī||<br />
					assa paṇītānaɱ sen'āsanānaɱ,||<br />
					na so bhikkhu lābhī||<br />
					assa paṇītānaɱ sen'āsanānaɱ.|| ||</p>

					<p class="f4">'Añño bhikkhu lābhī||<br />
					paṇītānaɱ sen'āsanānaɱ,||<br />
					n-ā-haɱ lābhī||<br />
					paṇītānaɱ sen'āsanan' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4"><span class="f3">[<a id="p28">28</a>]</span> Ṭhānaɱ kho pan'etaɱ āvuso vijjati -||<br />
					yaɱ idh'ekaccassa bhikkhuno||<br />
					evaɱ icchā uppajjeyya:|| ||</p>

					<p class="f4">'Aho vata aham eva lābhī||<br />
					assaɱ paṇītānaɱ gilāna-paccaya-bhesajja-parikkhārānaɱ,||<br />
					na añño bhikkhu lābhī||<br />
					assa paṇītānaɱ gilāna-paccaya-bhesajja-parikkhārānaɱ' ti.|| ||</p>

					<p class="f4">Ṭhānaɱ kho pan'etaɱ āvuso vijjati||<br />
					yaɱ añño bhikkhu lābhī||<br />
					assa paṇītānaɱ gilāna-paccaya-bhesajja-parikkhārānaɱ,||<br />
					na so bhikkhu lābhī||<br />
					assa paṇītānaɱ gilāna-paccaya-bhesajja-parikkhārānaɱ.|| ||</p>

					<p class="f4">'Añño bhikkhu lābhī||<br />
					assa paṇītānaɱ gilāna-paccaya-bhesajja-parikkhārānaɱ,||<br />
					n-ā-haɱ lābhī assaɱ||<br />
					paṇītānaɱ gilāna-paccaya-bhesajja-parikkhārānaɱ' ti,||<br />
					iti so kupito hoti appatīto.|| ||</p>

					<p class="f4">Yo c'eva kho āvuso kopo||<br />
					yo ca appaccayo ubhayam etaɱ aṅgaṇaɱ.|| ||</p>

					<p class="ctr c">&#9632;</p>

					<p class="f4">Imesaɱ kho etaɱ āvuso||<br />
					pāpakānaɱ||<br />
					akusalānaɱ||<br />
					icch-ā-vacarānaɱ adhivacanaɱ||<br />
					yad idaɱ aṅgaṇan" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p29">29</a>]</span> Yassa kassaci āvuso bhikkhuno||<br />
					ime pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyanti ca,||<br />
					kiñ cāpi so hoti āraññako pantasen'āsano||<br />
					piṇḍa-pātiko sapadānacārī,||<br />
					paɱsu-kūliko lūkha-cīvara-dharo,||<br />
					atha kho naɱ sabrahma-cārī n'eva sakkaronti,||<br />
					na garu-karonti,||<br />
					na mānenti,||<br />
					na pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyanti ca.|| ||</p>

					<p class="f4">Seyyathā pi āvuso||<br />
					kaɱsapāti ābhatā āpaṇā vā<br />
					kammāra-kulā vā||<br />
					parisuddhā||<br />
					pariyodātā,||<br />
					tam enaɱ sāmikā ahi-kuṇapaɱ vā||<br />
					kukkura-kuṇapaɱ vā||<br />
					manussa-kuṇapaɱ vā||<br />
					racayitvā aññissā kaɱsapātiyā paṭikujjitvā||<br />
					antarāpaṇaɱ paṭipajjeyyuɱ.|| ||</p>

					<p class="f4">Tam enaɱ jano disvā evaɱ vadeyya:|| ||</p>

					<p class="f4">'Ambho kim-ev'idaɱ||<br />
					harīyati||<br />
					jañña-jaññaɱ viyā' ti.|| ||</p>

					<p class="f4">Tam enaɱ uṭṭhahitvā avāpuritvā olokeyya,||<br />
					tassa saha dassanena||<br />
					amanāpatā ca saṇṭhaheyya||<br />
					paṭikkūlatā ca saṇṭhaheyya||<br />
					jigucchatā ca saṇṭhaheyya||<br />
					jighacchitānam pi na bhottu-kamyatā assa,||<br />
					pageva suhitānaɱ.|| ||</p>

					<p class="f4">Evam eva kho āvuso||<br />
					yassa kassaci bhikkhuno||<br />
					ime pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyanti ca,||<br />
					kiñ cāpi so hoti āraññako pantasen'āsano,||<br />
					piṇḍa-pātiko sapadānacārī,||<br />
					paɱsu-kūliko lūkha-cīvara-dharo,||<br />
					atha kho naɱ sabrahma-cārī||<br />
					n'eva sakkaronti,||<br />
					na garu- <a id="pg31"><span class="f2 g"><b>[31]</b></span></a> karonti,||<br />
					na mānenti,||<br />
					na pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					a-p-pahīnā dissanti||<br />
					c'eva sūyantī ca.|| ||</p>

					<p class="f4"><span class="f3">[<a id="p30">30</a>]</span> Yassa kassaci āvuso bhikkhuno||<br />
					ime pāpakā akusalā icch-ā-vacarā||<br />
					pahīnā dissanti||<br />
					c'eva sūyanti ca,||<br />
					kiñ cāpi so hoti gāmanta-vihārī nemantaniko||<br />
					gahapati-cīvara-dharo,||<br />
					atha kho naɱ sabrahma-cārī sakkaronti,||<br />
					garu-karonti,||<br />
					mānenti,||<br />
					pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					pahīnā dissanti||<br />
					c'eva sūyanti ca.|| ||</p>

					<p class="f4">Seyyathā pi āvuso||<br />
					kaɱsapāti ābhatā āpaṇā vā||<br />
					kammāra-kulā vā||<br />
					parisuddhā||<br />
					pariyodātā,||<br />
					tam enaɱ sāmikā||<br />
					sālīnaɱ||<br />
					odanaɱ vicita-kāḷakaɱ||<br />
					aneka-sūpaɱ aneka-vyañjanaɱ||<br />
					racayitvā aññissā kaɱsapātiyā paṭikujjitvā||<br />
					antarāpaṇaɱ paṭipajjeyyuɱ.|| ||</p>

					<p class="f4">Tam enaɱ jano disvā evaɱ vadeyya:|| ||</p>

					<p class="f4">'Ambho kimevidaɱ||<br />
					harīyati||<br />
					jañña-jaññaɱ viyā' ti.|| ||</p>

					<p class="f4">Tam enaɱ uṭṭhahitvā avāpuritvā olokeyya,||<br />
					tassa saha dassanena||<br />
					manāpatā ca saṇṭhaheyya,||<br />
					appaṭikulyatā ca saṇṭhaheyya,||<br />
					ajegucchitā ca saṇṭhaheyya,||<br />
					suhitānam pi bhottu-kamyatā assa,||<br />
					pageva jighacchitānaɱ.|| ||</p>

					<p class="f4">Evam eva kho āvuso||<br />
					yassa kassaci bhikkhuno||<br />
					ime pāpakā akusalā icch-ā-vacarā||<br />
					pahīnā dissanti||<br />
					c'eva sūyanti ca,||<br />
					kiñ cāpi so hoti gāmanta-vihārī nemantaniko gahapati-cīvara-dharo,||<br />
					atha kho naɱ sabrahma-cārī sakkaronti||<br />
					garu-karonti||<br />
					mānenti||<br />
					pūjenti.|| ||</p>

					<p class="f4">Taɱ kissa hetu?|| ||</p>

					<p class="f4">Te hi tassa āyasmato||<br />
					pāpakā akusalā icch-ā-vacarā||<br />
					pahīnā dissanti||<br />
					c'eva sūyanti cā" ti.|| ||</p>

					<p class="f4"><span class="f3">[<a id="p31">31</a>]</span> Evaɱ vutte||<br />
					āyasmā Mahā Moggallāno||<br />
					āyasmantaɱ Sāriputtaɱ||<br />
					etad avoca:|| ||</p>

					<p class="f4">"Upamā maɱ āvuso Sāriputta paṭibhātī" ti.|| ||</p>

					<p class="f4">"Paṭibhātu taɱ āvuso Moggallānā" ti.|| ||</p>

					<p class="f4">"Ekam idāhaɱ āvuso||<br />
					samayaɱ Rājagahe viharāmi||<br />
					Giribbaje.|| ||</p>

					<p class="f4">Atha khv'āhaɱ āvuso||<br />
					pubbaṇha-samayaɱ nivāsetvā||<br />
					patta-cīvaram ādāya||<br />
					Rājagahaɱ piṇḍāya pāvisiɱ.|| ||</p>

					<p class="f4">Tena kho pana samayena Sāmīti yānakāra-putto rathassa nemiɱ tacchati.|| ||</p>

					<p class="f4">Tam enaɱ Paṇḍuputto ājīvako purāṇayānakāra-putto pacc'upaṭṭhito hoti.|| ||</p>

					<p class="f4">Atha kho āvuso Paṇḍuputtassa ājīvakassa purāṇayānakāra-puttassa||<br />
					evaɱ cetaso parivitakko udapādi:|| ||</p>

					<p class="f4">'Aho vatāyaɱ Sāmīti yānakāra-putto imissā||<br />
					nemiyā imañ ca||<br />
					vaṅkaɱ imañ ca||<br />
					jimhaɱ imañ ca||<br />
					dosaɱ taccheyya,||<br />
					evāyaɱ nemi apagatavaṅkā apagatajimhā apagata-dosā suddhā'ssa sāre patiṭ- <a id="pg32"><span class="f2 g"><b>[32]</b></span></a> ṭhitā' ti.|| ||</p>

					<p class="f4">Yathā yathā kho āvuso Paṇḍuputtassa ājīvakassa purāṇayānakāra-puttassa cetaso parivitakkitaɱ hoti,||<br />
					tathā tathā Sāmīti yānakāra-putto tassā||<br />
					nemiyā tañ ca||<br />
					vaṅkaɱ tañ ca||<br />
					jimhaɱ tañ ca||<br />
					dosaɱ tacchati.|| ||</p>

					<p class="f4">Atha kho āvuso Paṇḍuputto ājīvako purāṇayānakāra-putto atta-mano atta-mana-vācaɱ nicchāresi:|| ||</p>

					<p class="f4">'Hadayā hadayaɱ maññe aññāya tacchatī' ti.|| ||</p>

					<p class="f4">Evam eva kho āvuso ye te puggalā assaddhā jīvikatthā na saddhā agārasmā anagāriyaɱ pabba-jitā,||<br />
					saṭhā māyāvino keṭubhino,||<br />
					uddhatā uṇṇaḷā,||<br />
					capalā mukharā vikiṇṇa-vācā,||<br />
					indriyesu agutta-dvārā,||<br />
					bhojane amattaññuno,||<br />
					jāgariyaɱ ananuyuttā,||<br />
					sāmaññe anapekkhavanto,||<br />
					sikkhāya na tibba-gāravā,||<br />
					bāhulikā sāthalikā,||<br />
					okkamane pubbaṅgamā paviveke nikkhitta-dhurā,||<br />
					kusītā hīna-viriyā,||<br />
					muṭṭhassatī asampajānā,||<br />
					asamāhitā vibbhanta-cittā,||<br />
					duppaññā ela-mūgā,||<br />
					tesaɱ āyasmā Sāriputto iminā dhamma-pariyāyena hadayā hadayaɱ maññe aññāya tacchati.|| ||</p>

					<p class="f4">Ye pana te kula-puttā saddhā agārasmā anagāriyaɱ pabba-jitā,||<br />
					asaṭhā amāyāvino akeṭubhino,||<br />
					anuddhatā anuṇṇaḷā,||<br />
					acapalā amukharā avikiṇṇa-vācā,||<br />
					indriyesu gutta-dvārā,||<br />
					bhojane mattaññuno,||<br />
					jāgariyaɱ anuyuttā,||<br />
					sāmaññe apekkhavanto,||<br />
					sikkhāya tibba-gāravā,||<br />
					na bāhulikā na sāthalikā,||<br />
					okkamane nikkhitta-dhurā paviveke pubbaṅgamā,||<br />
					āraddha-viriyā pahit'attā,||<br />
					upatthikasatī sampajānā,||<br />
					samāhitā ek'agga-cittā,||<br />
					paññā'vanto anela-mūgā,||<br />
					te āyasmato Sāriputtassa imaɱ dhamma-pariyā'yaɱ sutvā pipanti maññe ghasanti maññe vacasā c'eva manasā ca,||<br />
					sādhu vata bho sabrahma-cārī akusalā vuṭṭhāpetvā kusale patiṭṭhāpeti.|| ||</p>

					<p class="f4">34. Seyyathā pi āvuso itthī vā puriso vā daharo yuvā maṇḍanaka-jātiko sīsaɱ nahāto uppalamālaɱ vā vassikamālaɱ vā atimuttakamālaɱ vā labhitvā ubhohi hatthehi paṭiggahetvā uttamaṅge sirasmiɱ patiṭṭhāpeyya.|| ||</p>

					<p class="f4">Evam eva kho āvuso ye te kula-puttā saddhā agārasmā anagāriyaɱ pabba-jitā,||<br />
					asaṭhā amāyāvino akeṭubhino,||<br />
					anuddhatā anuṇṇaḷā,||<br />
					acapalā amukharā avikiṇṇa-vācā,||<br />
					indriyesu gutta-dvārā,||<br />
					bhojane mattaññuno,||<br />
					jāgariyaɱ anuyuttā,||<br />
					sāmaññe apekkhavanto,||<br />
					sikkhāya tibba-gāravā,||<br />
					na bāhulikā na sāthalikā,||<br />
					okkamane nikkhitta-dhurā paviveke pubbaṅgamā,||<br />
					āraddha-viriyā pahit'attā,||<br />
					upatthikasatī sampajānā,||<br />
					samāhitā ek'agga-cittā,||<br />
					paññā'vanto anela-mūgā,||<br />
					te āyasmato Sāriputtassa imaɱ dhamma-pariyā'yaɱ sutvā pivanti maññe ghasanti maññe vacasā c'eva manasā ca,||<br />
					sādhu vata bho sabrahma-cārī akusalā vuṭṭhāpetvā kusale patiṭṭhāpetī" ti.|| ||</p>

					<p class="f4">Iti ha te ubho mahā-nāgā añña-maññassa su-bhāsitaɱ samanumodiɱsūti.|| ||</p>

					<p class="ctr">An-Aṅgaṇa Suttaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>