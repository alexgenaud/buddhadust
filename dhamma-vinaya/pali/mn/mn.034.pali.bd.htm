<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 34. The Buddha likens those seekers who follow a teacher who does not know what he is talking about to a herd of cows lead by a cowherd that sends his herd across a river where there is no ford." />
<title>MN 34: Cula Gopalaka Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					4. Mahā Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p34">Sutta 34</a></h4>

					<h1>Cūlā Gopālaka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.034.chlm.sbb.htm#p1">chlm</a>][<a href="../../../dhamma-vinaya/pts/mn/mn.034.horn.pts.htm#p1">pts</a>][<a href="../../../dhamma-vinaya/mnl/mn/mn.034.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vajjīsu viharati Ukkacelāyaɱ Gaŋgāya nadiyā tīre.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ Bhagavā etad avoca:|| ||</p>

					<p class="f4">2. Bhūta-pubbaɱ bhikkhave Māgadhako gopālako duppañña-jātiko vassānaɱ pacchime māse sarada-samaye asamavekkhitvā Gaŋgāya nadiyā orimaɱ tīraɱ asamavekkhitvā pārimaɱ tīraɱ atitthen'eva gāvo patāresi uttaraɱ tīraɱ Suvidehānaɱ.|| ||</p>

					<p class="f4">Atha kho bhikkhave gāvo majjhe Gaŋgāya nadiyā sote āmaṇḍaliyaɱ karitvā tatth'eva anayavyasanaɱ āpajjiɱsu.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so bhikkhave Māgadhako gopālako duppañña-jātiko vassānaɱ pacchime māse sarada-samaye asamavekkhitvā Gaŋgāya nadiyā orimaɱ tīraɱ asamavekkhitvā pārimaɱ tīraɱ atitthen'eva gāvo patāresi uttaraɱ tīraɱ Suvidehānaɱ.|| ||</p>

					<p class="f4">3. Evam eva kho bhikkhave ye hi keci samaṇā vā brāhmaṇā vā akusalā imassa lokassa,||<br />
					akusalā parassa lokassa,||<br />
					akusalā Māradheyyassa,||<br />
					akusalā a-Māradheyyassa,||<br />
					akusalā Maccudheyyassa,||<br />
					akusalā a-Maccudheyyassa,||<br />
					tesaɱ ye sotabbaɱ saddahātabbaɱ maññissanti,||<br />
					tesaɱ taɱ bhavissati dīgha-rattaɱ ahitāya dukkhāya.|| ||</p>

					<p class="f4">4. Bhūta-pubbaɱ bhikkhave Māgadhako gopālako sappañña-jātiko vassānaɱ pacchime māse sarada-samaye samavekkhitvā Gaŋgāya nadiyā orimaɱ tīraɱ samavekkhitvā pārimaɱ tīraɱ titthen'eva gāvo patāresi uttaraɱ tīraɱ suvidehānaɱ.|| ||</p>

					<p class="f4">So paṭhamaɱ patāresi ye te usabhā gopitaro gopariṇāyakā,||<br />
					te tiriyaɱ Gaŋgāya sotaɱ chetvā sotthinā pāraɱ agamaɱsu||<br />
					athāpare patāresi balavagāvo, dammagāvo,||<br />
					te pi tiriyaɱ Gaŋgāya sotaɱ chetvā sotthinā pāraɱ agamaɱsu;||<br />
					athāpare patāresi vacchatare vacchatariyo||<br />
					te pi tiriyaɱ Gaŋgāya sotaɱ chetvā sotthinā pāraɱ agamaɱsu;||<br />
					athāpare patāresi vacchake kisabalake,||<br />
					te pi tiriyaɱ Gaŋgāya sotaɱ chetvā sotthinā pāraɱ agamaɱsu.|| ||</p>

					<p class="f4">Bhūta-pubbaɱ bhikkhave vacchako taruṇako tāvad-eva jātako mātu goravakena vuyhamāno,||<br />
					so pi tiriyaɱ Gaŋgāya sotaɱ chetvā sotthinā pāraɱ agamāsi.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so bhikkhave Māgadhako gopālako <a id="pg226"><span class="f2 g"><b>[226]</b></span></a> sappañña-jātiko vassānaɱ pacchime māse sarada-samaye samavekkhitvā Gaŋgāya nadiyā orimaɱ tīraɱ samavakkhitvā pārimaɱ tīraɱ titthen'eva gāvo patāresi uttaraɱ tīraɱ Suvidehānaɱ.|| ||</p>

					<p class="f4">5. Evam eva kho bhikkhave ye hi keci samaṇā vā brāhmaṇā vā kusalā imassa lokassa,||<br />
					kusalā parassa lokassa,||<br />
					kusalā Māradheyyassa,||<br />
					kusalā a-Māradheyyassa,||<br />
					kusalā Maccudheyyassa,||<br />
					kusalā a-Maccudheyyassa,||<br />
					tesaɱ ye sotabbaɱ saddahātabbaɱ maññissanti,||<br />
					tesaɱ taɱ bhavissati dīgha-rattaɱ hitāya sukhāya.|| ||</p>

					<p class="f4">6. Seyyathā pi, bhikkhave, ye te usabhā gopitaro gopariṇāyakā tiriyaɱ Gaŋgāya sotaɱ chetvā sotthinā pāraɱ agamaɱsu,||<br />
					evam eva kho, bhikkhave,||<br />
					ye te bhikkhū arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma-d-aññā vimuttā,||<br />
					te pi tiriyaɱ Mārassa sotaɱ chetvā sotthinā pāraɱ gatā.|| ||</p>

					<p class="f4">7. Seyyathā pi te bhikkhave balavagāvo dammagāvo tiriyaɱ Gaŋgāya sotaɱ chetvā sotthinā pāraɱ agamaɱsu,||<br />
					evam eva kho, bhikkhave,||<br />
					ye te bhikkhū pañcannaɱ ora-m-bhāgiyānaɱ saŋyojanānaɱ parikkhayā opapātikā tattha parinibbāyino anāvatti-dhammā tasmā lokā, te pi tiriyaɱ Mārassa sotaɱ chetvā sotthinā pāraɱ gamissanti.|| ||</p>

					<p class="f4">8. Seyyathā pi te bhikkhave vacchatarā vacchatariyo tiriyaɱ Gaŋgāya sotaɱ chetvā sotthinā pāraɱ agamaɱsu,||<br />
					evam eva kho, bhikkhave,||<br />
					ye te bhikkhū tiṇṇaɱ saŋyojanānaɱ parikkhayā rāga-dosa-mohānaɱ tanuttā Sakad-āgāmino sakideva imaɱ lokaɱ āgantvā dukkhassantaɱ karissanti, te pi tiriyaɱ Mārassa sotaɱ chetvā sotthinā pāraɱ gamisnti.|| ||</p>

					<p class="f4">9. Seyyathā pi te bhikkhave vacchakā kisabalakā tiriyaɱ Gaŋgāya sotaɱ chetvā sotthinā pāraɱ agamaɱsu,||<br />
					evam eva kho, bhikkhave,||<br />
					ye te bhikkhū tiṇṇaɱ saŋyojanānaɱ parikkhayā Sot'āpannā avinipāta-dhammā sambodhi-parāyanā,||<br />
					te pi tiriyaɱ Mārassa sotaɱ chetvā sotthinā pāraɱ gamissanti.|| ||</p>

					<p class="f4">10. Seyyathā pi so bhikkhave vacchako taruṇako tāvad-eva jātako mātu goravakena vuyhamāno tiriyaɱ Gaŋgāya sotaɱ chetvā sotthinā pāraɱ agamāsi,||<br />
					evam eva kho, bhikkhave,||<br />
					ye te bhikkhū dhammānusārino saddhānusārino,||<br />
					te pi tiriyaɱ Mārassa sotaɱ chetvā sotthinā pāraɱ gamissanti.|| ||</p>

					<p class="f4">11. Ahaɱ kho pana bhikkhave <a id="pg227"><span class="f2 g"><b>[227]</b></span></a> kusalo imassa lokassa,||<br />
					kusalo parassa lokassa,||<br />
					kusalo Māradheyyassa,||<br />
					kusalo a-Māradheyyassa,||<br />
					kusalo Maccudheyyassa,||<br />
					kusalo a-Maccudheyyassa||<br />
					tassa mayhaɱ bhikkhave ye sotabbaɱ saddahātabbaɱ maññissanti,||<br />
					tesaɱ taɱ bhavissati dīgha-rattaɱ hitāya sukhāyāti.|| ||</p>

					<p class="f4">12. Idam avoca Bhagavā||<br />
					idaɱ vatvā Sugato athāparaɱ etad avoca Satthā:|| ||</p>

					      <p class="f4 in2">"Ayaɱ loko paraloko jānatā suppakāsito,<br />
							Yañ ca Mārena samappattaɱ appattaɱ yañ ca Maccunā.|| ||</p>

					      <p class="f4 in2">Sabbaɱ lokaɱ abhiññāya sambuddhena pajānatā,<br />
							Vivaṭaɱ amatadvāraɱ khemaɱ Nibbānapattiyā.|| ||</p>

					      <p class="f4 in2">Chinnaɱ pāpimato sotaɱ viddhastaɱ vinaḷīkataɱ,<br />
							Pāmujjabahulā hotha khemaɱ patthetha bhikkhavo" ti.|| ||</p>

					<p class="f4 ctr">Cūḷagopālakasuttaɱ catutthaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>