<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 7. The Buddha likens a dirty cloth incapable of taking dye to the mind corrupted by greed and covetousness, malevolence, anger, malice, hypocrisy, spite, envy, stinginess, deceit, treachery, obstinacy, impetuosity, arrogance, price and conceit — incapable of attaining a good rebirth. He then likens the cleansing of a dirty piece of cloth that renders it capable of taking dye to the process of cleansing the mind of these corruptions, and he describes this cleansing process." />
<title>MN 7. Vatth'Ūpama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya||<br />
					1. Mūla-Paṇṇāsa||<br />
					1. Mūla-Pariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p7">Sutta 7</a></h4>

					<h1>Vatth'Ūpama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg36"><span class="f2 g"><b>[36]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.007.chlm.sbb.htm#p1">chlm</a>][<a href="../../../dhamma-vinaya/pts/mn/mn.007.horn.pts.htm#p1">pts</a>][<a href="../../../dhamma-vinaya/ati/mn/mn.007.nypo.ati.htm#p1">nypo</a>][<a href="../../../dhamma-vinaya/ati/mn/mn.007.than.ati.htm#p1">than</a>][<a href="../../../dhamma-vinaya/wp/mn/mn.007.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.007.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Seyyathā pi, bhikkhave,||<br />
					vatthaṃ saṅkiliṭṭhaṃ malaggahitaṃ,||<br />
					tam enaṃ rajako yasmiṃ yasmiṃ raṇgajāte upasaṃhareyya,||<br />
					yadi nīlakāya||<br />
					yadi pītakāya||<br />
					yadi lohitakāya||<br />
					yadi mañjeṭṭhakāya,||<br />
					du-ratta-vaṇṇam-ev'assa,||<br />
					a-parisuddha-vaṇṇam-ev'assa.|| ||</p>

					<p class="f4">Taṃ kissa hetu?|| ||</p>

					<p class="f4">Aparisuddhattā bhikkhave vatthassa.|| ||</p>

					<p class="f4">Evam eva kho bhikkhave||<br />
					citte saṇkiliṭṭhe du-g-gati pāṭikaṇkhā.|| ||</p>

					<p class="f4"><span class="f3">[<a id="p3">3</a>]</span> Seyyathā pi, bhikkhave, vatthaṃ parisuddhaṃ pariyodātaṃ,||<br />
					tam enaṃ rajako yasmiṃ yasmiṃ raṇgajāte upasaṃhareyya,||<br />
					yadi nīlakāya||<br />
					yadi pītakāya||<br />
					yadi lohitakāya||<br />
					yadi mañjeṭṭhakāya,||<br />
					su-ratta-vaṇṇam-ev'assa,||<br />
					parisuddha-vaṇṇam-ev'assa.|| ||</p>

					<p class="f4">Taṃ kissa hetu?|| ||</p>

					<p class="f4">Parisuddhattā bhikkhave vatthassa.|| ||</p>

					<p class="f4">Evam eva kho bhikkhave||<br />
					citte asaṇkiliṭṭhe sugati pāṭikaṇkhā.|| ||</p>

					<p class="f4"><span class="f3">[<a id="p4">4</a>]</span> Katame ca bhikkhave cittassa upakkilesā?</p>

					<p class="f4">Abhijjhā-visama-lobho cittassa upakkileso,||<br />
					vyāpādo cittassa upakkileso,||<br />
					kodho cittassa upakkileso,||<br />
					upanāho cittassa upakkileso,||<br />
					makkho cittassa upakkileso,||<br />
					palāso cittassa upakkileso,||<br />
					issā cittassa upakkileso,||<br />
					macchariyaṃ cittassa upakkileso,||<br />
					māyā cittassa upakkileso,||<br />
					sāṭheyyaṃ cittassa upakkileso,||<br />
					thambho cittassa upakkileso,||<br />
					sārambho cittassa upakkileso,||<br />
					māno cittassa upakkileso,||<br />
					ati-māno cittassa upakkileso,||<br />
					mado <a id="pg37"><span class="f2 g"><b>[37]</b></span></a> cittassa upakkileso,||<br />
					pamādo cittassa upakkileso.|| ||</p>

					<p class="f4"><span class="f3">[<a id="p5">5</a>]</span> Sa kho so bhikkhave bhikkhu:||<br />
					|| ||</p>

					<p class="f4">'Abhijjhā-visama-lobho cittassa upakkileso' ti||<br />
					iti viditvā abhijjh-ā-visama-lobhaṃ||<br />
					cittassa upakkilesaṃ pajahati,|| ||</p>

					<p class="f4">'vyāpādo cittassa upakkileso' ti||<br />
					iti viditvā vyāpādaṃ||<br />
					cittassa upakkilesaṃ pajahati,|| ||</p>

					<p class="f4">'kodho cittassa upakkileso' ti||<br />
					iti viditvā kodhaṃ||<br />
					cittassa upakkilesaṃ pajahati,|| ||</p>

					<p class="f4">'upanāho cittassa upakkileso' ti||<br />
					iti viditvā upanāhaṃ||<br />
					cittassa upakkilesaṃ pajahati,|| ||</p>

					<p class="f4">'makkho cittassa upakkileso' ti||<br />
					iti viditvā makkhaṃ||<br />
					cittassa upakkilesaṃ pajahati,|| ||</p>

					<p class="f4">'palāso cittassa upakkileso' ti||<br />
					iti viditvā palāsaṃ||<br />
					cittassa upakkilesaṃ pajahati,|| ||</p>

					<p class="f4">'issā cittassa upakkileso' ti||<br />
					iti viditvā issaṃ||<br />
					cittassa upakkilesaṃ pajahati,|| ||</p>

					<p class="f4">'macchariyaṃ cittassa upakkileso' ti||<br />
					iti viditvā macchariyaṃ||<br />
					cittassa upakkilesaṃ pajahati,|| ||</p>

					<p class="f4">'māyā cittassa upakkileso' ti||<br />
					iti viditvā māyaṃ||<br />
					cittassa upakkilesaṃ pajahati,|| ||</p>

					<p class="f4">'sāṭheyyaṃ cittassa upakkileso' ti||<br />
					iti viditvā sāṭheyyaṃ||<br />
					cittassa upakkilesaṃ pajahati,|| ||</p>

					<p class="f4">'thambho cittassa upakkileso' ti||<br />
					iti viditvā thambhaṃ||<br />
					cittassa upakkilesaṃ pajahati,|| ||</p>

					<p class="f4">'sārambho cittassa upakkileso' ti||<br />
					iti viditvā sārambhaṃ||<br />
					cittassa upakkilesaṃ pajahati,|| ||</p>

					<p class="f4">'māno cittassa upakkileso' ti||<br />
					iti viditvā mānaṃ||<br />
					cittassa upakkilesaṃ pajahati,|| ||</p>

					<p class="f4">'ati-māno cittassa upakkileso' ti||<br />
					iti viditvā ati-mānaṃ||<br />
					cittassa upakkilesaṃ pajahati,|| ||</p>

					<p class="f4">'mado cittassa upakkileso' ti||<br />
					iti viditvā madaṃ||<br />
					cittassa upakkilesaṃ pajahati,|| ||</p>

					<p class="f4">'pamādo cittassa upakkileso' ti||<br />
					iti viditvā pamādaṃ||<br />
					cittassa upakkilesaṃ pajahati.|| ||</p>

					<p class="f4"><span class="f3">[<a id="p6">6</a>]</span> Yato kho bhikkhave bhikkhuno:|| ||</p>

					<p class="f4">'Abhijjhā-visama-lobho cittassa upakkileso' ti||<br />
					iti viditvā abhijjhā-visama-lobho cittassa upakkileso pahīno hoti,|| ||</p>

					<p class="f4">'vyāpādo cittassa upakkileso' ti||<br />
					iti viditvā vyāpādo cittassa upakkileso pahīno hoti,|| ||</p>

					<p class="f4">'kodho cittassa upakkileso' ti||<br />
					iti viditvā kodho cittassa upakkileso pahīno hoti,|| ||</p>

					<p class="f4">'upanāho cittassa upakkileso' ti||<br />
					iti viditvā upanāho cittassa upakkileso pahīno hoti,|| ||</p>

					<p class="f4">'makkho cittassa upakkileso' ti||<br />
					iti viditvā makkho cittassa upakkileso pahīno hoti,|| ||</p>

					<p class="f4">'palāso cittassa upakkileso' ti||<br />
					iti viditvā palāso cittassa upakkileso pahīno hoti,|| ||</p>

					<p class="f4">'issā cittassa upakkileso' ti||<br />
					iti viditvā issā cittassa upakkileso pahīno hoti,|| ||</p>

					<p class="f4">'macchariyaṃ cittassa upakkileso' ti||<br />
					iti viditvā macchariyaṃ cittassa upakkileso pahīno hoti,|| ||</p>

					<p class="f4">'māyā cittassa upakkileso' ti||<br />
					iti viditvā māyā cittassa upakkileso pahīno hoti,|| ||</p>

					<p class="f4">'sāṭheyyaṃ cittassa upakkileso' ti||<br />
					iti viditvā sāṭheyyaṃ cittassa upakkileso pahīno hoti,|| ||</p>

					<p class="f4">'thambho cittassa upakkileso' ti||<br />
					iti viditvā thambho cittassa upakkileso pahīno hoti,|| ||</p>

					<p class="f4">'sārambho cittassa upakkileso' ti||<br />
					iti viditvā sārambho cittassa upakkileso pahīno hoti,|| ||</p>

					<p class="f4">'māno cittassa upakkileso' ti||<br />
					iti viditvā māno cittassa upakkileso pahīno hoti,|| ||</p>

					<p class="f4">'ati-māno cittassa upakkileso' ti||<br />
					iti viditvā ati-māno cittassa upakkileso pahīno hoti,|| ||</p>

					<p class="f4">'mado cittassa upakkileso' ti||<br />
					iti viditvā mado cittassa upakkileso pahīno hoti,|| ||</p>

					<p class="f4">'pamādo cittassa upakkileso' ti||<br />
					iti viditvā pamādo cittassa upakkileso pahīno hoti,|| ||</p>

					<p class="f4"><span class="f3">[<a id="p7">7</a>]</span> so Buddhe avecca-p-pasādena samannāgato hoti:|| ||</p>

					<p class="f4">'Iti pi so Bhagavā||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anuttaro purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4"><span class="f3">[<a id="p8">8</a>]</span> Dhamme avecca-p-pasādena samannāgato hoti:|| ||</p>

					<p class="f4">'Svākkhāto Bhagavatā dhammo||<br />
					sandiṭṭhiko||<br />
					akāliko||<br />
					ehi passiko||<br />
					opanayiko||<br />
					paccattaṃ veditabbo viññūhī' ti.|| ||</p>

					<p class="f4"><span class="f3">[<a id="p9">9</a>]</span> Saṇghe avecca-p-pasādena samannāgato hoti:|| ||</p>

					<p class="f4">'Su-paṭipanno Bhagavato sāvakasaṇgho,||<br />
					uju-paṭipanno Bhagavato sāvakasaṇgho,||<br />
					ñāya-paṭipanno Bhagavato sāvakasaṇgho,||<br />
					sāmīci-paṭipanno Bhagavato sāvakasaṇgho,||<br />
					yadidaṃ cattāri purisa-yugāni aṭṭha purisa-puggalā,||<br />
					esa Bhagavato sāvakasaṇgho āhuneyyo pāhuṇeyyo dakkhiṇeyyo añjali-karaṇīyo,||<br />
					anuttaraṃ puñña-k-khettaṃ lokassā' ti.|| ||</p>

					<p class="f4"><span class="f3">[<a id="p10">10</a>]</span> Yathodhi kho pan'assa cattaṃ hoti||<br />
					vantaṃ||<br />
					muttaṃ||<br />
					pahīnaṃ||<br />
					paṭinissaṭṭhaṃ.|| ||</p>

					<p class="f4"><span class="f3">[<a id="p11">11</a>]</span> So:|| ||</p>

					<p class="f4">'Buddhe avecca-p-pasādena samannāgato'mahī' ti||<br />
					labhati attha-vedaṃ,||<br />
					labhati Dhamma-vedaṃ,||<br />
					labhati Dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					pa-s-saddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4"><span class="f3">[<a id="p12">12</a>]</span> 'Dhamme avecca-p-pasādena samannāgato'mhī' ti||<br />
					labhati attha-vedaṃ,||<br />
					labhati Dhamma-vedaṃ,||<br />
					labhati Dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					pa-s-saddha-kāyo sukhaṃ vedeti,||<br />
					sukhino cittaṃ samādhi- <a id="pg38"><span class="f2 g"><b>[38]</b></span></a> yati.|| ||</p>

					<p class="f4"><span class="f3">[<a id="p13">13</a>]</span> 'Saṇghe avecca-p-pasādena samannāgato'mahī' ti||<br />
					labhati attha-vedaṃ,||<br />
					labhati Dhamma-vedaṃ,||<br />
					labhati Dhamm'ūpasaṃhitaṃ pāmujjaṃ,||<br />
					pamuditassa pīti jāyati,||<br />
					pīti-manassa kāyo passambhati,||<br />
					pa-s-saddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4"><span class="f3">[<a id="p14">14</a>]</span> 'Yathodhi kho pana me cattaṃ vantaṃ muttaṃ pahīnaṃ paṭinissaṭṭhan' ti||<br />
					labhati attha-vedaṃ,||<br />
					labhati Dhamma-vedaṃ,||<br />
					labhati Dhamm'ūpasaṃhitaṃ pāmujjaṃ,||<br />
					pamuditassa pīti, jāyati,||<br />
					pīti-manassa kāyo passambhati,||<br />
					pa-s-saddha-kāyo sukhaṃ vedeti,||<br />
					sukhino cittaṃ samādhiyati.|| ||</p>

					<p class="f4"><span class="f3">[<a id="p15">15</a>]</span> Sa kho so bhikkhave bhikkhu||<br />
					evaṃ sīlo||<br />
					evaṃ Dhammo||<br />
					evaṃ pañño||<br />
					sālīnañ ce pi piṇḍa-pātaṃ bhuñjati||<br />
					vicita-kāḷakaṃ||<br />
					aneka-sūpaṃ||<br />
					aneka-vyañjanaṃ,||<br />
					n'ev'assa taṃ hoti antarāyāya.|| ||</p>

					<p class="f4"><span class="f3">[<a id="p16">16</a>]</span> Seyyathā pi, bhikkhave,||<br />
					vatthaṃ saṅkiliṭṭhaṃ malaggahitaṃ||<br />
					acchaṃ udakaṃ āgamma parisuddhaṃ hoti pariyodātaṃ,||<br />
					ukkā-mukhaṃ vā pan'āgamma jāta-rūpaṃ parisuddhaṃ hoti pariyodātaṃ,||<br />
					evam eva kho, bhikkhave, bhikkhu||<br />
					evaṃ sīlo||<br />
					evaṃ Dhammo||<br />
					evaṃ pañño||<br />
					sālīnañ ce pi piṇḍa-pātaṃ bhuñjati||<br />
					vicita-kāḷakaṃ||<br />
					aneka-sūpaṃ||<br />
					aneka-vyañjanaṃ,||<br />
					n'ev'assa naṃ hoti antarāyāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p17">17</a>]</span> So mettā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ||<br />
					lokaṃ mettā-saha-gatena||<br />
					cetasā vipulena||<br />
					mahaggatena||<br />
					appamāṇena||<br />
					averena||<br />
					abyābajjena||<br />
					pharitvā viharati.|| ||</p>

					<p class="f4"><span class="f3">[<a id="p18">18</a>]</span> Karuṇā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ||<br />
					lokaṃ mettā-saha-gatena||<br />
					cetasā vipulena||<br />
					mahaggatena||<br />
					appamāṇena||<br />
					averena||<br />
					abyābajjena||<br />
					pharitvā viharati.|| ||</p>

					<p class="f4"><span class="f3">[<a id="p19">19</a>]</span> Muditā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ||<br />
					lokaṃ mettā-saha-gatena||<br />
					cetasā vipulena||<br />
					mahaggatena||<br />
					appamāṇena||<br />
					averena||<br />
					abyābajjena||<br />
					pharitvā viharati.|| ||</p>

					<p class="f4"><span class="f3">[<a id="p20">20</a>]</span> Upekkhā-saha-gatena cetasā||<br />
					ekaṃ disaṃ pharitvā viharati,||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ||<br />
					lokaṃ mettā-saha-gatena||<br />
					cetasā vipulena||<br />
					mahaggatena||<br />
					appamāṇena||<br />
					averena||<br />
					abyābajjena||<br />
					pharitvā viharati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p21">21</a>]</span> So:|| ||</p>

					<p class="f4">'Atthi idaṃ,||<br />
					atthi hīnaṃ,||<br />
					atthi paṇītaṃ,||<br />
					atthi imassa saññā-gatassa uttariṃ nissaraṇan' ti pajānāti.|| ||</p>

					<p class="f4"><span class="f3">[<a id="p22">22</a>]</span> Tassa evaṃ jānato||<br />
					evaṃ passato||<br />
					kām'āsavā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj'āsavā pi cittaṃ vimuccati,||<br />
					vimuttasmiṃ vimuttam iti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pa- <a id="pg39"><span class="f2 g"><b>[39]</b></span></a> jānāti.|| ||</p>

					<p class="f4">Ayaṃ vuccati bhikkhave bhikkhu sināto||<br />
					antarena sinānenāti.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p23">23</a>]</span> Tena kho pana samayena Sundarika-Bhāradvājo brāhmaṇo||<br />
					Bhagavato avidūre nisinno hoti.|| ||</p>

					<p class="f4">Atha kho Sundarika-Bhāradvājo brāhmaṇo||<br />
					Bhagavantaṃ etad avoca:|| ||</p>

					<p class="f4">"Gacchati pana bhavaṃ Gotamo||<br />
					Bāhukaṃ nadiṃ sināyitun" ti?|| ||</p>

					<p class="f4">"Kiṃ brāhmaṇa Bāhukāya nadiyā?|| ||</p>

					<p class="f4">Kiṃ Bāhukā nadī karissatī" ti?|| ||</p>

					<p class="f4">"Mokkha-sammatā hi bho Gotama||<br />
					Bāhukā nadī bahu-janassa.|| ||</p>

					<p class="f4">Puñña-sammatā hi bho Gotama||<br />
					Bāhukā nadī bahu-janassa.|| ||</p>

					<p class="f4">Bāhukāya ca pana nadiyā||<br />
					bahu-jano pāpakaṃ kataṃ||<br />
					kammaṃ pavāhetī" ti.|| ||</p>

					<p class="f4"><span class="f3">[<a id="p24">24</a>]</span> Atha kho Bhagavā Sundarika-Bhāradvājaṃ brāhmaṇaṃ||<br />
					gāthāhi ajjhabhāsi:|| ||</p>

					      <p class="f4 in2">"Bāhukaṃ Adhikakkañ ca,||<br />
							Gayaṃ Sundarikām apī,||<br />
							Sarassatiṃ Payāgañ ca||<br />
							atho Bāhumatiṃ nadiṃ.||<br />
							Niccam pi bālo pakkhanno||<br />
							kaṇhakammo na sujjhati,||<br />
							Kiṃ Sundarikā karissati,||<br />
							kiṃ Payāgo kiṃ Bāhukā nadī,||<br />
							Veriṃ kata-kibbisaṃ naraṃ||<br />
							na hi naṃ sodhaye pāpa-kamminaṃ;||<br />
							Suddhassa ve sadā phaggu,||<br />
							suddhass'uposatho sadā,||<br />
							Suddhassa sucikammassa||<br />
							sadā sampajjate vataṃ.|| ||</p>

					      <p class="f4 in2">Idh'eva sināhi brāhmaṇa,||<br />
							sabba-bhūtesu karohi khemataṃ;||<br />
							sace musā na bhaṇasi,||<br />
							sace pāṇaṃ na hiṃsasi,||<br />
							Sace adinnaṃ n'ādiyasi,||<br />
							saddahāno amaccharī,||<br />
							Kiṃ kāhasi Gayaṃ gantvā,||<br />
							udapāno pi te Gayā" ti.|| ||</p>

					<p class="f4"><span class="f3">[<a id="p25">25</a>]</span> Evaṃ vutte Sundarika-Bhāradvājo brāhmaṇo||<br />
					Bhagavantaṃ etad avoca:|| ||</p>

					<p class="f4">"Abhikkantaṃ bho Gotama.|| ||</p>

					<p class="f4">Abhikkantaṃ bho Gotama.|| ||</p>

					<p class="f4">Seyyathā pi bho Gotama||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā maggaṃ ācikkheyya,||<br />
					andha-kāre vā tela-pajjotaṃ dhāreyya:||<br />
					'Cakkhu-manto rūpāni dakkhintī' ti,||<br />
					evam evaṃ bhotā Gotamena||<br />
					aneka-pariyāyena Dhammo pakāsito.|| ||</p>

					<p class="f4">Es'āhaṃ bhavantaṃ||<br />
					Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Labheyy'āhaṃ bhoto Gotamassa||<br />
					santike pabbajjaṃ||<br />
					labheyyaṃ upasampadanti.|| ||</p>

					<p class="f4"><span class="f3">[<a id="p26">26</a>]</span> Alattha kho Sundarika-Bhāradvājo brāhmaṇo Bhagavato santike pabbajjaṃ.|| ||</p>

					<p class="f4">Alattha upasampadaṃ acir'ū <a id="pg40"><span class="f2 g"><b>[40]</b></span></a> pasampanno kho pan'āyasmā Bhāradvājo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi:|| ||</p>

					<p class="f4">'Khīṇā jāti||<br />
					Vusitaṃ Brahma-cariyaṃ||<br />
					Kataṃ karaṇīyaṃ||<br />
					nāparaṃ itthattāyā' ti abbhaññāsi.|| ||</p>

					<p class="f4">Aññataro kho pan'āyasmā Bhāradvājo arahataṃ ahosīti.|| ||</p>

					<p class="f4">Vatth'Ūpama Suttaṃ</p>

</div>

<hr />

<p class="fine ctr c"><b>Contact:</b>||<br />
<img src="../../../resources/images/contact.email.jpg" width="178" height="24" alt="E-mail" />||<br />
<a href="../../../frontmatter/004_copyright.htm">Copyright Statement</a></p>

</body>
</html>