<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 27. The Buddha teaches brahman Janussoni a way to confidently come to the conclusion that the Buddha is an awakened one: an instruction that delineates the steps from layman to Arahant in great detail." />
<title>MN 27. Cūḷa Hatthi-Pad'Opama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p27">Sutta 27</a></h4>

					<h1>Cūḷa Hatthi-Pad'Opama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg175"><span class="f2 g"><b>[175]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.027.chlm.sbb.htm#p1">chlm</a>][<a href="../../../dhamma-vinaya/pts/mn/mn.027.horn.pts.htm#p1">pts</a>][<a href="../../../dhamma-vinaya/ati/mn/mn.027.than.ati.htm#p1">than</a>][<a href="../../../dhamma-vinaya/wp/mn/mn.027.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.027.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena Jāṇussoṇi brāhmaṇo sabbasetena vaḷabhīrathena Sāvatthīyā niyyāti divā divassa.|| ||</p>

					<p class="f4">Addasā kho Jāṇussoṇi brāhmaṇo Pilotikaṃ paribbājakaṃ dūrato va āga-c-chantaṃ,||<br />
					disvāna Pilotikaṃ paribbājakaṃ etad avoca:|| ||</p>

					<p class="f4">"Handa kuto nu bhavaṃ Vacchāyano āgacchati divā divassā" ti?|| ||</p>

					<p class="f4">"Ito hi kho ahaṃ bho āgacchāmi samaṇassa Gotamassa santikā" ti.|| ||</p>

					<p class="f4">"Taṃ kiṃ maññati bhavaṃ Vacchāyano?|| ||</p>

					<p class="f4">Samaṇassa Gotamassa paññā-veyyattiyaṃ,||<br />
					paṇḍito maññe" ti?|| ||</p>

					<p class="f4">"Ko c'āhaṃ bho,||<br />
					ko ca samaṇassa Gotamassa paññā-veyyattiyaṃ jānissāmi;||<br />
					so pi nūn'assa tādiso va yo samaṇassa Gotamassa paññā-veyyattiyaṃ jāneyyā" ti.|| ||</p>

					<p class="f4">"Uḷārāya khalu bhavaṃ Vacchāyano samaṇaṃ Gotamaṃ pasaṃsāya pasaṃsatī" ti.|| ||</p>

					<p class="f4">"Ko vāhaṃ bho,||<br />
					ko ca samaṇaṃ Gotamaṃ pasaṃsissāmi;||<br />
					pasattha-pasattho va so bhavaṃ Gotamo,||<br />
					seṭṭho deva-manussānan" ti.|| ||</p>

					<p class="f4">"Kampana bhavaṃ Vacchāyano attha-vasaṃ||<br />
					sampassamāno samaṇe Gotame evaṃ abhi-p-pasanno" ti.|| ||</p>

					<p class="f4">3. Seyyathā pi bho kusalo nāgavaniko nāgavanaṃ paviseyyā,||<br />
					so passeyya nāgavane ma- <a id="pg176"><span class="f2 g"><b>[176]</b></span></a> hantaṃ hatthi-padaṃ dīghato ca āyataṃ tiriyañ ca vitthataṃ,||<br />
					so niṭṭhaṃ gaccheyya:|| ||</p>

					<p class="f4">'Mahā vata bho nāgo' ti.|| ||</p>

					<p class="f4">Evam eva kho ahaṃ bho yato addasaṃ samaṇe Gotame cattāri padāni,||<br />
					ath'āhaṃ niṭṭham-agamaṃ:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā Dhammo,||<br />
					su-paṭipanno Bhagavato sāvaka-saṇgho'" ti.|| ||</p>

					<p class="f4">Katamāni cattāri?|| ||</p>

					<p class="f4">4. Idh'āhaṃ bho passāmi ekacce khattiya-paṇḍite nipuṇe kataparappavāde vālavedhirūpe,||<br />
					vobhindantā maññe caranti paññā-gatena diṭṭhi-gatāni:|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā||<br />
					nigamaṃ vā osarissatī' ti.|| ||</p>

					<p class="f4">Te pañhaṃ abhisaṇkhāronti:||<br />
					imaṃ mayaṃ pañhaṃ samaṇaṃ Gotamaṃ upasaṇkamitvā pucchissāma;||<br />
					evañ'ce no puṭṭho evaṃ vyākarissati,||<br />
					evam'assa mayaṃ vādaṃ āropessāma.|| ||</p>

					<p class="f4">Evañ'ce pi no puṭṭho||<br />
					evaṃ vyākarissati,||<br />
					evam pi'ssa mayaṃ vādaṃ āropessāmā' ti.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā nigamaṃ vā osaṭo' ti.|| ||</p>

					<p class="f4">Te yena Samaṇo Gotamo ten'upasaṇkamanti.|| ||</p>

					<p class="f4">Te Samaṇo Gotamo dhammiyā kathāya sandasseti sam-ā-dapeti samuttejeti samp'ahaṃseti.|| ||</p>

					<p class="f4">Te samaṇena Gotamena dhammiyā kathāya sanda-s-sitā samāda-pitā samutte-jitā samp'ahaṃsitā na c'eva samaṇaṃ Gotamaṃ pañhaṃ pucchanti,||<br />
					kut'assa vādaṃ āropessanti,||<br />
					aññadatthu samaṇass'eva Gotamassa sāvakā sampajjanti.|| ||</p>

					<p class="f4">Yadā'haṃ bho samaṇe Gotame imaṃ paṭhamaṃ padaṃ addasaṃ,||<br />
					ath'āhaṃ niṭṭham-agamaṃ:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">5. Puna ca parāhaṃ bho passāmi idh'ekacce brāhmaṇa-paṇḍite nipuṇe kataparappavāde vālavedhirūpe,||<br />
					vobhindantā maññe caranti paññā-gatena diṭṭhi-gatāni.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā||<br />
					nigamaṃ vā osarissatī' ti.|| ||</p>

					<p class="f4">Te pañhaṃ abhisaṇkhāronti:||<br />
					imaṃ mayaṃ pañhaṃ samaṇaṃ Gotamaṃ upasaṇkamitvā pucchissāma;||<br />
					evañ'ce no puṭṭho evaṃ vyākarissati,||<br />
					evam'assa mayaṃ vādaṃ āropessāma.|| ||</p>

					<p class="f4">Evañ'ce pi no puṭṭho evaṃ vyākarissati,||<br />
					evam pi'ssa mayaṃ vādaṃ āropessāmā' ti.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā||<br />
					nigamaṃ vā osaṭo' ti.|| ||</p>

					<p class="f4">Te yena Samaṇo Gotamo ten'upasaṇkamanti.|| ||</p>

					<p class="f4">Te Samaṇo Gotamo dhammiyā kathāya sandasseti sam-ā-dapeti samuttejeti samp'ahaṃseti.|| ||</p>

					<p class="f4">Te samaṇena Gotamena dhammiyā kathāya sanda-s-sitā samāda-pitā samutte-jitā samp'ahaṃsitā na c'eva samaṇaṃ Gotamaṃ pañhaṃ pucchanti,||<br />
					kut'assa vādaṃ āropessanti,||<br />
					aññadatthu samaṇass'eva Gotamassa sāvakā sampajjanti.|| ||</p>

					<p class="f4">Yadā'haṃ bho samaṇe Gotame imaṃ dutiyaṃ padaṃ addasaṃ,||<br />
					ath'āhaṃ niṭṭham-agamaṃ:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">6. Puna ca parāhaṃ bho passāmi idh'ekacce gahapati-paṇḍite nipuṇe kataparappavāde vālavedhirūpe,||<br />
					vobhindantā maññe caranti paññā-gatena diṭṭhi-gatāni.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā nigamaṃ vā osarissatī' ti.|| ||</p>

					<p class="f4">Te pañhaṃ abhisaṇkhāronti:||<br />
					imaṃ mayaṃ pañhaṃ samaṇaṃ Gotamaṃ upasaṇkamitvā pucchissāma;||<br />
					evañ'ce no puṭṭho evaṃ vyākarissati,||<br />
					evam'assa mayaṃ vādaṃ āropessāma.|| ||</p>

					<p class="f4">Evañ'ce pi no puṭṭho evaṃ vyākarissati,||<br />
					evam pi'ssa mayaṃ vādaṃ āropessāmā' ti.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā nigamaṃ vā osaṭo' ti.|| ||</p>

					<p class="f4">Te yena Samaṇo Gotamo ten'upasaṇkamanti.|| ||</p>

					<p class="f4">Te Samaṇo Gotamo dhammiyā kathāya sandasseti sam-ā-dapeti samuttejeti samp'ahaṃseti.|| ||</p>

					<p class="f4">Te samaṇena Gotamena dhammiyā kathāya sanda-s-sitā samāda-pitā samutte-jitā samp'ahaṃsitā na c'eva samaṇaṃ Gotamaṃ pañhaṃ pucchanti,||<br />
					kut'assa vādaṃ āropessanti,||<br />
					aññadatthu samaṇass'eva Gotamassa sāvakā sampajjanti.|| ||</p>

					<p class="f4">Yadā'haṃ bho samaṇe Gotame imaṃ tatiyaṃ padaṃ addasaṃ,||<br />
					ath'āhaṃ niṭṭham-agamaṃ:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">7. Puna ca parāhaṃ bho passāmi idh'ekacce samaṇa-paṇḍite nipuṇe kataparappavāde vālavedhirūpe,||<br />
					vobhindantā maññe caranti paññā-gatena diṭṭhi-gatāni.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ <a id="pg177"><span class="f2 g"><b>[177]</b></span></a> nāma gāmaṃ vā nigamaṃ vā osarissatī' ti.|| ||</p>

					<p class="f4">Te pañhaṃ abhisaṇkhāronti:||<br />
					imaṃ mayaṃ pañhaṃ samaṇaṃ Gotamaṃ upasaṇkamitvā pucchissāma;||<br />
					evañ'ce no puṭṭho evaṃ vyākarissati,||<br />
					evam'assa mayaṃ vādaṃ āropessāma.|| ||</p>

					<p class="f4">Evañ'ce pi no puṭṭho evaṃ vyākarissati,||<br />
					evam pi'ssa mayaṃ vādaṃ āropessāmā' ti.|| ||</p>

					<p class="f4">Te suṇanti:|| ||</p>

					<p class="f4">'Samaṇo khalu bho Gotamo amukaṃ nāma gāmaṃ vā nigamaṃ vā osaṭo' ti.|| ||</p>

					<p class="f4">Te yena Samaṇo Gotamo ten'upasaṇkamanti.|| ||</p>

					<p class="f4">Te Samaṇo Gotamo dhammiyā kathāya sandasseti sam-ā-dapeti samuttejeti samp'ahaṃseti.|| ||</p>

					<p class="f4">Te samaṇena Gotamena dhammiyā kathāya sanda-s-sitā samāda-pitā samutte-jitā samp'ahaṃsitā na c'eva samaṇaṃ Gotamaṃ pañhaṃ pucchanti,||<br />
					kut'assa vādaṃ āropessanti,||<br />
					aññadatthu samaṇañ ñeva Gotamaṃ okāsaṃ yā canti agārasmā anagāriyaṃ pabbajjāya.|| ||</p>

					<p class="f4">Te Samaṇo Gotamo pabbājeti.|| ||</p>

					<p class="f4">Te tattha pabba-jitā samānā eko vūpakaṭṭhā appamattā ātāpino pahit'attā viharantā nacirass'eva yass'atthāya kula-puttā samma-d-eva agārasmā anagāriyaṃ pabbajanti.|| ||</p>

					<p class="f4">Tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja viharanti.|| ||</p>

					<p class="f4">Te evam āhaṃsu:|| ||</p>

					<p class="f4">'Manaṃ vata bho anassāma,||<br />
					manaṃ vata bho panassāma,||<br />
					mayaṃ hi pubbe assamaṇā va samānā samaṇ'amhāti paṭijānimha,||<br />
					abrāhmaṇā va samānā brāhmaṇ'amhāti paṭijānimha,||<br />
					anArahanto va samānā Arahant'amhāti paṭijānimha.|| ||</p>

					<p class="f4">Idāni kho'mha samaṇā.|| ||</p>

					<p class="f4">Idāni kho'mha brāhmaṇā.|| ||</p>

					<p class="f4">Idāni kho'mha Arahanto' ti.|| ||</p>

					<p class="f4">Yadā'haṃ bho samaṇe Gotame imaṃ catutthaṃ padaṃ addasaṃ,||<br />
					ath'āhaṃ niṭṭham-agamaṃ:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho'" ti.|| ||</p>

					<p class="f4">"Yato kho ahaṃ bho samaṇe Gotame imāni cattāri padāni addasaṃ,||<br />
					ath'āhaṃ niṭṭham-agamaṃ:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					supaṭinno Bhagavato sāvaka-saṇgho'" ti.|| ||</p>

					<p class="f4">8. Evaṃ vutte Jāṇussoṇi brāhmaṇo sabba-setā vaḷabhīrathā orohitvā ekaṃsaṃ uttarā-saṇgaṃ karitvā yena Bhagavā ten'añjaliṃ paṇāmetvā ti-k-khattuṃ udānaṃ udānesi.|| ||</p>

					<p class="f4">"Namo tassa Bhagavato arahato Sammā Sambuddhassa.|| ||</p>

					<p class="f4">Namo tassa Bhagavato arahato Sammā Sambuddhassa.|| ||</p>

					<p class="f4">Namo tassa Bhagavato arahato Sammā Sambuddhassa.|| ||</p>

					<p class="f4">App'eva nāma mayaṃ kadāci <a id="pg178"><span class="f2 g"><b>[178]</b></span></a> karahaci tena bhotā Gotamena saddhiṃ samāgaccheyyāma,||<br />
					app'eva nāma siyā koci-d-eva kathā-sallāpo" ti.|| ||</p>

					<p class="f4">9. Atha kho Jāṇussoṇi brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Jāṇussoṇi brāhmaṇo yāvatako ahosi Pilotikāya paribbājakena saddhiṃ kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">Evaṃ vutte Bhagavā Jāṇussoṇiṃ brāhmaṇaṃ etad avoca:|| ||</p>

					<p class="f4">"Na kho brāhmaṇa, ettāvatā hatthi-padopamo vitthārena paripūro hoti.|| ||</p>

					<p class="f4">Api ca brāhmaṇa, yathā hatthi-padopamo vitthārena paripūro hoti,||<br />
					taṃ suṇāhi,||<br />
					sādhukaṃ manasi karohi,||<br />
					bhāsissāmī" ti.|| ||</p>

					<p class="f4">"Evaṃ bho" ti kho Jāṇussoṇi brāhmaṇo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">10. "Seyyathā pi brāhmaṇa,||<br />
					nāgavaniko nāgavanaṃ paviseyya,||<br />
					so passeyya nāgavane mahantaṃ hatthi-padaṃ dīghato ca āyataṃ tiriyañ ca vitthataṃ;||<br />
					yo hoti kusalo nāgavaniko n'eva tāva niṭṭhaṃ gacchati:|| ||</p>

					<p class="f4">'Mahā vata bho nāgo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Santi hi brāhmaṇa, nāgavane vāmanikā nāma hatthiniyo mahāpadā,||<br />
					tāsam p'etaṃ padaṃ assāti.|| ||</p>

					<p class="f4">So tam anugacchati,||<br />
					tam anugacchanto passati nāgavane mahantaṃ hatthi-padaṃ dīghato ca āyataṃ tiriyañ ca vitthataṃ uccā ca nisevitaṃ;||<br />
					yo hoti kusalo nāgavaniko n'eva tāva niṭṭhaṃ gacchati:|| ||</p>

					<p class="f4">'Mahā vata bho nāgo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Santi hi brāhmaṇa, nāgavane uccā kāḷārikā nāma hatthiniyo mahāpadā,||<br />
					tāsam p'etaṃ padaṃ assāti.|| ||</p>

					<p class="f4">So tam anugacchati,||<br />
					tam anugacchanto passati nāgavane mahantaṃ hatthi-padaṃ dīghato ca āyataṃ tiriyañ ca vitthataṃ uccā ca nisevitaṃ||<br />
					uccā ca dantehi ārañjitāni,||<br />
					yo hoti kusalo nāgavaniko n'eva tāva niṭṭhaṃ gacchati:|| ||</p>

					<p class="f4">'Mahā vata bho nāgo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Santi hi brāhmaṇa, nāgavane uccā kaṇerukā nāma hatthiniyo mahāpadā,||<br />
					tāsam p'etaṃ padaṃ assāti.|| ||</p>

					<p class="f4">So tam anugacchati,||<br />
					tam anugacchanto passati nāgavane mahantaṃ hatthi-padaṃ dīghato ca āyataṃ,||<br />
					tiriyañ ca vitthataṃ,||<br />
					uccā ca nisevitaṃ,||<br />
					uccā ca dantehi ārañjitāni,||<br />
					uccā ca sākhābhaṇgaṃ,||<br />
					tañ ca nāgaṃ passati rukkha-mūla-gataṃ vā||<br />
					abbhokāsagataṃ vā||<br />
					gacchantaṃ vā||<br />
					ṭhitaṃ vā||<br />
					nisinnaṃ vā||<br />
					nipannaṃ vā;||<br />
					so niṭṭhaṃ gacchati:|| ||</p>

					<p class="f4">'Ayaṃ va so mahānāgo' ti.|| ||</p>

					<p class="f4">11. Evam eva <a id="pg179"><span class="f2 g"><b>[179]</b></span></a> kho brāhmaṇa,||<br />
					idha Tathāgato loke uppajjati:||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti:|| ||</p>

					<p class="f4">Ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ sabyañjanaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">Sambādho gharāvāso rajo-patho,||<br />
					abbhokāso pabbajjā,||<br />
					na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddaṃ saṇkhalikhitaṃ Brahma-cariyaṃ carituṃ,||<br />
					yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyanti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya||<br />
					mahantaṃ vā ñāti-parivaṭṭaṃ pahāya||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno bhikkhūnaṃ sikkhā-sājiva-samāpanno pāṇ-ā-tipātaṃ pahāya||<br />
					pāṇ-ā-tipātā paṭivirato hoti,||<br />
					nihita-daṇḍo nihita-sattho lajji dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaṃ pahāya||<br />
					adinn'ādānā paṭivirato hoti,||<br />
					dinn'ādāyī dinna-pāṭikaṇkhī athenena suci-bhūtena attanā viharati.|| ||</p>

					<p class="f4">Abrahma-cariyaṃ pahāya||<br />
					brahma-cārī hoti ārā-cārī,||<br />
					virato methunā gāma-dhammā.|| ||</p>

					<p class="f4">Musā-vādaṃ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Pisunaṃ vācaṃ pahāya||<br />
					pisunāya vācāya paṭivirato hoti,||<br />
					ito sutvā na amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā,||<br />
					samagg'ārāmo samaggarato samagga-nandi samagga-karaṇiṃ vācaṃ bhāsitā hoti.|| ||</p>

					<p class="f4">Pharusaṃ vācaṃ pahāya||<br />
					pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃgamā porī bahu-jana-kantā bahu-jana- <a id="pg180"><span class="f2 g"><b>[180]</b></span></a> manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Sampha-p-palāpaṃ pahāya||<br />
					sampha-p-palāpā paṭivirato hoti,||<br />
					kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepanadhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajatapaṭiggahanā paṭivirato hoti.|| ||</p>

					<p class="f4">Āmakadhaññapaṭiggahanā paṭivirato hoti.|| ||</p>

					<p class="f4">Āmakamaṃsapaṭiggahanā paṭivirato hoti.|| ||</p>

					<p class="f4">Itthikumārikapaṭiggahanā paṭivirato hoti.|| ||</p>

					<p class="f4">Dāsidāsapaṭiggahanā paṭivirato hoti.|| ||</p>

					<p class="f4">Ajeḷakapaṭiggahanā paṭivirato hoti.|| ||</p>

					<p class="f4">Kukkuṭasūkarapaṭiggahanā paṭivirato hoti.|| ||</p>

					<p class="f4">Hatthi-gavāssa-vaḷavāpaṭiggahanā paṭivirato hoti.|| ||</p>

					<p class="f4">Khetta-vatthupaṭiggahanā paṭivirato hoti.|| ||</p>

					<p class="f4">Dūteyyapahīnagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsakuṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāciyogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.</p>

					<p class="f4">So santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					so yena yen'eva pakkamati,||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhi sakuṇo yena yen'eva ḍeti,||<br />
					sapattabhāro va ḍeti.|| ||</p>

					<p class="f4">Evam evaṃ bhikkhu santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					yena yen'eva pakkamati,||<br />
					samādāy'eva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">So cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-enaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.</p>

					<p class="f4">So sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sotendriye saṃvaraṃ āpajjati.|| ||</p>

					<p class="f4">So ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ ghānendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghānendriyaṃ,||<br />
					ghān'endriye saṃvaraṃ āpajjati.</p>

					<p class="f4">So jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ jivhendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivhendriyaṃ,||<br />
					jivhendriye saṃvaraṃ āpajjati.</p>

					<p class="f4">So kāyena phoṭṭhabbaṃ phūsitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ kāyendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāyendriyaṃ,||<br />
					kāyendriye saṃvaraṃ āpajjati.</p>

					<p class="f4">So manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ manendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvaraṃ paṭipajjati,||<br />
					<a id="pg181"><span class="f2 g"><b>[181]</b></span></a> rakkhati manendriyaṃ,||<br />
					manendriye saṃvaraṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="f4">So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saṇghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">So iminā ca ariyena sīla-k-khandhena samannāgato iminā ca ariyena indriya-saṃvarena samannāgato iminā ca ariyena sati-sampajaññena samannāgato vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-pattaṃ abbhokāsaṃ palālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā,||<br />
					ujuṃ kāyaṃ panidhāya,||<br />
					parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya||<br />
					vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya||<br />
					avyāpanna-citto viharati,<br />
					sabba-pāṇa-bhūta-hit-ā-nukampī||<br />
					Vyāpāda-padosā cittaṃ parisodheti.|| ||</p>

					<p class="f4">Thīna-middaṃ pahāya||<br />
					vigatatīnamiddo viharati,||<br />
					āloka-saññi sato sampajāno||<br />
					thīna-middā cittaṃ parisodheti.|| ||</p>

					<p class="f4">Uddhacca-kukkuccaṃ pahāya||<br />
					anuddhato viharati,||<br />
					ajjhattaṃ vūpasanta-citto,||<br />
					uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya||<br />
					tiṇṇa-vici-kiccho viharati,||<br />
					akathaṃ-kathi kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">So ime pañca nīvaraṇe pahāya cetaso upakkilese paññāya dubbalī-karaṇe,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ jhānaṃ upasampajja viharati.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Puna ca paraṃ, brāhmaṇa,||<br />
					bhikkhu vitakka-vicārānaṃ vūpasamā||<br />
					ajjhattaṃ sampasādanaṃ cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya- <a id="pg182"><span class="f2 g"><b>[182]</b></span></a> sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno sukhañ ca kāyena paṭisaṃvedeti||<br />
					yantaṃ ariyā ācikkhanti:|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti taṃ tatiyaṃ-jhānaṃ upasampajja viharati.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaṃ atthaṇgamā||<br />
					adukkha-ṃ-asukhaṃ upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigatupakkilese mudubhūte kammaniye ṭhite ānejjappatte pubbe nivāsānu-s-satiñāṇāya cittaṃ abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati,||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					amutr'āsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evam-āyu-pariyanto||<br />
					so tato cuto amutra udapādiṃ||<br />
					tatrā p'āsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4"><a id="pg183"><span class="f2 g"><b>[183]</b></span></a> So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte sattāṇaṃ cūtupapātañāṇāya cittaṃ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiṃ saggaṃ lokaṃ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigatupakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So "idaṃ dukkhan" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ dukkha-samudayo" ti||<br />
					yatā-bhūtaṃ pajānāti.|| ||</p>

					<p class="f4">"Ayaṃ dukkha-nirodho" ti||<br />
					yatā-bhūtaṃ pajānāti.|| ||</p>

					<p class="f4">"Ayaṃ dukkha-nirodha-gāmiṇīpaṭipadā" ti||<br />
					yathā-bhūtaṃ pajānāti.|| ||</p>

					<p class="f4">"Ime āsavā" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ āsava samudayo" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ āsava-nirodho" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ āsava-nirodha-gāminī-paṭipadā" ti||<br />
					yathā-bhūtaṃ pajānāti.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Tassa evañ jānato evam passato kām'āsavā pi cittaṃ <a id="pg184"><span class="f2 g"><b>[184]</b></span></a> vimuccati.|| ||</p>

					<p class="f4">Bhavāsavā pi cittaṃ vimuccati.|| ||</p>

					<p class="f4">Avijjāsavā pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti:|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānāti.|| ||</p>

					<p class="f4">Idam pi vuccati brāhmaṇa,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Ettāvatā kho brāhmaṇa,||<br />
					ariya-sāvako niṭṭhaṃ gato hoti:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Ettāvatā kho brahmaṇa,||<br />
					hatthi-padopamo vitthārena paripūro hotī" ti.|| ||</p>

					<p class="f4">27. Evaṃ vutte Jāṇussoṇi brāhmaṇo Bhagavantaṃ etad avoca:|| ||</p>

					<p class="f4">"Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya: 'cakkhu-manto rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito es'āhaṃ bhavantaṃ Gotamaṃ saraṇaṃ gacchāmi,||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="f4">Cūḷa Hatthi-Pad'Opama Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>