<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 24. The Venerable Sāriputta having heard a good report about the Venerable Punna Mantaniputto tracks him down and questions him about attaining Nibbāna." />
<title>MN 24: Ratha-Vinīta Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p24">Sutta 24</a></h4>

					<h1>Ratha-Vinīta Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg145"><span class="f2 g"><b>[145]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.024.chlm.sbb.htm#p1">chlm</a>][<a href="../../../dhamma-vinaya/pts/mn/mn.024.horn.pts.htm#p1">pts</a>][<a href="../../../dhamma-vinaya/ati/mn/mn.024.than.ati.htm#p1">than</a>][<a href="../../../dhamma-vinaya/mnl/mn/mn.024.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati veluvane Kalandakanivāpe.|| ||</p>

					<p class="f4">2. Atha kho sambahulā jāti-bhūmakā bhikkhū jāti-bhūmiyaṃ vassaṃ vutthā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho te bhikkhū Bhagavā etad avoca:|| ||</p>

					<p class="f4">Ko nu kho bhikkhave jāti-bhūmiyaṃ jāti-bhūmakānaṃ bhikkhūnaṃ sabrahma-cārīnaṃ evaṃ sambhāvito:||<br />
					attanā ca appiccho appiccha-kathañ ca bhikkhūnaṃ kattā,||<br />
					attanā ca santuṭṭho santuṭṭhi-kathañ ca bhikkhūnaṃ kattā,||<br />
					attanā ca pavivitto paviveka-kathañ ca bhikkhūnaṃ kattā,||<br />
					attanā ca asaṃsaṭṭho asaṃsagga-kathañ ca bhikkhūnaṃ kattā,||<br />
					attanā ca āraddha-viriyo viriy'ārambhakathañ ca bhikkhūnaṃ kattā,||<br />
					attanā ca sīla-sampanno sīla-sampadākathañ ca bhikkhūnaṃ kattā,||<br />
					attanā ca samādhi-sampanno samādhi sampadākathañ ca bhikkhūnaṃ kattā,||<br />
					attanā ca paññā-sampanno paññā-sampadākathañ ca bhikkhūnaṃ kattā,||<br />
					attanā ca vimutti-sampanno vimutti sampadā kathañ ca bhikkhūnaṃ kattā,||<br />
					attanā ca vimutti ñāṇa dassana sampanno vimutti ñāṇa dassana sampadā kathañ ca bhikkhūnaṃ kattā,||<br />
					ovādako viññāpako sandassako samādapako <a id="pg146"><span class="f2 g"><b>[146]</b></span></a> samuttejako samp'ahaṃsako sabrahma-cārīnan" ti?|| ||</p>

					<p class="f4">Puṇṇo nāma bhante āyasmā Mantāṇi-putto jāti-bhūmiyaṃ jāti-bhūmakānaṃ bhikkhūnaṃ sabrahma-cārīnaṃ evaṃ sambhāvito:||<br />
					attanā ca appiccho appiccha-kathañ ca bhikkhūnaṃ kattā,||<br />
					attanā ca santuṭṭho santuṭṭhi-kathañ ca bhikkhūnaṃ kattā,||<br />
					attanā ca pavivitto paviveka-kathañ ca bhikkhūnaṃ kattā,||<br />
					attanā ca asaṃsaṭṭho asaṃsagga-kathañ ca bhikkhūnaṃ kattā,||<br />
					attanā ca āraddha-viriyo viriy'ārambhakathañ ca bhikkhūnaṃ kattā,||<br />
					attanā ca sīla-sampanno sīla-sampadākathañ ca bhikkhūnaṃ kattā,||<br />
					attanā ca samādhi-sampanno samādhi sampadā kathañ ca bhikkhūnaṃ kattā,||<br />
					attanā ca paññā-sampanno paññā sampadā kathañ ca bhikkhūnaṃ kattā,||<br />
					attanā ca vimutti sampanno vimutti sampadā kathañ ca bhikkhūnaṃ kattā,||<br />
					attanā ca vimutti ñāṇa dassana sampanno vimutti ñāṇa dassana sampadā kathañ ca bhikkhūnaṃ kattā,||<br />
					ovādako viññāpako sandassako samādapako samuttejako samp'ahaṃsako sabrahma-cārīnan" ti.|| ||</p>

					<p class="f4">3. Tena kho pana samayen'āyasmā Sāriputto Bhagavato avidūre nisinno hoti.|| ||</p>

					<p class="f4">Atha kho āyasmato Sāriputtassa etad ahosi: lābhā āyasmato puṇṇassa Mantāṇi-puttassa,||<br />
					yassa viññū sabrahma-cārī Satthu sammukhā anumāssa anumāssa vaṇṇaṃ bhāsanti,||<br />
					tañ ca Satthā abbhanumodati,||<br />
					app'eva nāma mayaṃ kadāci karahaci āyasmatā puṇṇena Mantāṇi-puttena saddhiṃ samāgaccheyyāma,||<br />
					app'eva nāma siyā koci deva kathā-sallāpo" ti.|| ||</p>

					<p class="f4">4. Atha kho Bhagavā Rājagahe yath-ā-bhirantaṃ viharitvā yena Sāvatthī tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Sāvatthī tad avasari.|| ||</p>

					<p class="f4">Tatra sudaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">5. Assosi kho āyasmā puṇṇo Mantāṇi-putto Bhagavā kira Sāvatthīṃ anuppatto Sāvatthīyaṃ viharati Jetavane Anāthapiṇḍikassa ārāme" ti.|| ||</p>

					<p class="f4">Atha kho āyasmā puṇṇo Mantāṇi-putto sen'āsanaṃ saṃsāmetvā patta-cīvaraṃ ādāya yena Sāvatthī tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Sāvatthī Jetavanaṃ Anāthapiṇḍikassa ārāmo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ puṇṇaṃ Mantāṇi-puttaṃ Bhagavā dhammiyā kathāya sandassesi samādapesi samuttejesi samp'ahaṃsesi.|| ||</p>

					<p class="f4">Atha kho āyasmā puṇṇo mantāṇi putto Bhagavatā dhammiyā kathāya sanda-s-sito samāda-pito samutte-jito samp'ahaṃsito Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā yena andhavanaṃ tena pakkāmi divā-vihārāya.|| ||</p>

					<p class="f4">6. Atha kho aññataro bhikkhu yen'āyasmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmantaṃ Sāriputtaṃ etad avoca:|| ||</p>

					<p class="f4">Yassa kho tvaṃ āvuso Sāriputta puṇṇassa nāma bhikkhuno Mantāṇi-puttassa abhinhaṃ kittayamāno hosi,||<br />
					so <a id="pg147"><span class="f2 g"><b>[147]</b></span></a> Bhagavatā dhammiyā kathāya sanda-s-sito samāda-pito samutte-jito samp'ahaṃsito Bhagavato bhāsitaṃ abhinan'ditvā anumo-ditvā uṭṭhāy āsanā Bhagavanta abhivādetvā padakkhiṇaṃ katvā yena andhavanaṃ tena pakkanto divā-vihārāyā" ti.|| ||</p>

					<p class="f4">7. Atha kho āyasmā Sāriputto taramānarūpo nisīdanaṃ ādāya āyasmantaṃ puṇṇaṃ Mantāṇi-puttaṃ piṭṭhito piṭṭhito anubandhi sīsānu lokī.|| ||</p>

					<p class="f4">Atha kho āyasmā puṇṇo Mantāṇi-putto andhavanaṃ ajjhoga-hetvā aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">Āyasmā pi kho Sāriputto andhavanaṃ ajjhoga-hetvā aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">8. Atha kho āyasmā Sāriputto sāyaṇha-samayaṃ paṭisallānā vuṭṭhito yen'āyasmā puṇṇo Mantāṇi-putto ten'upasaṅkami.|| ||</p>

					<p class="f4">Upasaṅkamitvā āyasmatā puṇṇena Mantāṇi-puttena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Sāriputto āyasmantaṃ puṇṇaṃ Mantāṇi-puttaṃ etad avoca:|| ||</p>

					<p class="f4">9. "Bhagavati no āvuso Brahma-cariyaṃ vussatī" ti?|| ||</p>

					<p class="f4">"Evam āvuso" ti.|| ||</p>

					<p class="f4">"Kin nu kho āvuso sīla-visuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kim pan'āvuso cittavisuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kin nu kho āvuso diṭṭhivisuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kim pan'āvuso kaṅkhāvitaraṇa visuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kin nu kho āvuso Magg-ā-magga
 ñāṇa dassana visuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">Kampan'āvuso paṭipadā ñāṇa dassana visuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kin nu kho āvuso ñāṇa dassana visuddhatthaṃ Bhagavati Brahma-cariyaṃ vussatī" ti?|| ||</p>

					<p class="f4">"No h'idaṃ āvuso."|| ||</p>

					<p class="f4">10. "Kin nu kho āvuso sīla-visuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kim pan'āvuso cittavisuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kin nu kho āvuso diṭṭhivisuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kim pan'āvuso kaṅkhā vitaraṇa visuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno no h'idaṃ āvuso' ti vadesi.|| ||</p>

					<p class="f4">"Kin nu kho āvuso Magg-ā-magga
 ñāṇa dassana visuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kin nu kho āvuso paṭipadā ñāṇa dassana visuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kin nu kho āvuso ñāṇa dassana visuddhatthaṃ Bhagavati Brahma-cariyaṃ vussatī" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kimatthaṃ-carah'āvuso Bhagavati <a id="pg148"><span class="f2 g"><b>[148]</b></span></a> Brahma-cariyaṃ vussatī" ti?|| ||</p>

					<p class="f4">Anupādā pari-Nibbānatthaṃ kho āvuso Bhagavati Brahma-cariyaṃ vussatī' ti.|| ||</p>

					<p class="f4">11. "Kin nu kho āvuso sīla-visuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kim pan'āvuso cittavisuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kin nu kho āvuso diṭṭhivisuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kim pan'āvuso kaṅkhā vitaraṇavisuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kin nu kho āvuso Magg-ā-magga
 ñāṇa dassana visuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kim pan'āvuso paṭipadāñāṇa-dassanavisuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">"Kin nu kho āvuso ñāṇa dassana visuddhi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">Aññatra imehi dhammehi anupādā pari-Nibbānan ti?|| ||</p>

					<p class="f4">"No h'idaṃ āvuso."|| ||</p>

					<p class="f4">12. Kin nu ko āvuso sīla-visuddhi anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kim pan'āvuso cittavisuddhi,||<br />
					anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kin nu kho āvuso diṭṭhivisuddhi,||<br />
					anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kin nu kho āvuso kaṅkhā vitaraṇa visuddhi anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kim pan'āvuso Magg-ā-magga
 ñāṇa dassana visuddhi anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kim pan'āvuso paṭipadā ñāṇa dassana visuddhi,||<br />
					anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti iti vadesi.|| ||</p>

					<p class="f4">"Kin nu kho āvuso ñāṇa dassana visuddhi anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">"Kim pan'āvuso aññatra imehi dhammehi anupādā pari-Nibbānan" ti.|| ||</p>

					<p class="f4">Iti puṭṭho samāno 'no h'idaṃ āvuso' ti vadesi.|| ||</p>

					<p class="f4">Yathā kathaṃ pan'āvuso imassa bhāsitassa attho daṭṭhabbo ti?|| ||</p>

					<p class="f4">13. Sīla-visuddhiñ ce āvuso Bhagavā anupādā pari-Nibbānaṃ paññāpessa,||<br />
					saupādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Citta-visuddhiñ ce āvuso Bhagavā anupādā pari-Nibbānaṃ paññāpessa,||<br />
					saupādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Diṭṭhi-visuddhiñ ce āvuso Bhagavā anupādā pari-Nibbānaṃ paññāpessa,||<br />
					saupādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Kaṅkhā vitaraṇa visuddhiñ ce āvuso Bhagavā anupādā pari-Nibbānaṃ paññāpessa.|| ||</p>

					<p class="f4">Sa-upādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Magg-ā-magga
 ñāṇa dassana visuddhiñ ce āvuso Bhagavā anupādā pari-Nibbānaṃ paññāpessa,||<br />
					saupādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Paṭipadā ñāṇa dassana visuddhiñ ce āvuso Bhagavā anupādā pari-Nibbānaṃ paññāpessa.|| ||</p>

					<p class="f4">Sa-upādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Āṇadassana visuddhiñ ce āvuso Bhagavā anupādā pari-Nibbānaṃ paññāpessa,||<br />
					saupādānaṃ yeva samānaṃ anupādā pari-Nibbānaṃ paññāpessa.|| ||</p>

					<p class="f4">Aññatra ce āvuso imehi dhammehi anupādā pari-Nibbānaṃ abhavissa,||<br />
					puthujjano parinibbāyeyya.|| ||</p>

					<p class="f4">Puthujjano hi āvuso aññatra imehi dhammehi.|| ||</p>

					<p class="f4">14. Tena h'āvuso upamaṃ te karissāmi<br />
					upamāya p'idh'ekacce viññū purisā bhāsitassa atthaṃ ājānanti.|| ||</p>

					<p class="f4">Seyyathā pi āvuso rañño Pasenadissa Kosalassa Sāvatthīyaṃ <a id="pg149"><span class="f2 g"><b>[149]</b></span></a> paṭivasantassa sākate kiñci'd'eva accāyikaṃ karaṇīyaṃ uppajjeyya,||<br />
					tassa antarā ca Sāvatthīṃ antarā ca sāketaṃ satta rathavinītāni upaṭṭhapeyuṃ.|| ||</p>

					<p class="f4">Atha kho āvuso rājā Pasenadi Kosalo Sāvatthīyā ni-k-khamitvā antepuradvārā paṭhamaṃ rathavinītaṃ abhirūheyya paṭhamena rathavinītena dutiyaṃ rathavinītaṃ pāpuṇeyya,||<br />
					paṭhamaṃ rathavinītaṃ vissajjeyya,||<br />
					dutiyaṃ rathavinītaṃ abhirūheyya.|| ||</p>

					<p class="f4">Dutiyena rathavinītena tatiyaṃ rathavinītaṃ pāpuṇeyya,||<br />
					dutiyaṃ rathavinītaṃ vissajjeyya,||<br />
					tatiyaṃ rathavinītaṃ abhirūheyya.|| ||</p>

					<p class="f4">Tatiyena rathavinītena catutthaṃ rathavinītaṃ pāpuṇeyya,||<br />
					tatiyaṃ rathavinītaṃ vissajjeyya.|| ||</p>

					<p class="f4">Catutthaṃ rathavinītaṃ abhirūheyya.|| ||</p>

					<p class="f4">Catutthena rathavinītena pañcamaṃ rathavinītaṃ pāpuṇeyya,||<br />
					catutthaṃ rathavinītaṃ vissajjeyya,||<br />
					pañcamaṃ rathavinītaṃ abhirūheyya.|| ||</p>

					<p class="f4">Pañcamena rathavinītena chaṭṭhaṃ rathavinītaṃ pāpuṇeyya,||<br />
					pañcamaṃ rathavinītaṃ vissajjeyya,||<br />
					chaṭṭhaṃ rathavinītaṃ abhirūheyya.|| ||</p>

					<p class="f4">Chaṭṭhena rathavinītena sattamaṃ rathavinītaṃ pāpuṇeyya,||<br />
					chaṭṭhaṃ rathavinītaṃ vissajjeyya,||<br />
					sattamaṃ rathavinītaṃ abhirūheyya.|| ||</p>

					<p class="f4">Sattamena rathavinītena sāketaṃ anupāpuṇeyya antepuradvāraṃ.|| ||</p>

					<p class="f4">Tam enaṃ antepuradvāragataṃ samānaṃ mitt-ā-maccāñātisā-lohitā evaṃ puccheyyuṃ:|| ||</p>

					<p class="f4">"Iminā tvaṃ mahārāja rathavinītena Sāvatthīyā sāketaṃ anuppatto antepuradvāran" ti?|| ||</p>

					<p class="f4">Kathaṃ vyākaramāno nu kho āvuso rājā Pasenadi Kosalo sammā vyākaramāno vyākareyyā" ti?|| ||</p>

					<p class="f4">Evaṃ vyākaramāno kho āvuso rājā Pasenadi Kosalo sammā vyākaramāno vyākareyya:|| ||</p>

					<p class="f4">Idha me Sāvatthīyaṃ paṭivasantassa sākete kiñci deva accāyikaṃ karaṇīyaṃ uppajji.|| ||</p>

					<p class="f4">Tassa me antarā ca Sāvatthīṃ antarā ca sāketaṃ sattarathavinītāni upaṭṭhapesuṃ.|| ||</p>

					<p class="f4">Atha khv'āhaṃ Sāvatthīyā ni-k-khamitvā antepuradvārā paṭhamaṃ rathavinītaṃ abhirūhiṃ.|| ||</p>

					<p class="f4">Paṭhamena rathavinītena dutiyaṃ rathavinītaṃ pāpuṇiṃ.|| ||</p>

					<p class="f4">Paṭhamaṃ rathavinītaṃ nissajiṃ.|| ||</p>

					<p class="f4">Dutiyaṃ rathavinītaṃ abhirūhiṃ.|| ||</p>

					<p class="f4">Dutiyena rathavinītena tatiyaṃ rathavinītaṃ pāpuṇiṃ.|| ||</p>

					<p class="f4">Dutiyaṃ rathavinītaṃ nissajiṃ.|| ||</p>

					<p class="f4">Tatiyaṃ rathavinītaṃ abhirūhiṃ.|| ||</p>

					<p class="f4">Tatiyena rathavinītena catutthaṃ rathavinītaṃ pāpuṇiṃ.|| ||</p>

					<p class="f4">Tatiyaṃ rathavinītaṃ nissajiṃ.|| ||</p>

					<p class="f4">Catutthaṃ rathavinītaṃ abhirūhiṃ.|| ||</p>

					<p class="f4">Catutthena rathavinītena pañcamaṃ rathavinītaṃ pāpuṇiṃ.|| ||</p>

					<p class="f4">Catutthaṃ rathavinītaṃ nissajiṃ.|| ||</p>

					<p class="f4">Pañcamaṃ rathavinītaṃ abhirūhiṃ.|| ||</p>

					<p class="f4">Pañcamena rathavinītena chaṭṭhaṃ rathavinītaṃ pāpuṇiṃ.|| ||</p>

					<p class="f4">Pañcamaṃ rathavinītaṃ nissajiṃ.|| ||</p>

					<p class="f4">Chaṭṭhaṃ rathavinītaṃ abhirūhiṃ.|| ||</p>

					<p class="f4">Chaṭṭhena rathavinītena sattamaṃ rathavinītaṃ pāpuṇiṃ chaṭṭhaṃ rathavinītaṃ nissajiṃ.|| ||</p>

					<p class="f4">Sattamaṃ rathavinītaṃ abhirūhiṃ.|| ||</p>

					<p class="f4">Sattamena hi rathavinītena sāketaṃ anuppatto antepuradvāranti.|| ||</p>

					<p class="f4">Evaṃ vyākaramāno kho āvuso rājā Pasenadi Kosalo sammā vyākaramāno vyākareyyāti.|| ||</p>

					<p class="f4">15. Evam eva kho āvuso sīla-visuddhi yāva-d-eva citta-visuddhatthā.|| ||</p>

					<p class="f4">Citta-visuddhi yāva-d-eva diṭṭhi-visuddhatthā.|| ||</p>

					<p class="f4">Diṭṭhi-visuddhi yāva-d-eva kaṅkhāvitaraṇa-visuddhatthā.|| ||</p>

					<p class="f4">Kaṅkhāvitaraṇa- <a id="pg150"><span class="f2 g"><b>[150]</b></span></a> visuddhi yāva-d-eva Magg-ā-magga
 ñāṇa dassana visuddhatthā.|| ||</p>

					<p class="f4">Magg-ā-magga
 ñāṇa-dassana visuddhi yāva-d-eva paṭipadā ñāṇa dassana visuddhatthā.|| ||</p>

					<p class="f4">Paṭipadā ñāṇa-dassana visuddhi yāva-d-eva ñāṇa dassana visudatthā.|| ||</p>

					<p class="f4">Ñāṇa-dassana-visuddhi yāva-d-eva anupādā pari-Nibbānatthā.|| ||</p>

					<p class="f4">Anupādā pari-Nibbānatthaṃ kho āvuso Bhagavati Brahma-cariyaṃ vussatī ti.|| ||</p>

					<p class="f4">16. Evaṃ vutte āyasmā Sāriputto āyasmantaṃ puṇṇaṃ Mantāṇi-puttaṃ etad avoca:|| ||</p>

					<p class="f4">"Ko nāmo āyasmā?|| ||</p>

					<p class="f4">Kathañ ca pana āyasmantaṃ sabrahma-cārī jānanti" tī?|| ||</p>

					<p class="f4">Puṇṇo'ti kho me āvuso nāmaṃ.|| ||</p>

					<p class="f4">Mantāṇiputto'ti ca pana maṃ sabrahma-cārī jānantīti.||<br />
					Acchariyaṃ āvuso,||<br />
					abbhutaṃ āvuso.|| ||</p>

					<p class="f4">Yathā taṃ sutavatā sāvakena samma-d-eva Satth-usāsanaṃ ājānantena,||<br />
					evam evaṃ āyasmatā puṇṇena Mantāṇi-puttena gambhīrā gambhīrā pañhā anumāssa anumāssa vyākatā.|| ||</p>

					<p class="f4">Lābhā sabrahma-cārīnaṃ,||<br />
					su-laddha lābhā sabrahma-cārīnaṃ,||<br />
					ye āyasmantaṃ puṇṇaṃ Mantāṇi-puttaṃ labhanti dassanāya.|| ||</p>

					<p class="f4">Labhanti payirupāsanāya.|| ||</p>

					<p class="f4">Celaṇḍukena ce pi sabrahma-cārī āyasmantaṃ puṇṇaṃ Mantāṇi-puttaṃ muddhanā pariharantā labheyyuṃ dassanāya,||<br />
					labheyyuṃ payirupāsanāya,||<br />
					tesam pi lābhā.|| ||</p>

					<p class="f4">Tesampi su-laddhaṃ,||<br />
					amhākampi lābhā,||<br />
					amhākampi su-laddhaṃ,||<br />
					ye mayaṃ āyasmantaṃ puṇṇaṃ Mantāṇi-puttaṃ labhāma dassanāya,||<br />
					labhāma payirupāsanāyā " ti.|| ||</p>

					<p class="f4">17. Evaṃ vutte āyasmā puṇṇo Mantāṇi-putto āyasmantaṃ Sāriputtaṃ etad avoca: ko nāmo āyasmā?|| ||</p>

					<p class="f4">Kathañ ca pana āyasmantaṃ sabrahma-cārī jānantīti?||<br />
					Upatisso'ti kho me āvuso nāmaṃ.|| ||</p>

					<p class="f4">'Sāriputto' ti ca pana maṃ sabrahma-cārī jānantī ti.|| ||</p>

					<p class="f4">Satthukappena vata kira bho sāvakena saddhiṃ mantayamānā na jānimha āyasmā Sāriputto' ti.|| ||</p>

					<p class="f4">Sace hi mayaṃ jāneyyāma āyasmā Sāriputto'ti ettakampi no nappaṭibhāseyya.|| ||</p>

					<p class="f4">Acchariyaṃ āvuso,||<br />
					abbhutaṃ āvuso,||<br />
					yathā taṃ sutavatā sāvakena samma-d-eva Satth-usāsanaṃ ājānantena,||<br />
					evam evaṃ āyasmatā Sāriputtena gambhīrā gambhīrā pañhā anumāssa anumāssa pucchitā.|| ||</p>

					<p class="f4">Lābhā sabrahma-cārīnaṃ,||<br />
					su-laddhalābhā sabrahma-cārīnaṃ,||<br />
					ye āyasmantaṃ Sāriputtaṃ labhanti dassanāya.|| ||</p>

					<p class="f4">Labhanti payirupāsanāya.|| ||</p>

					<p class="f4">Celaṇḍukena ce pi sabrahma-cārī āyasmantaṃ Sāriputtaṃ muddhanā pariharantā labheyyuṃ dassanāya,||<br />
					labheyyuṃ payirupāsanāya,||<br />
					<a id="pg151"><span class="f2 g"><b>[151]</b></span></a> tesam pi lābhā,||<br />
					tesam pi su-laddhaṃ.|| ||</p>

					<p class="f4">Amhākam pi lābhā,||<br />
					amhākampi su-laddhaṃ,||<br />
					ye mayaṃ āyasmantaṃ Sāriputtaṃ labhāma dassanāya.|| ||</p>

					<p class="f4">Labhāma payirupāsanāyā" ti.|| ||</p>

					<p class="f4">Iti ha te ubho mahā-nāgā añña-maññassa su-bhāsitaṃ samanumodiṃsuti.</p>

					<p class="ctr">Ratha-Vinīta Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>