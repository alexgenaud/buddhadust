<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 122. The Buddha extoles living in solitude and describes the effort the student must make to return again and again to each stage of the path when upon evaluation of his accomplishments he realizes he is not yet satisfied that he is completely liberated." />
<title>MN 122: Maha Sunnata Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p122">Sutta 122</a></h4>

					<h1>Mahā Suññata Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.122.chlm.sbb.htm#p1">chlm</a>][<a href="../../../dhamma-vinaya/pts/mn/mn.122.horn.pts.htm#p1">pts</a>][<a href="../../../dhamma-vinaya/wp/mn/mn.122.ntbb.wp.htm#p1">ntbb</a>][<a href="../../../dhamma-vinaya/ati/mn/mn.122.than.ati.htm#p1">than</a>][<a href="../../../dhamma-vinaya/bd/mn/mn.122.olds.bd.htm#p1">olds</a>][<a href="../../../dhamma-vinaya/mnl/mn/mn.122.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati Kapilavatthusmiɱ Nigrodhārāme.|| ||</p>

					<p class="f4"><span class="f3">[<a id="p2">2</a>] [<a href="../../../dhamma-vinaya/pts/mn/mn.122.horn.pts.htm#p2">pts</a>] [<a href="../../../dhamma-vinaya/wp/mn/mn.122.ntbb.wp.htm#p2">ntbb</a>] [<a href="../../../dhamma-vinaya/bd/mn/mn.122.olds.bd.htm#p2">olds</a>]</span> Atha kho Bhagavā pubbaṇha-samayaɱ nivāsetvā patta-cīvaraɱ ādāya Kapilavatthuɱ piṇḍāya pāvisi.|| ||</p>

					<p class="f4">Kapilavatthusmiɱ piṇḍāya caritvā pacchā-bhattaɱ piṇḍa-pāta-paṭikkanto yena Kāḷakhemakassa Sakkassa vihāro||<br />
					ten'upasankami divā-vihārāya.|| ||</p>

					<p class="f4">Tena kho pana samayena Kāḷakhemakassa Sakkassa vihāre sambahulāni sen'āsanāni paññattāni honti.|| ||</p>

					<p class="f4">Addasā kho Bhagavā Kāḷakhemakassa Sakkassa vihāre sambahulāni <a id="pg110"><span class="f2 g"><b>[110]</b></span></a> sen'āsanāni paññattāni.|| ||</p>

					<p class="f4">Disvāna Bhagavato etad ahosi:|| ||</p>

					<p class="f4">'Sambahulāni kho Kāḷakhemakassa Sakkassa vihāre sen'āsanāni paññattāni.|| ||</p>

					<p class="f4">Sambahulā nu kho idha bhikkhu viharantī' ti?|| ||</p>

					<p class="f4">Tena kho pana samayen'āyasmā Ānando sambahulehi bhikkhūhi saddhiɱ Ghaṭāya-Sakkassa vihāre civarakammaɱ karoti.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito,||<br />
					yena Ghaṭāya-Sakkassa vihāro ten'upasankami,||<br />
					upasankamitvā paññatte āsane nisīdi.|| ||</p>

					<p class="f4">Nisajja kho Bhagavā āyasmantaɱ Ānandaɱ āmantesi:|| ||</p>

					<p class="f4">'Sambahulāni kho, Ānanda Kāḷakhemakassa Sakkassa vihāre sen'āsanāni paññattāni.|| ||</p>

					<p class="f4">Samabahulā nu kho ettha bhikkhū viharantī' ti?|| ||</p>

					<p class="f4">Sambahulāni bhante||<br />
					Kāḷakhemakassa Sakkassa vihāre sen'āsanāni paññattāni,||<br />
					sambahulā ettha bhikkhū viharanti.|| ||</p>

					<p class="f4">Cīvarakārasamayo no bhante, vattatī ti.|| ||</p>

					<p class="f4"><span class="f3">[<a id="p3">3</a>] [<a href="../../../dhamma-vinaya/pts/mn/mn.122.horn.pts.htm#p3">pts</a>] [<a href="../../../dhamma-vinaya/wp/mn/mn.122.ntbb.wp.htm#p3">ntbb</a>] [<a href="../../../dhamma-vinaya/bd/mn/mn.122.olds.bd.htm#p3">olds</a>]</span> Na kho Ānanda, bhikkhu sobhani sangañikārāmo sangañikārato sangañikārāmataɱ||<br />
					anuyutto gaṇ-ā-rāmo gaṇa-rato gaṇasammudito.|| ||</p>

					<p class="f4">So vat', Ānanda||<br />
					bhikkhu sangañikārāmo sangañikārato sangañikārāmataɱ||<br />
					anuyutto gaṇ-ā-rāmo gaṇa-rato gaṇasammudito,||<br />
					yan taɱ nekkhamma-sukhaɱ paviveka-sukhaɱ upasama-sukhaɱ sambodhasukhaɱ,||<br />
					tassa sukhassa nikāma-lābhī bhavissati akiccha-lābhī akasira-lābhī ti,||<br />
					— n'etaɱ ṭhānaɱ vijjati.|| ||</p>

					<p class="f4">Yo ca kho so Ānanda,||<br />
					bhikkhu eko gaṇasmā vūpakaṭṭho viharati,||<br />
					tass'etaɱ bhikkhuno pāṭikaŋkhaɱ,||<br />
					yan taɱ nekkhamma-sukhaɱ paviveka-sukhaɱ upasama-sukhaɱ sambodhasukhaɱ,||<br />
					tassa sukhassa nikāma-lābhī bhavissati akiccha-lābhī akasira-lābhī ti,||<br />
					— ṭhānam etaɱ vijjati.|| ||</p>

					<p class="f4"><span class="f3">[<a id="p4">4</a>] [<a href="../../../dhamma-vinaya/pts/mn/mn.122.horn.pts.htm#p4">pts</a>] [<a href="../../../dhamma-vinaya/wp/mn/mn.122.ntbb.wp.htm#p4">ntbb</a>] [<a href="../../../dhamma-vinaya/bd/mn/mn.122.olds.bd.htm#p4">olds</a>]</span> So vat', Ānanda bhikkhu sangañikārāmo sangañikārāto sangañikārāmataɱ||<br />
					anuyutto gaṇ-ā-rāmo gaṇa-rato gaṇasammudito,||<br />
					sāmayikaɱ vā kantaɱ ceto-vimuttiɱ upasampajja viharissati,||<br />
					asāmayikaɱ vā akuppan ti,||<br />
					— n'etaɱ ṭhānaɱ vijjati.|| ||</p>

					<p class="f4">Yo ca kho so Ānanda,||<br />
					bhikkhu eko gaṇasmā vūpakaṭṭho viharati,||<br />
					tass'etaɱ bhikkhuno pāṭikaŋkhaɱ||<br />
					sāmayikaɱ vā kantaɱ <a id="pg111"><span class="f2 g"><b>[111]</b></span></a> ceto-vimuttiɱ upasampajja viharissati,||<br />
					asāmayikaɱ vā akuppan ti,||<br />
					— ṭhānam etaɱ vijjati.|| ||</p>

					<p class="f4"><span class="f3">[<a id="p5">5</a>] [<a href="../../../dhamma-vinaya/pts/mn/mn.122.horn.pts.htm#p5">pts</a>] [<a href="../../../dhamma-vinaya/wp/mn/mn.122.ntbb.wp.htm#p5">ntbb</a>] [<a href="../../../dhamma-vinaya/bd/mn/mn.122.olds.bd.htm#p5">olds</a>]</span> Nāhaɱ, Ānanda, ekaɱ rūpam pi samanupassāmi,||<br />
					yattha rattassa yatthābhirattassa rūpassa vipariṇāmaññathā-bhāvā na uppajjeyyuɱ soka-parideva-dukkha-domanass'upāyāsā.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.122.horn.pts.htm#p6">pts</a>] [<a href="../../../dhamma-vinaya/wp/mn/mn.122.ntbb.wp.htm#p6">ntbb</a>] [<a href="../../../dhamma-vinaya/bd/mn/mn.122.olds.bd.htm#p6">olds</a>]</span> Ayaɱ kho pan'Ānanda, vihāro Tathāgatena abhisambuddho,||<br />
					yad idaɱ sabba-nimittānaɱ amanasi-kārā ajjhattaɱ suññataɱ upasampajja viharituɱ|| ||</p>

					<p class="f4">Tatra ce Ānanda, Tathāgataɱ iminā vihārena viharantaɱ bhavanti upasankamitāro bhikkhū bhikkhuniyo upāsakā upāsikāyo rājāno rāja-mahā-mattā titthiyā titthiyasāvakā,||<br />
					— Tatr'Ānanda, Tathāgato vivekaninnen'eva cittena vivekapoṇena vivekapabbhārena vūpakaṭṭhena nekkhammābhiratena byantībhutena sabbaso āsavaṭṭhāniyehi dhammehi aññadatthu uyyojaniyapaṭisaɱyuttaɱ yeva kathaɱ kattā hoti.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.122.horn.pts.htm#p7">pts</a>] [<a href="../../../dhamma-vinaya/wp/mn/mn.122.ntbb.wp.htm#p7">ntbb</a>] [<a href="../../../dhamma-vinaya/bd/mn/mn.122.olds.bd.htm#p7">olds</a>]</span> Tasmā ti ha'Ānanda, bhikkhu ce pi ākaŋkheyya:|| ||</p>

					<p class="f4">Ajjhattaɱ suññataɱ upasampajja vihareyyan ti.|| ||</p>

					<p class="f4">Ten'ĀĀnanda, bhikkhunā ajjhattam eva cittaɱ saṇṭhapetabbaɱ||<br />
					sannisādetabbaɱ,||<br />
					ekodi kātabbaɱ||<br />
					samādahātabbaɱ.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.122.horn.pts.htm#p8">pts</a>] [<a href="../../../dhamma-vinaya/wp/mn/mn.122.ntbb.wp.htm#p8">ntbb</a>] [<a href="../../../dhamma-vinaya/bd/mn/mn.122.olds.bd.htm#p8">olds</a>]</span> Kathañ ca Ānanda, bhikkhu ajjhattam eva cittaɱ saṇṭhapeti sannisādeti ekodikaroti samādahati?|| ||</p>

					<p class="f4">Idh'Ānanda, bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱajjhānaɱ upasampajja viharati.|| ||</p>

					<p class="f4">Vitakka-vicāranaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Sukhañ ca kāyena paṭisaŋvedeti.|| ||</p>

					<p class="f4">Yan taɱ ariyā ācikkhanti:||<br />
					'Upekkhako satimā sukha-vihārī' ti,||<br />
					catuttha jhānaɱ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassadomanassaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Evaɱ kho Ānanda bhikkhu ajjhattam eva cittaɱ saṇṭhapeti,||<br />
					sannisādeti||<br />
					ekodi karoti||<br />
					samādahati.|| ||</p>

					<p class="f4"><a id="pg112"><span class="f2 g"><b>[112]</b></span></a> <span class="f3">[<a id="p9">9</a>][<a href="../../../dhamma-vinaya/pts/mn/mn.122.horn.pts.htm#p9">pts</a>] [<a href="../../../dhamma-vinaya/wp/mn/mn.122.ntbb.wp.htm#p9">ntbb</a>] [<a href="../../../dhamma-vinaya/bd/mn/mn.122.olds.bd.htm#p9">olds</a>]</span> So ajjhattaɱ suññataɱ mana-sikaroti.|| ||</p>

					<p class="f4">Tassa ajjhattaɱ suññataɱ mana-sikaroto ajjhattaɱ suññatāya cittaɱ na pakkhandati||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:|| ||</p>

					<p class="f4">Ajjhattaɱ suññataɱ kho me mana-sikaroto ajjhattaɱ suññatāya cittaɱ na pakkhandati||<br />
					nappasidati||<br />
					na santiṭṭhati||<br />
					na vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">So bahiddhā suññataɱ mana-sikaroti.|| ||</p>

					<p class="f4">Tassa bahiddhā suññataɱ mana-sikaroto suññatāya cittaɱ na pakkhandati||<br />
					nappasidati||<br />
					na santiṭṭhati||<br />
					na vimuccati.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:||<br />
					bahiddhā suññataɱ kho me mana-sikaroto bahiddhā suññatāya cittaɱ na pakkhandati||<br />
					nappasidati||<br />
					na santiṭṭhati||<br />
					na vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">So ajjhattabahiddhā suññataɱ mana-sikaroti.|| ||</p>

					<p class="f4">Tassa ajjhattabahiddhā suññataɱ mana-sikaroto suññatāya cittaɱ na pakkhandati,||<br />
					nappasidati,||<br />
					na santiṭṭhati,||<br />
					na vimuccati.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:||<br />
					ajjhattabahiddhā suññataɱ kho me mana-sikaroto ajjhattabahiddhā suññatāya cittaɱ na pakkhandati,||<br />
					nappasidati,||<br />
					na santiṭṭhati,||<br />
					na vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">So āneñjaɱ mana-sikaroti.|| ||</p>

					<p class="f4">Tassa āneñjaɱ mana-sikaroto āneñjāya cittaɱ na pakkhandati,||<br />
					na-p-pasīdati,||<br />
					na santiṭṭhati,||<br />
					na vimuccati.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:||<br />
					Ānejjaɱ kho me mana-sikaroto āneñjāya cittaɱ na pakkhandati||<br />
					na-p-pasīdati||<br />
					na santiṭṭhati||<br />
					na vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p10">10</a>] [<a href="../../../dhamma-vinaya/pts/mn/mn.122.horn.pts.htm#p10">pts</a>] [<a href="../../../dhamma-vinaya/wp/mn/mn.122.ntbb.wp.htm#p10">ntbb</a>] [<a href="../../../dhamma-vinaya/bd/mn/mn.122.olds.bd.htm#p10">olds</a>]</span> Ten'āĀnanda bhikkhunā tasmiɱ yeva purimasmiɱ samādhinimittena ajjhattaɱ eva cittaɱ saṇṭhapetabbaɱ,||<br />
					sannisādetabbaɱ,||<br />
					ekodikātabbaɱ,||<br />
					samādahātabbaɱ.|| ||</p>

					<p class="f4">So ajjhattaɱ suññataɱ mana-sikaroti.|| ||</p>

					<p class="f4">Tassa ajjhattaɱ suññataɱ mana-sikaroto ajjhattaɱ suññatāya cittaɱ pakkhandati,||<br />
					pasīdati,||<br />
					santiṭṭhati,||<br />
					vimuccati.|| ||</p>

					<p class="f4">Evaɱ santaɱ etaɱ Ānanda,||<br />
					bhikkhu evaɱ pajānāti:|| ||</p>

					<p class="f4">Ajjhattaɱ suññataɱ kho me mana-sikaroto ajjhattaɱ suññatāya cittaɱ pakkhandati pasīdati santiṭṭhati vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">So bahiddhā suññataɱ masikaroti.|| ||</p>

					<p class="f4">Tassa bahiddhā suññataɱ mana-sikaroto suññatāya cittaɱ na pakkhandati,||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Evaɱ santaɱ etaɱ pajānāti:||<br />
					bahiddhā suññataɱ kho me mana-sikaroto bahiddhā suññatāya cittaɱ na pakkhanidati,||<br />
					na-p-pasīdati,||<br />
					na santiṭṭhati,||<br />
					na vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">So ajjhattabahiddhā suññataɱ masikaroti.|| ||</p>

					<p class="f4">Tassa ajjhattabahiddhā suññataɱ mana-sikaroto suññatāya cittaɱ na pakkhandati||<br />
					na-p-pasīdati||<br />
					na santiṭṭhati||<br />
					na vimuccati.|| ||</p>

					<p class="f4">Evaɱ santaɱ etaɱ pajānāti:||<br />
					ajjhattabahiddhā suññataɱ kho me mana-sikaroto ajjhattabahiddhā suññatāya cittaɱ na pakkhanidati||<br />
					na-p-pasīdati||<br />
					na santiṭṭhati||<br />
					na vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">So āneñjaɱ mana-sikaroti.|| ||</p>

					<p class="f4">Tassa āneñjaɱ mana-sikaroto āneñjāya cittaɱ pakkhandati pasīdati santiṭṭhati vimuccati.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:|| ||</p>

					<p class="f4">Āneñjaɱ kho me mana-sikaroto āneñjāya cittaɱ pakkhandati pasīdati santiṭṭhati vimuccatī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p11">11</a>] [<a href="../../../dhamma-vinaya/pts/mn/mn.122.horn.pts.htm#p11">pts</a>] [<a href="../../../dhamma-vinaya/wp/mn/mn.122.ntbb.wp.htm#p11">ntbb</a>] [<a href="../../../dhamma-vinaya/bd/mn/mn.122.olds.bd.htm#p11">olds</a>]</span> Tassa ce Ānanda, bhikkhuno iminā vihārena viharato caŋkamāya cittaɱ namati,||<br />
					so caŋkamati:|| ||</p>

					<p class="f4">Evaɱ maɱ caŋkamantaɱ nābhijjhādomanassā pāpakā akusalā dhammā <a id="pg113"><span class="f2 g"><b>[113]</b></span></a> anvāssavissantī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Tassa ce Ānanda, bhikkhuno iminā vihārena viharato ṭhānāya cittaɱ namati:||<br />
					So tiṭṭhati evaɱ maɱ tiṭṭhantaɱ nābhijjhā domanassā pāpakā akusalā dhammā anvāssavissantī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Tassa ce Ānanda, bhikkhuno iminā vihārena viharato nissajjāya cittaɱ namati:||<br />
					So nisīdati evaɱ maɱ tiṭṭhantaɱ nābhijjhā domanassā pāpakā akusalā dhammā anvāssavissantī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Tassa ce Ānanda, bhikkhuno iminā vihārena viharato sayanāya cittaɱ namati:||<br />
					So sayati evaɱ maɱ tiṭṭhantaɱ nābhijjhā domanassā pāpakā akusalā dhammā anvāssavissantī ti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p12">12</a>] [<a href="../../../dhamma-vinaya/pts/mn/mn.122.horn.pts.htm#p12">pts</a>] [<a href="../../../dhamma-vinaya/wp/mn/mn.122.ntbb.wp.htm#p12">ntbb</a>] [<a href="../../../dhamma-vinaya/bd/mn/mn.122.olds.bd.htm#p12">olds</a>]</span> Tassa ce Ānanda, bhikkhuno iminā vihārena viharato kathāya cittaɱ namati:|| ||</p>

					<p class="f4">So yā'yaɱ kathā hīnā gammā pothujjanikā anariyā anattha-saɱhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saŋvattati.|| ||</p>

					<p class="f4">Seyyath'īdaɱ:||<br />
					rājakathā corakathā mahāmattakathā senākathā bhayakathā yuddhakathā annakathā pānakathā vatthakathā sayanakathā mālākathā gandhakathā ñātikathā yānakathā gāmakathā nigamakathā nagarakathā jana-padakathā itthikathā purisakathā surākathā visikhākathā kumbhaṭṭhānakathā pubbapetakathā nānatthakathā loka-k-khāyikā samuddakkhāyikā itibhav-ā-bhavakathā,||<br />
					iti vā iti eva-rūpiɱ kathaɱ na kathessāmiti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Yā ca kho ayaɱ Ānanda, kathā abhisallekhikā cetovinīvaraṇasappāyā ekanta-nibbidāya virāgāya nirodhāya upasamāya abhiññāya sambodhāya nibbānāya saŋvattati.|| ||</p>

					<p class="f4">Seyyath'īdaɱ:<br />
					appiccha-kathā santuṭṭhi-kathā paviveka-kathā||<br />
					asaŋsagga-kathā||<br />
					viriy'ārambha-kathā||<br />
					sīla-kathā||<br />
					samādhi-kathā||<br />
					paññā-kathā||<br />
					vimutti-kathā vimutti-ñāṇa-dassana-kathā||<br />
					iti eva-rūpiɱ kathaɱ kathessāmīti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p13">13</a>] [<a href="../../../dhamma-vinaya/pts/mn/mn.122.horn.pts.htm#p13">pts</a>] [<a href="../../../dhamma-vinaya/wp/mn/mn.122.ntbb.wp.htm#p13">ntbb</a>] [<a href="../../../dhamma-vinaya/bd/mn/mn.122.olds.bd.htm#p13">olds</a>]</span> Tassa ce Ānanda, bhikkhuno iminā vihārena viharato <a id="pg114"><span class="f2 g"><b>[114]</b></span></a> vitakkāya cittaɱ namatī.|| ||</p>

					<p class="f4">So ye te vitakkā hīnā gammā pothujjanikā anariyā anattha-saɱhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saŋvattanti.|| ||</p>

					<p class="f4">Seyyath'īdaɱ:||<br />
					kāma-vitakko vyāpāda-vitakko vihiɱsā-vitakko||<br />
					iti eva-rūpe vitakke na vitakkessāmīti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Ye ca kho ime Ānanda||<br />
					vitakkā ariyā niyyānikā niyyanti||<br />
					takkarassa sammā dukkha-k-khayāya.|| ||</p>

					<p class="f4">Seyyath'īdaɱ:||<br />
					nekkhamma vitakko avyāpāda-vitakko avihiɱsā-vitakko iti eva-rūpe vitakke vitakkessāmīti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p14">14</a>] [<a href="../../../dhamma-vinaya/pts/mn/mn.122.horn.pts.htm#p14">pts</a>] [<a href="../../../dhamma-vinaya/wp/mn/mn.122.ntbb.wp.htm#p14">ntbb</a>] [<a href="../../../dhamma-vinaya/bd/mn/mn.122.olds.bd.htm#p14">olds</a>]</span> Pañca kho ime Ānanda kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					sota-viññeyyā saddhā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā,||<br />
					jivhā-viññeyyā rasā iṭṭhā kantā manāpā piya-rūpā kāmūpaɱhitā rajanīyā,||<br />
					kāya-viññeyyā phoṭṭhabbā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho Ānanda pañcakāma-guṇā.|| ||</p>

					<p class="f4"><span class="f3">[<a id="p15">15</a>] [<a href="../../../dhamma-vinaya/pts/mn/mn.122.horn.pts.htm#p15">pts</a>] [<a href="../../../dhamma-vinaya/wp/mn/mn.122.ntbb.wp.htm#p15">ntbb</a>] [<a href="../../../dhamma-vinaya/bd/mn/mn.122.olds.bd.htm#p15">olds</a>]</span> Yattha bhikkhunā abhikkhaṇaɱ sakaɱ cittaɱ pacc-a-vekkhitabbaɱ.|| ||</p>

					<p class="f4">Atthi nu kho me imesu pañcasu kāma-guṇesu aññatarasmiɱ vā aññatarasmiɱ vā āyatane uppajjati cetaso samudācāroti?|| ||</p>

					<p class="f4">Sace Ānanda, bhikkhu pacc-a-vekkhamāno evaɱ pajānāti:||<br />
					Atthi kho me imesu pañcasu kāma-guṇesu aññatarasmiɱ vā aññatarasmiɱ vā āyatane uppajjati cetaso samudācāro ti.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:||<br />
					Yo kho imesu pañcasu kāma-guṇesu chanda-rāgo,||<br />
					so me appahīnoti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4">Sace pan'Ānanda, bhikkhu pacc-a-vekkhamāno evaɱ pajānāti:||<br />
					N'atthi kho me imesu pañcasu kāma-guṇesu aññatarasmiɱ vā aññatarasmiɱ vā āyatane uppajjati cetaso samudācāro ti.|| ||</p>

					<p class="f4">Evaɱ santaɱ etaɱ Ānanda,||<br />
					bhikkhū evaɱ pajānāti:||<br />
					Yo kho imesu pañcasu kāma-guṇesu chanda-rāgo,||<br />
					so me pahīnoti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p16">16</a>] [<a href="../../../dhamma-vinaya/pts/mn/mn.122.horn.pts.htm#p16">pts</a>] [<a href="../../../dhamma-vinaya/wp/mn/mn.122.ntbb.wp.htm#p16">ntbb</a>] [<a href="../../../dhamma-vinaya/bd/mn/mn.122.olds.bd.htm#p16">olds</a>]</span> Pañca kho ime Ānanda upādāna-k-khandhā.|| ||</p>

					<p class="f4">Yattha bhikkhunā udayabbayānupassinā vihātabbaɱ.|| ||</p>

					<p class="f4">Iti rūpaɱ,||<br />
					iti rūpassa samudayo,||<br />
					iti rūpassa atthaŋ-gamo.|| ||</p>

					<p class="f4">Iti vedanā,||<br />
					iti <a id="pg115"><span class="f2 g"><b>[115]</b></span></a> vedanāya samudayo,||<br />
					iti vedanāya atthaŋ-gamo.|| ||</p>

					<p class="f4">Iti saññā,||<br />
					iti saññāya samudayo,||<br />
					iti saññāya atthaŋ-gamo.|| ||</p>

					<p class="f4">Iti saŋkhārā,||<br />
					iti saŋkhārassa samudayo,||<br />
					Iti saŋkhārassa atthaŋ-gamo.|| ||</p>

					<p class="f4">Iti viññāṇaɱ,||<br />
					iti viññāṇassa samudayo,||<br />
					iti viññāṇassa atthaŋ-gamo ti.|| ||</p>

					<p class="f4"><span class="f3">[<a id="p17">17</a>] [<a href="../../../dhamma-vinaya/pts/mn/mn.122.horn.pts.htm#p17">pts</a>] [<a href="../../../dhamma-vinaya/wp/mn/mn.122.ntbb.wp.htm#p17">ntbb</a>] [<a href="../../../dhamma-vinaya/bd/mn/mn.122.olds.bd.htm#p17">olds</a>]</span> Tassa imesu pañca-supādāna-k-khandhesu udayabbayānupassino viharato||<br />
					yo pañca-supādāna-k-khandhesu asmimāno||<br />
					so pahīyati.|| ||</p>

					<p class="f4">Evaɱ santaɱ etaɱ Ānanda||<br />
					bhikkhu evaɱ pajānāti:||<br />
					Yo kho imesu pañca-supādāna-k-khandhesu asmimāno||<br />
					so me pahīnoti.|| ||</p>

					<p class="f4">Iti ha tattha sampajāno hoti.|| ||</p>

					<p class="f4"><span class="f3">[<a id="p18">18</a>] [<a href="../../../dhamma-vinaya/pts/mn/mn.122.horn.pts.htm#p18">pts</a>] [<a href="../../../dhamma-vinaya/wp/mn/mn.122.ntbb.wp.htm#p18">ntbb</a>] [<a href="../../../dhamma-vinaya/bd/mn/mn.122.olds.bd.htm#p18">olds</a>]</span> Ime kho te Ānanda,||<br />
					dhammā ekantakusalāyatikā ariyā lokuttarā anavakkantā pāpimatā.|| ||</p>

					<p class="f4"><span class="f3">[<a id="p19">19</a>] [<a href="../../../dhamma-vinaya/pts/mn/mn.122.horn.pts.htm#p19">pts</a>] [<a href="../../../dhamma-vinaya/wp/mn/mn.122.ntbb.wp.htm#p19">ntbb</a>] [<a href="../../../dhamma-vinaya/bd/mn/mn.122.olds.bd.htm#p19">olds</a>]</span> Taɱ kiɱ maññasi Ānanda?|| ||</p>

					<p class="f4">Kaɱ attha-vasaɱ sampassamāno arahati sāvako Satthāraɱ anubandhituɱ api panujjamānoti.|| ||</p>

					<p class="f4">Bhagava mūlakā no bhante||<br />
					dhammā Bhagavaɱ-nettikā Bhagavampapaṭisaraṇā. Sādhu vata bhante||<br />
					Bhagavantaɱ yeva paṭibhātu etassa bhāsitassa attho||<br />
					Bhagavato sutvā bhikkhū dhāressantītī.|| ||</p>

					<p class="f4"><span class="f3">[<a id="p20">20</a>] [<a href="../../../dhamma-vinaya/pts/mn/mn.122.horn.pts.htm#p20">pts</a>] [<a href="../../../dhamma-vinaya/wp/mn/mn.122.ntbb.wp.htm#p20">ntbb</a>] [<a href="../../../dhamma-vinaya/bd/mn/mn.122.olds.bd.htm#p20">olds</a>]</span> Na kho Ānanda, arahati sāvako Satthāraɱ anubandhituɱ yad idaɱ suttaɱ geyyaɱ veyyā-karaṇaɱ tassa hetu taɱ kissa hetu: dīgha-rattassa hi vo Ānanda||<br />
					dhammā sutā dhatā vacasā paricitā manas-ā-nupekkhitā diṭṭhiyā suppaṭi-viddhā.<br />
					Yā ca kho Ānanda||<br />
					kathā abhisallekhikā ceto-vinīvaraṇasappāyā ekanta-nibbidāya virāgāya nirodhāya upasamāya abhiññāya sambhodhāya nibbānāya saŋvattati,<br />
					Seyyath'īdaɱ:<br />
					Appiccha-kathā santuṭṭhi-kathā paviveka-kathā asaŋsagga-kathā viriy'ārambha-kathā sīla-kathā samādhi-kathā paññā-kathā vimutti-kathā vimutti-ñāṇa-dassanakathā. Eva-rūpiyā kho Ānanda kathāya hetu arahati sāvako Satthāraɱ anubandhituɱ api panujjamāno.|| ||</p>

					<p class="f4"><span class="f3">[<a id="p21">21</a>] [<a href="../../../dhamma-vinaya/pts/mn/mn.122.horn.pts.htm#p21">pts</a>] [<a href="../../../dhamma-vinaya/wp/mn/mn.122.ntbb.wp.htm#p21">ntbb</a>] [<a href="../../../dhamma-vinaya/bd/mn/mn.122.olds.bd.htm#p21">olds</a>]</span> Evaɱ sante kho Ānanda, ācariyūpaddavo hoti;||<br />
					Evaɱ sante antevāsūpaddavo hoti;||<br />
					Evaɱ sante brahma-cārūpaddavo hoti.|| ||</p>

					<p class="f4"><span class="f3">[<a id="p22">22</a>] [<a href="../../../dhamma-vinaya/pts/mn/mn.122.horn.pts.htm#p22">pts</a>] [<a href="../../../dhamma-vinaya/wp/mn/mn.122.ntbb.wp.htm#p22">ntbb</a>] [<a href="../../../dhamma-vinaya/bd/mn/mn.122.olds.bd.htm#p22">olds</a>]</span> Kathaɱ c'Ānanda ācariyūpaddavo hoti?|| ||</p>

					<p class="f4">Idh'Ānanda ekacco Satthā vivittaɱ sen'āsanaɱ bhajati araññaɱ rukkha-mūlaɱ pabbataɱ kandaraɱ giri-guhaɱ susānaɱ <a id="pg116"><span class="f2 g"><b>[116]</b></span></a> vana-patthaɱ abbhokāsaɱ palālapuñjaɱ.|| ||</p>

					<p class="f4">Tassa tathā vūpakaṭṭhassa viharato anvāvaṭṭanti brāhamaṇagahapatikā negamā c'eva jāna-padā ca.|| ||</p>

					<p class="f4">So anvāvaṭṭantesu brāhmaṇa-gahapatikesu negamesu c'eva jānapadesu ca mucchati||<br />
					nikāyamati||<br />
					gedhaɱ āpajjati||<br />
					āvaṭṭati bāhullāya.|| ||</p>

					<p class="f4">Ayaɱ vuccat'Ānanda, upaddavo ācariyo.|| ||</p>

					<p class="f4">Ācariyūpaddavena avadhiɱsu naɱ pāpakā akusalā dhammā saɱkilesikā pono-bhavikā sadarā dukkha-vipākā āyatiɱ jāti-jarāmaraṇiyā|| ||</p>

					<p class="f4">Evaɱ kho Ānanda ācariyūpaddavo hoti.|| ||</p>

					<p class="f4"><span class="f3">[<a id="p23">23</a>] [<a href="../../../dhamma-vinaya/pts/mn/mn.122.horn.pts.htm#p23">pts</a>] [<a href="../../../dhamma-vinaya/wp/mn/mn.122.ntbb.wp.htm#p23">ntbb</a>] [<a href="../../../dhamma-vinaya/bd/mn/mn.122.olds.bd.htm#p23">olds</a>]</span> Kathaɱ c'Ānanda, antevāsūpaddavo hoti?|| ||</p>

					<p class="f4">Tass'eva kho pan'Ānanda||<br />
					Satthu sāvako tassa Satthu vivekamanubrūhayamāno vivittaɱ sen'āsanaɱ bhajati araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.<br />
					Tassa tathā vūpakaṭṭhassa viharato anvāvaṭṭanti brāhmaṇa-gahapatikā negamā c'eva jāna-padā ca.|| ||</p>

					<p class="f4">Yo anvāvaṭṭantesu brāhmaṇa-gahapatikesu negamesu c'eva jānapadesu ca mucchati||<br />
					nikāyamati||<br />
					gedhaɱ āpajjati||<br />
					āvaṭṭati bāhullāya.|| ||</p>

					<p class="f4">Ayaɱ vuccat'Ānanda, upaddavo antevāsī.|| ||</p>

					<p class="f4">Antevāsupaddavena avadhiɱsu naɱ pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarāmaraṇiyā.|| ||</p>

					<p class="f4">Evaɱ kho Ānanda, antevāsūpaddavo hoti.|| ||</p>

					<p class="f4"><span class="f3">[<a id="p24">24</a>] [<a href="../../../dhamma-vinaya/pts/mn/mn.122.horn.pts.htm#p24">pts</a>] [<a href="../../../dhamma-vinaya/wp/mn/mn.122.ntbb.wp.htm#p24">ntbb</a>] [<a href="../../../dhamma-vinaya/bd/mn/mn.122.olds.bd.htm#p24">olds</a>]</span> Kathaɱ c'Ānanda, brahma-cārūpaddavo hoti.|| ||</p>

					<p class="f4">Idh'Ānanda Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidu anuttaro purisa-damma-sārathī Satthā deva-manussānaɱ Buddho Bhagavā.|| ||</p>

					<p class="f4">So vivittaɱ sen'āsanaɱ bhajati araññaɱ rukkha-mūlraɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="f4">Tassa tathā vūpakaṭṭhassa viharato anvāvaṭṭanti brāhmaṇa-gahapatikā negamā c'eva jāna-padā ca.|| ||</p>

					<p class="f4">So anvāvaṭṭantesu brāhmaṇa-gahapatikesu negamesu c'eva jānapadesu ca na mucchati||<br />
					kāmayati||<br />
					na gedhaɱ āpajjati na <a id="pg117"><span class="f2 g"><b>[117]</b></span></a> āvaṭṭati bāhullāya.|| ||</p>

					<p class="f4">Tasse kho pan'Ānanda, Satthu sāvako tassa Satthu vivekamanubrūhayamāno vivittaɱ sen'āsanaɱ bhajati āraññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ||<br />
					tassa tathā vūpakaṭṭhassa viharato anvāvaṭṭanti brāhmaṇa-gahapatikā negamā c'eva jāna-padā ca.|| ||</p>

					<p class="f4">So anvāvaṭṭantesu brāhmaṇa-gahapatikesu negamesu c'eva jānapadesu ca mucchati||<br />
					nikāmayati||<br />
					gedhaɱ āpajjati||<br />
					āvaṭṭati bāhullāya.|| ||</p>

					<p class="f4">Ayaɱ vuccat'Ānanda, upaddavo brahma-cārī.|| ||</p>

					<p class="f4">Brahmacārūpaddavena avadhiɱsu naɱ pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarāmaraṇiyā.|| ||</p>

					<p class="f4">Evaɱ kho Ānanda||<br />
					brahma-cārūpaddavo hoti|| ||</p>

					<p class="f4">Tatr'Ānanda, yo c'evāyaɱ ācariyūpaddavo yo ca antevāsūpaddavo||<br />
					ayaɱ tehi brahma-cārūpaddavo dukkha-vipākataro c'eva kaṭukavipākataroca||<br />
					api ca vinipātāya saŋvattati.|| ||</p>

					<p class="f4"><span class="f3">[<a id="p25">25</a>] [<a href="../../../dhamma-vinaya/pts/mn/mn.122.horn.pts.htm#p25">pts</a>] [<a href="../../../dhamma-vinaya/wp/mn/mn.122.ntbb.wp.htm#p25">ntbb</a>] [<a href="../../../dhamma-vinaya/bd/mn/mn.122.olds.bd.htm#p25">olds</a>]</span> Tasmā ti ha maɱ Ānanda, mittavatāya samudā-caratha||<br />
					mā sapattavatāya,||<br />
					taɱ vo bhavissati dīgha-rattaɱ hitāya sukhāya.|| ||</p>

					<p class="f4"><span class="f3">[<a id="p26">26</a>] [<a href="../../../dhamma-vinaya/pts/mn/mn.122.horn.pts.htm#p26">pts</a>] [<a href="../../../dhamma-vinaya/wp/mn/mn.122.ntbb.wp.htm#p26">ntbb</a>] [<a href="../../../dhamma-vinaya/bd/mn/mn.122.olds.bd.htm#p26">olds</a>]</span> Kathañ c'Ānanda, Satthāraɱ sāvakā sapattavatāya samud'ācaranti no mittavatāya?|| ||</p>

					<p class="f4">Idh'Ānanda, Satthā sāvakānaɱ dhammaɱ deseti anukampako hitesī anukampaɱ upādāya||<br />
					"Idaɱ vo hitāya idaɱ vo sukhāyāti."||<br />
					Tassa sāvakā na sussūsanti||<br />
					na sotaɱ odahanti na aññā-cittaɱ upaṭṭhapenti. Vokkamma ca Satthusāsanā vattanti.|| ||</p>

					<p class="f4">Evaɱ kho Ānanda, Satthāraɱ sāvakā sapattavatāya samud'ācaranti no mittavatāya.|| ||</p>

					<p class="f4"><span class="f3">[<a id="p27">27</a>] [<a href="../../../dhamma-vinaya/pts/mn/mn.122.horn.pts.htm#p27">pts</a>] [<a href="../../../dhamma-vinaya/wp/mn/mn.122.ntbb.wp.htm#p27">ntbb</a>] [<a href="../../../dhamma-vinaya/bd/mn/mn.122.olds.bd.htm#p27">olds</a>]</span> Kathañ c'Ānanda, Satthāraɱ sāvakā mittavatāya samud'ācaranti no sapattavatāya?|| ||</p>

					<p class="f4">Idh'Ānanda, Satthā sāvakānaɱ dhammaɱ deseti anukampako hitesī anukampaɱ upādāya: idaɱ vo hitāya idaɱ vo sukhāyāti.|| ||</p>

					<p class="f4">Tassa sāvakā sussūsanti||<br />
					sotaɱ odahanti||<br />
					aññā-cittaɱ upaṭṭhapenti.|| ||</p>

					<p class="f4">Na ca vokkamma Satthusāsanā vattanti.|| ||</p>

					<p class="f4">Evaɱ kho Ānanda, Satthāraɱ sāvakā mittavatāya samud'ācaranti no sapattavatāya.|| ||</p>

					<p class="f4">Tasmā- <a id="pg118"><span class="f2 g"><b>[118]</b></span></a> tīha maɱ Ānanda||<br />
					mittavatāya samudā-caratha||<br />
					mā sapattavatāya|| ||</p>

					<p class="f4">Taɱ vo bhavissati dīgha-rattaɱ hitāya sukhāya.|| ||</p>

					<p class="f4"><span class="f3">[<a id="p28">28</a>] [<a href="../../../dhamma-vinaya/pts/mn/mn.122.horn.pts.htm#p28">pts</a>] [<a href="../../../dhamma-vinaya/wp/mn/mn.122.ntbb.wp.htm#p28">ntbb</a>] [<a href="../../../dhamma-vinaya/bd/mn/mn.122.olds.bd.htm#p28">olds</a>]</span> Na vo ahaɱ Ānanda, tathā parakkamissāmi.|| ||</p>

					<p class="f4">Yathā kumbhakāro āmake āmakamatte.|| ||</p>

					<p class="f4">Niggayha niggayhāhaɱ Ānanda vakkhāmi.|| ||</p>

					<p class="f4">Pavayha Ānanda pavayha vakkhāmi.|| ||</p>

					<p class="f4">Yo sāro so ṭhassatī ti.|| ||</p>

					<p class="f4">Idam avoca Bhagavā atta-mano āyasmā Ānando Bhagavato bhāsitaɱ abhinandīti.|| ||</p>

					<p>&nbsp;</p>

					<hr />

					<p>&nbsp;</p>

					<p class="ctr"><a href="../../../backmatter/indexes/idx_sunnata_resources.htm">More <span class="mozp"><span class="mozp">Suññata</span></span> Resources</a></p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>