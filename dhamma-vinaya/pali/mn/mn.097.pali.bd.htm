<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 97. Sāriputta instructs the brahman Dhananjani about how to rise above careless behavior and attain the Brahma world." />
<title>MN 97: Dhānañjāni Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p97">Sutta 97</a></h4>

					<h1>Dhānañjāni Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg184"><span class="f2 g"><b>[184]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.097.chlm.sbb.htm#p1">chlm</a>][<a href="../../../dhamma-vinaya/pts/mn/mn.097.horn.pts.htm#p1">pts</a>][<a href="../../../dhamma-vinaya/ati/mn/mn.097.than.ati.htm#p1">than</a>][<a href="../../../dhamma-vinaya/mnl/mn/mn.097.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayen'āyasmā Sāriputto dakkhiṇāgirismiṃ cārikaṃ carati mahatā bhikkhu-saṅghena saddhiṃ.|| ||</p>

					<p class="f4">Atha kho aññataro <a id="pg185"><span class="f2 g"><b>[185]</b></span></a> bhikkhu Rājagahe vassaṃ vuttho yena dakkhiṇāgiri yen'āyasmā Sāriputto ten'upasaṅkami,||<br />
					upasaṅkamitvā āyasmatā Sāriputtena saddhiṃ sammodi,||<br />
					sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi,||<br />
					eka-m-antaṃ nisinnaṃ kho taṃ bhikkhuṃ āyasmā Sāriputto etad avoca:|| ||</p>

					<p class="f4">Kaccāvuso, Bhagavā arogo ca balavā cā' ti?|| ||</p>

					<p class="f4">Arogo cāvuso, Bhagavā balavā cā' ti.|| ||</p>

					<p class="f4">Kacci pan'āvuso, bhikakkhusaṅgho arogo ca balavā cā' ti?|| ||</p>

					<p class="f4">Bhikkhu-saṅgho pi kho āvuso,||<br />
					arogo ca balavā cā' ti.|| ||</p>

					<p class="f4">Etth'āvuso, taṇḍulapāladvārāyaṃ Dhanañjāni nāma brāhmaṇo atthi.|| ||</p>

					<p class="f4">Kaccāvuso, Dhanañjāni nāma brāhmaṇo arogo ca balavā cā' ti.|| ||</p>

					<p class="f4">Dhanañjāni pi kho avuso,||<br />
					brāhmaṇo arogo ca balavā cā' ti.|| ||</p>

					<p class="f4">Kacci pan'āvuso Dhanañjāni brāhmaṇo appamattoti.|| ||</p>

					<p class="f4">Kuto no āvuso, Dhanañjānissa brāhmaṇassa appamādo?|| ||</p>

					<p class="f4">Dhanañjāni āvuso, brāhmaṇo rājānaṃ nissāya brāhmaṇa-gahapatike vilumpati.|| ||</p>

					<p class="f4">Brāhmaṇagahapatike nissāya rājānaṃ vilumpati.|| ||</p>

					<p class="f4">Yāpissa bhariyā saddhā saddhākulā ānītā,||<br />
					sāpissa kāla-katā, añña'ssa bhariyā assaddhā assaddhākulā ānītā' ti.|| ||</p>

					<p class="f4">Dussutaṃ vat'āvuso assumhā,||<br />
					dussutaṃ vat'āvuso assumhā,||<br />
					ye mayaṃ Dhanañjāniṃ brāhmaṇaṃ pamattaṃ assumhā.|| ||</p>

					<p class="f4">App'eva nāma mayaṃ kadāci karahaci Dhanañjāninā brāhmaṇena saddhiṃ samāgaccheyyāma.|| ||</p>

					<p class="f4">App'eva nāma siyā kocid-eva kathā-sallāpo' ti.</p>

					<p class="f4">Atha kho āyasmā Sāriputto dakkhiṇāgirismiṃ yath-ā-bhirantaṃ viharitvā yena Rājagahaṃ tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Rājagahaṃ tad avasari.|| ||</p>

					<p class="f4">Tatra sudaṃ āyasmā Sāriputto Rājagahe viharati Veḷuvane Kalandakanivāpe.|| ||</p>

					<p class="f4">Atha kho āyasmā Sāriputto pubbaṇha-samayaṃ nivāsetvā patta-cīvaraṃ ādāya Rājagahaṃ piṇḍāya pāvisi.</p>
					<p class="f4"><a id="pg186"><span class="f2 g"><b>[186]</b></span></a>|| ||</p>

					<p class="f4">Tena kho pana samayena Dhanañjāni brāhmaṇo bahinagare gāvo goṭṭhe dohāpeti1 atha kho āyasmā Sāriputto Rājagahe piṇḍāya caritvā pacchā-bhattaṃ piṇḍa-pāta-paṭikkanto yena Dhanañjāni brāhmaṇo ten'upasaṅkami.|| ||</p>

					<p class="f4">Addasā kho Dhanañjāni brāhmaṇo āyasmantaṃ Sāriputtaṃ dūrato va āga-c-chantaṃ.|| ||</p>

					<p class="f4">Disvāna yenāsmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmantaṃ Sāriputtaṃ etad avoca:||<br />
					ito bho Sāriputta,||<br />
					payo pīyataṃ tāva bhattassa kālo bhavissatī' ti.|| ||</p>

					<p class="f4">Alaṃ brāhmaṇa,||<br />
					katamme ajja bhattakiccaṃ.|| ||</p>

					<p class="f4">Amukasmiṃ me rukkha-mūle divā-vihāro bhavissati.|| ||</p>

					<p class="f4">Tattha āgaccheyyāsī' ti.|| ||</p>

					<p class="f4">Evaṃ bhoti kho Dhanañjāni brāhmaṇo āyasmato Sāriputtassa paccassosi.|| ||</p>

					<p class="f4">Atha kho Dhanañjāni brāhmaṇo pacchā-bhattaṃ bhuttapātarāso yenayasmā Sāriputto ten'upasaṅkami,||<br />
					upasaṅkamitvā āyasmatā Sāriputtena saddhiṃ sammodi,||<br />
					sammodanīyaṃ kathaṃ sāraṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Dhanañjāniṃ brāhmaṇaṃ āyasmā Sāriputto etad avoca:|| ||</p>

					<p class="f4">Kaccisi Dhanañjāni, appamatto' ti?|| ||</p>

					<p class="f4">'Kuto bho Sāriputta, amhākaṃ appamādo yesaṃ no mātā-pitaro posetabbā,||<br />
					putta-dārā posetabbā,||<br />
					dāsakammakaraporisaṃ posetabbaṃ,||<br />
					mitt-ā-maccānaṃ mitt-ā-maccakaraṇīyaṃ kātabbaṃ ñātisālo hitānaṃ ñātisālohitakaraṇīyaṃ kātabbaṃ,||<br />
					atithīnaṃ atithikaraṇīyaṃ kātabbaṃ,||<br />
					pubba-petānaṃ pubbapetakaraṇīyaṃ kātabbaṃ,||<br />
					devatānaṃ devatākaraṇīyaṃ kātabbaṃ,||<br />
					rañño rājakaraṇīyaṃ kātabbaṃ,||<br />
					ayam pi kāyo pīnetabbo brūhetabbo' ti.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco mātā-pitunnaṃ hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho mātā-pitunnaṃ hetu adhammacārī visamacārī ahosiṃ,||<br />
					mā maṃ Nirayaṃ <a id="pg187"><span class="f2 g"><b>[187]</b></span></a> Nirayapālā' ti.|| ||</p>

					<p class="f4">Mātā-pitaro vā panassa labheyyuṃ 'eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti.|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco putta-dārassa hetu dhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho putta-dārassa hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Puttadārā vā panassa labheyyuṃ1 'eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco dāsa-kamma-kara-porisassa hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho dāsa-kamma-kara-porisassa hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Dāsa-kamma-kara-porisaṃ vā panassa labheyya,'eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco mitt-ā-maccānaṃ hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho mitt-ā-maccānaṃ hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Mittā-maccā vā panassa labheyyuṃ.|| ||</p>

					<p class="f4">'Eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.</p>
					<p class="f4"><a id="pg188"><span class="f2 g"><b>[188]</b></span></a>|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco ñātisā-lohitānaṃ hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho ñāti-sāḷo-hitānaṃ hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">ñāti-sāḷo-hitā vā panassa labheyyuṃ.|| ||</p>

					<p class="f4">'Eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco atithīnaṃ hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so'ahaṃ kho atithīnaṃ hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Atithi vā panassa labheyyuṃ.|| ||</p>

					<p class="f4">'Eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>
					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco pubba-petānaṃ hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho pubba-petānaṃ hetu adhammacārī visamacārī ahosi,||<br />
					mā maṃ Nirayaṃ Nirayapālā' ti.|| ||</p>

					<p class="f4">Pubbapetā vā panassa labheyyuṃ.|| ||</p>

					<p class="f4">'Eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco devatānaṃ hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so'ahaṃ kho devatānaṃ hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Devatā vā panassa labheyyuṃ 'eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco rañño hetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so 'ahaṃ kho rañño hetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Rājā vā panassa labheyya 'eso kho amhākaṃ hetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					idh'ekacco kāyassa pīṇanahetu1 brūhanahetu adhammacārī visamacārī assa,||<br />
					tam enaṃ adhamma-cariyā visama-cariyāhetu Nirayaṃ Nirayapālā upakaḍḍheyyuṃ.|| ||</p>

					<p class="f4">Labheyya nu kho so'ahaṃ kho kāyassa pīṇanahetu1 brūhanahetu adhammacārī visamacārī ahosiṃ.|| ||</p>

					<p class="f4">Mā maṃ Nirayaṃ Nirayapālā' ti.|| ||</p>

					<p class="f4">Pare vā panassa labheyyuṃ 'eso kho kāyassa pīṇanahetu brūhanahetu adhammacārī visamacārī ahosi,||<br />
					mā naṃ Nirayaṃ Nirayapālā' ti?|| ||</p>

					<p class="f4">No h'idaṃ bho Sāriputta,||<br />
					atha kho naṃ vikkandantaṃ yeva Niraye Nirayapālā pakkhipeyyuṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā mātā-pitunnaṃ hetu adhammacārī visamacārī assa.|| ||</p>

					<p class="f4">Yo vā mātā-pitunnaṃ hetu dhammacārī samacārī assa,||<br />
					katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					mātā-pitunnaṃ hetu adhammacārī visamacārī assa,||<br />
					na taṃ seyyo yo ca kho bho Sāriputta,||<br />
					mātā-pitunnaṃ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					brahma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā mātā-pitaro c'eva posetuṃ.|| ||</p>

					<p class="f4">Na ca pāpa-kammaṃ kattuṃ,||<br />
					puññañva paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā putta-dārassa hetu adhammacārī visamacārī assa,||<br />
					yo vā putta-dārassa hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					putta-dārassa hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					putta-dārassa hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					ye hi sakkā putta-dāre c'eva posetuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā dāsa-kamma-kara-porisassa hetu adhammacārī visamacārī assa,||<br />
					yo vā dāsa-kamma-kara-porisassa hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4"><a id="pg189"><span class="f2 g"><b>[189]</b></span></a> Yo hi bho Sāriputta,||<br />
					dāsa-kamma-kara-porisassa hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					dāsa-kamma-kara-porisassa hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti?|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					ye hi sakkā dāsakammakaraporisañc'eva posetuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā mitt-ā-maccānaṃ hetu adhammacārī visamacārī assa,yo vā mitt-ā-maccānaṃ hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					mitt-ā-maccānaṃ hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					mitt-ā-maccānaṃ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti?|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					ye hi sakkā mitt-ā-maccānañc'eva mitt-ā-maccakaraṇīyaṃ kātuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā ñātisā-lohitānaṃ hetu adhammacārī visamacārī assa,||<br />
					yo vā ñātisā-lohitānaṃ hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4"><a id="pg190"><span class="f2 g"><b>[190]</b></span></a> Yo hi bho Sāriputta,||<br />
					ñātisālehitānaṃ hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					ñātisā-lohitānaṃ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti?|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā ñātisā-lohitānañc'eva ñātisālohitakaraṇīyaṃ kātuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā atithīnaṃ hetu adhammacārī visamacārī assa,||<br />
					yo vā atithīnaṃ hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					atithīnaṃ hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					atithīnaṃ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā atithīnañc'eva atithikaraṇīyaṃ kātuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā pubba-petānaṃ hetu adhammacārī visamacārī assa,||<br />
					yo vā pubba-petānaṃ hetu dhammacārī samacarī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					pubba-petānaṃ hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					pubba-petānaṃ hetu dhammacārī samacārī assa,||<br />
					tadevettha seyyo adhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho dhanañajāni ,||<br />
					aññe sahetukā dhammikā kammantā,||<br />
					yehi sakkā pubba-petānañc'eva pubbapetakaraṇīyaṃ kātuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā devatānaṃ hetu adhammacārī visamacārī assa,||<br />
					yo vā devatānaṃ hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					devatānaṃ hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					devatānaṃ hetu dhammacārī samacārī assa,||<br />
					tadevettha <a id="pg191"><span class="f2 g"><b>[191]</b></span></a> seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni ,||<br />
					aññe sahetukā dhammikā kammantā,||<br />
					yehi sakkā devatānañc'eva devatākaraṇīyaṃ kātuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā rañño hetu adhammacārī visamacārī assa,||<br />
					yo vā rañño hetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					rañño hetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					rañño hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					añño sahetukā dhammikā kammantā,||<br />
					yehi sakkā rañño c'eva rājakaraṇīyaṃ kātuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjituṃ.|| ||</p>

					<p class="f4">Taṃ kiṃ maññasi Dhanañjāni,||<br />
					yo vā kāyassa pīṇanahetu brūhanahetu adhammacārī visamacārī assa,||<br />
					yo vā kāyassa pīṇanahetu brūhanahetu dhammacārī samacārī assa.|| ||</p>

					<p class="f4">Katamaṃ seyyo' ti?|| ||</p>

					<p class="f4">Yo hi bho Sāriputta,||<br />
					kāyassa piṇanahetu brūhanahetu adhammacārī visamacārī assa,||<br />
					na taṃ seyyo.|| ||</p>

					<p class="f4">Yo ca kho bho Sāriputta,||<br />
					kāyassa piṇanahetu brūhanahetu dhammacārī samacārī assa,||<br />
					tadevettha seyyo,||<br />
					adhamma-cariyā visama-cariyāhī bho Sāriputta,||<br />
					Dhamma-cariyā sama-cariyā seyyoti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā kāyañc'eva pīṇetuṃ brūhetuṃ,||<br />
					na ca pāpa-kammaṃ kattuṃ,||<br />
					puññañca paṭipadaṃ paṭipajjitunti.|| ||</p>

					<p class="f4">Atha kho Dhanañjāni brāhmaṇo āyasmato Sāriputtassa bhāsitaṃ abhinan'ditvā anumo-ditvā uṭṭhāy āsanā pakkāmi.|| ||</p>

					<p class="f4">Atha kho Dhanañjāni brāhmaṇo aparena samayena ābādhiko ahosi dukkhito bāḷha-gilāno.|| ||</p>

					<p class="f4">Atha kho Dhanañjāni brāhmaṇo aññataraṃ purisaṃ āmantesi:||<br />
					ehi tvaṃ amho <a id="pg192"><span class="f2 g"><b>[192]</b></span></a> purisa,||<br />
					yena Bhagavā ten'upasaṅkama,||<br />
					upasaṅkamitvā mama vacanena Bhagavato pāde sirasā vandāhī,||<br />
					'Dhanañjāni bhante,||<br />
					brāhmaṇo ābādhiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasaṅkama,||<br />
					upasaṅkamitvā mama vacanena āyasmato Sāriputtassa pāde sirasā vandāhi,'Dhanañjāni bhante,||<br />
					brāhmaṇo ābādhiko dukkhito bāḷha-gilāno.|| ||</p>

					<p class="f4">So āyasmato Sāriputtassa pāde sirasā vandatī' ti.|| ||</p>

					<p class="f4">Evañ ca vadehi:||<br />
					'sādhu kira bhante,||<br />
					āyasmā Sāriputto yena Dhanañjānissa brāhmaṇassa nivesanaṃ ten'upasaṅkamatu anukampaṃ upādāyā' ti.|| ||</p>

					<p class="f4">"Evaṃ bhante" ti kho so puriso Dhanañjānissa brāhmaṇassa paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho so puriso Bhagavantaṃ etad avoca.|| ||</p>

					<p class="f4">'Dhanañjāni bhante,||<br />
					brāhmaṇo ābādhiko dukkhito bāḷha-gilāno so Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasaṅkami,||<br />
					upasaṅkamitvā āyasmantaṃ Sāriputtaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so puriso āyasmantaṃ Sāriputtaṃ etad avoca:||<br />
					'Dhanañjāni nte,||<br />
					brāhmaṇo ābādiko dukkhito bāḷha-gilāno so āyasmato Sāriputtassa pāde sirasā vandati,||<br />
					evañca vadeti.|| ||</p>

					<p class="f4">'Sādhu kira bhante,||<br />
					āyasmā Sāriputto yena Dhanañjānissa brāhmaṇassa nivesanaṃ ten'upasaṅkamatu anukampaṃ upādāyā' ti.|| ||</p>

					<p class="f4">Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">Atha kho āyasmā Sāriputto nivāsetvā patta-cīvaraṃ ādāya yena Dhanañjānissa brāhmaṇassa nivesanaṃ ten'upasaṅkami,||<br />
					upasaṅkamitvā paññatte āsane nisīdi,||<br />
					nisajja kho āyasmā Sāriputto Dhanañjāniṃ brāhmaṇaṃ etad avoca:||<br />
					'kacci te Dhanañjāni,||<br />
					khamanīyaṃ kacci yāpanīyaṃ kacci dukkhā vedanā paṭi-k-kamanti no abhi-k-kamanti,||<br />
					paṭikkamosānaṃ paññāyati,||<br />
					no abhi-k-kamoti?|| ||</p>

					<p class="f4">Na me bho Sāriputta,||<br />
					khamanīyaṃ na yāpanīya,||<br />
					bāḷhā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaṃ paññāyati no paṭikkamoti.|| ||</p>

					<p class="f4">Seyyathā pi <a id="pg193"><span class="f2 g"><b>[193]</b></span></a> bho Sāriputta,||<br />
					balavā puriso tiṇhena sikharena muddhani1 abhimantheyya.2 Evam eva kho me bho Sāriputta,||<br />
					adimattā vātā muddhani1 ūhananti3 na me ho Sāriputta,||<br />
					khamanīyaṃ na yāpanīyaṃ.|| ||</p>

					<p class="f4">Bā'hā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaṃ paññāyati no paṭikkamoti.|| ||</p>

					<p class="f4">Seyyathā pi bho Sāriputta,||<br />
					balavā puriso daḷhena varatta-bandhanena4 sīse sīsa-veṭhanaṃ5 bandheyya6,||<br />
					evam eva kho me bho Sāriputta,||<br />
					adhimattā sīse sīsavedanā hoti.|| ||</p>

					<p class="f4">Na me bho Sāriputta,||<br />
					khamanīyaṃ na yāpanīyaṃ.|| ||</p>

					<p class="f4">Bā'hā me dukkhā vedanā.|| ||</p>

					<p class="f4">Abhi-k-kamanti no paṭi-k-kamanti,||<br />
					abhi-k-kam'osānaṃ paññāyati no paṭikkamoti.|| ||</p>

					<p class="f4">Seyyathā pi bho Sāriputta,||<br />
					dakkho go-ghātako vā go-ghātakantevāsī vā tiṇhena govikattanena kucchiṃ parikanteyya.|| ||</p>

					<p class="f4">Evam eva kho me bho Sāriputta,||<br />
					adhimattā vātā kucchiṃ parikantanti.|| ||</p>

					<p class="f4">Na me bho Sāriputta,||<br />
					khamanīyaṃ na yāpanīyaṃ,||<br />
					bāḷhā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaṃ paññāyati no paṭikkamoti.|| ||</p>

					<p class="f4">Seyyathā pi bho Sāriputta,||<br />
					dve balavanto purisā dubbalataraṃ purisaṃ nānā bāhāsu gahetvā aṅg'ārakāsuyā santāpeyyuṃ samparitāpeyyuṃ,||<br />
					evam eva kho me bho Sāriputta,||<br />
					adhimatto kāyasmiṃ dāho,||<br />
					na me bho Sāriputta,||<br />
					khamanīyaṃ na yāpanīyaṃ bāḷhā me dukkhā vedanā abhi-k-kamantī no paṭi-k-kamanti,||<br />
					abhi-k-kam'osānaṃ paññāyati no paṭikkamoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					Nirayo vā tiracchāna-yoni vā' ti?|| ||</p>

					<p class="f4">Nirayā bho Sāriputta,||<br />
					tiracchāna-yoni seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					tiracchāna-yoni vā petti-visayo7 vā' ti?|| ||</p>

					<p class="f4">Tiracchāna-yoniyā bho Sāriputta,||<br />
					petti-visayo seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					petti-visayo vā manusso vā' ti?|| ||</p>

					<p class="f4">Pettivisayā bho Sāriputta,||<br />
					manussā seyyoti.|| ||</p>

					<p class="f4"><a id="pg194"><span class="f2 g"><b>[194]</b></span></a>|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					manussā vā cātu-m-mahārājikā devā vā' ti?|| ||</p>

					<p class="f4">Manussehi bho Sāriputta,||<br />
					cātu-m-mahārājikā devā seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					cātu-m-mahārājikā vā devā Tāvatiṃsā vā devā' ti?|| ||</p>

					<p class="f4">Cātummahārājikehi bho Sāriputta,||<br />
					devehi Tāvatiṃsā devā seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,Tāvatiṃsā vā devā yāmā vā devā' ti?|| ||</p>

					<p class="f4">Tāvatiṃsehi bho Sāriputta,||<br />
					devehi yāmā devā seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,yāmā vā devā Tusitā vā</p>
					<p class="f4">Devāti?|| ||</p>

					<p class="f4">Yāmehi bho Sāriputta,||<br />
					devehi Tusitā devā yyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					Tusitā vā devā nimmānaratī vā devā' ti?|| ||</p>

					<p class="f4">Tusitehi bho Sāriputta,||<br />
					devehi nimmānaratī devā seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					nimmānaratī vā devā Paranimmita-vasavattī vā devā' ti?|| ||</p>

					<p class="f4">Nimmānaratīhi bho Sāriputta,||<br />
					devehi paranimamitavasavattī devā seyyoti.|| ||</p>

					<p class="f4">Taṃ kiṃ maññasi Dhanañjāni,||<br />
					katamaṃ seyyo,||<br />
					Paranimmita-vasavattī vā devā Brahma-loko vā' ti?|| ||</p>

					<p class="f4">Brahmalokoti bhavaṃ Sāriputte,||<br />
					āha,||<br />
					Brahma-lokoti bhavaṃ Sāriputto āhāti.|| ||</p>

					<p class="f4">Atha kho āyasmato Sāriputtassa etad ahosi:||<br />
					ime kho brāhmaṇā Brahma-lokādhimuttā.|| ||</p>

					<p class="f4">Yan'nūn-ā-haṃ Dhanañjānissa brāhmaṇassa Brahmānaṃ sahavyatāya Maggaṃ deseyyanti.|| ||</p>

					<p class="f4">Brahmānaṃ te Dhanañjāni sahavyatāya Maggaṃ desissāmi.|| ||</p>

					<p class="f4">Taṃ suṇāhi sādhukaṃ manasi karohī bhāsissāmī' ti.|| ||</p>

					<p class="f4">'Evam bho' ti kho Dhanañjāni brāhmaṇo āyasmato Sāriputtassa paccassosi.|| ||</p>

					<p class="f4"><a id="pg195"><span class="f2 g"><b>[195]</b></span></a> Āyasmā Sāriputto etad avoca:||<br />
					'katamo ca Dhanañjāni,||<br />
					Brahmānaṃ sahavyatāya Maggo? Idha Dhanañjāni,||<br />
					bhikkhu mettā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya1 sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho Dhanañjāni,||<br />
					Brahmānaṃ sahavyatāya Maggo.|| ||</p>

					<p class="f4">Puna ca paraṃ Dhanañjāni,||<br />
					bhikkhu karuṇā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho Dhanañjāni,||<br />
					Brahmānaṃ sahavyatāya Maggo' ti.|| ||</p>

					<p class="f4">Puna ca paraṃ Dhanañjāni,||<br />
					bhikkhu muditā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho dhanañāni,||<br />
					brāhmānaṃ sahavyatāya Maggo' ti.|| ||</p>

					<p class="f4">Puna ca paraṃ Dhanañjāni ,||<br />
					bhikkhu upekkhā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ,||<br />
					tathā tatiyaṃ,||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho dhanañajāni,||<br />
					Brahmānaṃ sahavyatāya Maggo' ti.|| ||</p>

					<p class="f4">Tena hi bho Sāriputta,||<br />
					mama vacanena Bhagavato pāde sirasā vandāhi,||<br />
					'Dhanañjāni bhante,||<br />
					brāhmaṇo ābādhiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Atha kho āyasmā Sāriputto Dhanañjāniṃ brāhmaṇaṃ sati uttariṃ karaṇiye hīne Brahma-loke patiṭṭhāpetvā uṭṭhāy āsanā pakkāmi.|| ||</p>

					<p class="f4">Atha kho Dhanañjāni brāhmaṇo acira-pakkante āyasmante Sāriputte kālamakāsi,||<br />
					Brahma-lokañ ca upapajji.|| ||</p>

					<p class="f4">Atha kho Bhagavā bhikkhū āmantesi:||<br />
					eso bhikkhave,||<br />
					Sāriputto Dhanañjāniṃ brāhmaṇaṃ sati uttariṃ karaṇīye,||<br />
					hīne Brahma-loke patiṭṭhāpetvā uṭṭhāy āsanā pakkanto' ti.|| ||</p>

					<p class="f4">Atha kho āyasmā Sāriputto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho āyasmā Sāriputto Bhagavantaṃ etad avoca:||<br />
					Dhanañjāni bhante,||<br />
					brāhmaṇo ābādiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Kiṃ pana tvaṃ Sāriputta,||<br />
					Dhanañjāniṃ brāhmaṇaṃ <a id="pg196"><span class="f2 g"><b>[196]</b></span></a> sati uttariṃ kariṇīye,||<br />
					hīne Brahma-loke patiṭṭhāpetvā uṭṭhāy āsanā pakkantoti?|| ||</p>

					<p class="f4">Mayhaṃ kho bhante,||<br />
					evaṃ ahosi:||<br />
					ime kho brāhmaṇā Brahma-lokādhimuttā yan nūn-ā-haṃ Dhanañjānissa brāhmaṇassa Brahmānaṃ sahavyatāya Maggaṃ deseyyanti.|| ||</p>

					<p class="f4">Kālakato ca Sāriputta,||<br />
					Dhanañjāni brāhmaṇo Brahma-lokañ ca upapannoti.|| ||</p>

					<p class="ctr">Dhānañjāni Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>