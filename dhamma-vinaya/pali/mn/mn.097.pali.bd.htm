<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 97. Sāriputta instructs the brahman Dhananjani about how to rise above careless behavior and attain the Brahma world." />
<title>MN 97: Dhānañjāni Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p97">Sutta 97</a></h4>

					<h1>Dhānañjāni Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg184"><span class="f2 g"><b>[184]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.097.chlm.sbb.htm#p1">chlm</a>][<a href="../../../dhamma-vinaya/pts/mn/mn.097.horn.pts.htm#p1">pts</a>][<a href="../../../dhamma-vinaya/ati/mn/mn.097.than.ati.htm#p1">than</a>][<a href="../../../dhamma-vinaya/mnl/mn/mn.097.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayen'āyasmā Sāriputto dakkhiṇāgirismiɱ cārikaɱ carati mahatā bhikkhu-saṅghena saddhiɱ.|| ||</p>

					<p class="f4">Atha kho aññataro <a id="pg185"><span class="f2 g"><b>[185]</b></span></a> bhikkhu Rājagahe vassaɱ vuttho yena dakkhiṇāgiri yen'āyasmā Sāriputto ten'upasaṅkami,||<br />
					upasaṅkamitvā āyasmatā Sāriputtena saddhiɱ sammodi,||<br />
					sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdi,||<br />
					eka-m-antaɱ nisinnaɱ kho taɱ bhikkhuɱ āyasmā Sāriputto etad avoca:|| ||</p>

					<p class="f4">Kaccāvuso, Bhagavā arogo ca balavā cā' ti?|| ||</p>

					<p class="f4">Arogo cāvuso, Bhagavā balavā cā' ti.|| ||</p>

					<p class="f4">Kacci pan'āvuso, bhikakkhusaṅgho arogo ca balavā cā' ti?|| ||</p>

					<p class="f4">Bhikkhu-saṅgho pi kho āvuso,||<br />
					arogo ca balavā cā' ti.|| ||</p>

					<p class="f4">Etth'āvuso, taṇḍulapāladvārāyaɱ Dhanañjāni nāma brāhmaṇo atthi.|| ||</p>

					<p class="f4">Kaccāvuso, Dhanañjāni nāma brāhmaṇo arogo ca balavā cā' ti.|| ||</p>

					<p class="f4">Dhanañjāni pi kho avuso,||<br />
					brāhmaṇo arogo ca balavā cā' ti.|| ||</p>

					<p class="f4">Kacci pan'āvuso Dhanañjāni brāhmaṇo appamattoti.|| ||</p>

					<p class="f4">Kuto no āvuso, Dhanañjānissa brāhmaṇassa appamādo?|| ||</p>

					<p class="f4">Dhanañjāni āvuso, brāhmaṇo rājānaɱ nissāya brāhmaṇa-gahapatike vilumpati.|| ||</p>

					<p class="f4">Brāhmaṇagahapatike nissāya rājānaɱ vilumpati.|| ||</p>

					<p class="f4">Yāpissa bhariyā saddhā saddhākulā ānītā,||<br />
					sāpissa kāla-katā, añña'ssa bhariyā assaddhā assaddhākulā ānītā' ti.|| ||</p>

					<p class="f4">Dussutaɱ vat'āvuso assumhā,||<br />
					dussutaɱ vat'āvuso assumhā,||<br />
					ye mayaɱ Dhanañjāniɱ brāhmaṇaɱ pamattaɱ assumhā.|| ||</p>

					<p class="f4">App'eva nāma mayaɱ kadāci karahaci Dhanañjāninā brāhmaṇena saddhiɱ samāgaccheyyāma.|| ||</p>

					<p class="f4">App'eva nāma siyā kocid-eva kathā-sallāpo' ti.</p>

					<p class="f4">Atha kho āyasmā Sāriputto dakkhiṇāgirismiɱ yath-ā-bhirantaɱ viharitvā yena Rājagahaɱ tena cārikaɱ pakkāmi.|| ||</p>

					<p class="f4">Anupubbena cārikaɱ caramāno yena Rājagahaɱ tad avasari.|| ||</p>

					<p class="f4">Tatra sudaɱ āyasmā Sāriputto Rājagahe viharati Veḷuvane Kalandakanivāpe.|| ||</p>

					<p class="f4">Atha kho āyasmā Sāriputto pubbaṇha-samayaɱ nivāsetvā patta-cīvaraɱ ādāya Rājagahaɱ piṇḍāya pāvisi.</p>
					<p class="f4"><a id="pg186"><span class="f2 g"><b>[186]</b></span></a>|| ||</p>

					<p class="f4">Tena kho pana samayena Dhanañjāni brāhmaṇo bahinagare gāvo goṭṭhe dohāpeti1 atha kho āyasmā Sāriputto Rājagahe piṇḍāya caritvā pacchā-bhattaɱ piṇḍa-pāta-paṭikkanto yena Dhanañjāni brāhmaṇo ten'upasaṅkami.|| ||</p>

					<p class="f4">Addasā kho Dhanañjāni brāhmaṇo āyasmantaɱ Sāriputtaɱ dūrato va āga-c-chantaɱ.|| ||</p>

					<p class="f4">Disvāna yenāsmā Sāriputto ten'upasaṅkami.|| ||</p>

					<p class="f4">Upasaṅkamitvā āyasmantaɱ Sāriputtaɱ etad avoca:||<br />
					ito bho Sāriputta,||<br />
					payo pīyataɱ tāva bhattassa kālo bhavissatī' ti.|| ||</p>

					<p class="f4">Alaɱ brāhmaṇa,||<br />
					katamme ajja bhattakiccaɱ.|| ||</p>

					<p class="f4">Amukasmiɱ me rukkha-mūle divā-vihāro bhavissati.|| ||</p>

					<p class="f4">Tattha āgaccheyyāsī' ti.|| ||</p>

					<p class="f4">Evaɱ bhoti kho Dhanañjāni brāhmaṇo āyasmato Sāriputtassa paccassosi.|| ||</p>

					<p class="f4">Atha kho Dhanañjāni brāhmaṇo pacchā-bhattaɱ bhuttapātarāso yenayasmā Sāriputto ten'upasaṅkami,||<br />
					upasaṅkamitvā āyasmatā Sāriputtena saddhiɱ sammodi,||<br />
					sammodanīyaɱ kathaɱ sāraṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Dhanañjāniɱ brāhmaṇaɱ āyasmā Sāriputto etad avoca:|| ||</p>

					<p class="f4">Kaccisi Dhanañjāni, appamatto' ti?|| ||</p>

					<p class="f4">'Kuto bho Sāriputta, amhākaɱ appamādo yesaɱ no mātā-pitaro posetabbā,||<br />
					putta-dārā posetabbā,||<br />
					dāsakammakaraporisaɱ posetabbaɱ,||<br />
					mitt-ā-maccānaɱ mitt-ā-maccakaraṇīyaɱ kātabbaɱ ñātisālo hitānaɱ ñātisālohitakaraṇīyaɱ kātabbaɱ,||<br />
					atithīnaɱ atithikaraṇīyaɱ kātabbaɱ,||<br />
					pubba-petānaɱ pubbapetakaraṇīyaɱ kātabbaɱ,||<br />
					devatānaɱ devatākaraṇīyaɱ kātabbaɱ,||<br />
					rañño rājakaraṇīyaɱ kātabbaɱ,||<br />
					ayam pi kāyo pīnetabbo brūhetabbo' ti.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco mātā-pitunnaɱ hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho mātā-pitunnaɱ hetu adhammacārī visamacārī ahosiɱ,||<br />
					mā maɱ Nirayaɱ <a id="pg187"><span class="f2 g"><b>[187]</b></span></a> Nirayapālā' ti.|| ||</p>

					<p class="f4">Mātā-pitaro vā panassa labheyyuɱ 'eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti.|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco putta-dārassa hetu dhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho putta-dārassa hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Puttadārā vā panassa labheyyuɱ1 'eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco dāsa-kamma-kara-porisassa hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho dāsa-kamma-kara-porisassa hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Dāsa-kamma-kara-porisaɱ vā panassa labheyya,'eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco mitt-ā-maccānaɱ hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho mitt-ā-maccānaɱ hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Mittā-maccā vā panassa labheyyuɱ.|| ||</p>

					<p class="f4">'Eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.</p>
					<p class="f4"><a id="pg188"><span class="f2 g"><b>[188]</b></span></a>|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco ñātisā-lohitānaɱ hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho ñāti-sāḷo-hitānaɱ hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">ñāti-sāḷo-hitā vā panassa labheyyuɱ.|| ||</p>

					<p class="f4">'Eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco atithīnaɱ hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so'ahaɱ kho atithīnaɱ hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Atithi vā panassa labheyyuɱ.|| ||</p>

					<p class="f4">'Eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>
					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco pubba-petānaɱ hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho pubba-petānaɱ hetu adhammacārī visamacārī ahosi,||<br />
					mā maɱ Nirayaɱ Nirayapālā' ti.|| ||</p>

					<p class="f4">Pubbapetā vā panassa labheyyuɱ.|| ||</p>

					<p class="f4">'Eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco devatānaɱ hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so'ahaɱ kho devatānaɱ hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Devatā vā panassa labheyyuɱ 'eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco rañño hetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so 'ahaɱ kho rañño hetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Rājā vā panassa labheyya 'eso kho amhākaɱ hetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					idh'ekacco kāyassa pīṇanahetu1 brūhanahetu adhammacārī visamacārī assa,||<br />
					tam enaɱ adhamma-cariyā visama-cariyāhetu Nirayaɱ Nirayapālā upakaḍḍheyyuɱ.|| ||</p>

					<p class="f4">Labheyya nu kho so'ahaɱ kho kāyassa pīṇanahetu1 brūhanahetu adhammacārī visamacārī ahosiɱ.|| ||</p>

					<p class="f4">Mā maɱ Nirayaɱ Nirayapālā' ti.|| ||</p>

					<p class="f4">Pare vā panassa labheyyuɱ 'eso kho kāyassa pīṇanahetu brūhanahetu adhammacārī visamacārī ahosi,||<br />
					mā naɱ Nirayaɱ Nirayapālā' ti?|| ||</p>

					<p class="f4">No h'idaɱ bho Sāriputta,||<br />
					atha kho naɱ vikkandantaɱ yeva Niraye Nirayapālā pakkhipeyyuɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā mātā-pitunnaɱ hetu adhammacārī visamacārī assa.|| ||</p>

					<p class="f4">Yo vā mātā-pitunnaɱ hetu dhammacārī samacārī assa,||<br />
					katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					mātā-pitunnaɱ hetu adhammacārī visamacārī assa,||<br />
					na taɱ seyyo yo ca kho bho Sāriputta,||<br />
					mātā-pitunnaɱ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					brahma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā mātā-pitaro c'eva posetuɱ.|| ||</p>

					<p class="f4">Na ca pāpa-kammaɱ kattuɱ,||<br />
					puññañva paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā putta-dārassa hetu adhammacārī visamacārī assa,||<br />
					yo vā putta-dārassa hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					putta-dārassa hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					putta-dārassa hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					ye hi sakkā putta-dāre c'eva posetuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā dāsa-kamma-kara-porisassa hetu adhammacārī visamacārī assa,||<br />
					yo vā dāsa-kamma-kara-porisassa hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4"><a id="pg189"><span class="f2 g"><b>[189]</b></span></a> Yo hi bho Sāriputta,||<br />
					dāsa-kamma-kara-porisassa hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					dāsa-kamma-kara-porisassa hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti?|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					ye hi sakkā dāsakammakaraporisañc'eva posetuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā mitt-ā-maccānaɱ hetu adhammacārī visamacārī assa,yo vā mitt-ā-maccānaɱ hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					mitt-ā-maccānaɱ hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					mitt-ā-maccānaɱ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti?|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					ye hi sakkā mitt-ā-maccānañc'eva mitt-ā-maccakaraṇīyaɱ kātuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā ñātisā-lohitānaɱ hetu adhammacārī visamacārī assa,||<br />
					yo vā ñātisā-lohitānaɱ hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4"><a id="pg190"><span class="f2 g"><b>[190]</b></span></a> Yo hi bho Sāriputta,||<br />
					ñātisālehitānaɱ hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					ñātisā-lohitānaɱ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti?|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā ñātisā-lohitānañc'eva ñātisālohitakaraṇīyaɱ kātuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā atithīnaɱ hetu adhammacārī visamacārī assa,||<br />
					yo vā atithīnaɱ hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					atithīnaɱ hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					atithīnaɱ hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā atithīnañc'eva atithikaraṇīyaɱ kātuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā pubba-petānaɱ hetu adhammacārī visamacārī assa,||<br />
					yo vā pubba-petānaɱ hetu dhammacārī samacarī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					pubba-petānaɱ hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					pubba-petānaɱ hetu dhammacārī samacārī assa,||<br />
					tadevettha seyyo adhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho dhanañajāni ,||<br />
					aññe sahetukā dhammikā kammantā,||<br />
					yehi sakkā pubba-petānañc'eva pubbapetakaraṇīyaɱ kātuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā devatānaɱ hetu adhammacārī visamacārī assa,||<br />
					yo vā devatānaɱ hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					devatānaɱ hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					devatānaɱ hetu dhammacārī samacārī assa,||<br />
					tadevettha <a id="pg191"><span class="f2 g"><b>[191]</b></span></a> seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni ,||<br />
					aññe sahetukā dhammikā kammantā,||<br />
					yehi sakkā devatānañc'eva devatākaraṇīyaɱ kātuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā rañño hetu adhammacārī visamacārī assa,||<br />
					yo vā rañño hetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					rañño hetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					rañño hetu dhammacārī samacārī assa,||<br />
					tadevettha seyyo.|| ||</p>

					<p class="f4">ADhamma-cariyā visama-cariyā hi bho Sāriputta,||<br />
					Dhamma-cariyā sama-cariyā seyyo' ti.|| ||</p>

					<p class="f4">Atthi kho Dhanañjāni,||<br />
					añño sahetukā dhammikā kammantā,||<br />
					yehi sakkā rañño c'eva rājakaraṇīyaɱ kātuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjituɱ.|| ||</p>

					<p class="f4">Taɱ kiɱ maññasi Dhanañjāni,||<br />
					yo vā kāyassa pīṇanahetu brūhanahetu adhammacārī visamacārī assa,||<br />
					yo vā kāyassa pīṇanahetu brūhanahetu dhammacārī samacārī assa.|| ||</p>

					<p class="f4">Katamaɱ seyyo' ti?|| ||</p>

					<p class="f4">Yo hi bho Sāriputta,||<br />
					kāyassa piṇanahetu brūhanahetu adhammacārī visamacārī assa,||<br />
					na taɱ seyyo.|| ||</p>

					<p class="f4">Yo ca kho bho Sāriputta,||<br />
					kāyassa piṇanahetu brūhanahetu dhammacārī samacārī assa,||<br />
					tadevettha seyyo,||<br />
					adhamma-cariyā visama-cariyāhī bho Sāriputta,||<br />
					Dhamma-cariyā sama-cariyā seyyoti.|| ||</p>

					<p class="f4">Atthi kho Dhanañjāni,||<br />
					aññe sahetukā dhammikā kammantā,||<br />
					yehi sakkā kāyañc'eva pīṇetuɱ brūhetuɱ,||<br />
					na ca pāpa-kammaɱ kattuɱ,||<br />
					puññañca paṭipadaɱ paṭipajjitunti.|| ||</p>

					<p class="f4">Atha kho Dhanañjāni brāhmaṇo āyasmato Sāriputtassa bhāsitaɱ abhinan'ditvā anumo-ditvā uṭṭhāy āsanā pakkāmi.|| ||</p>

					<p class="f4">Atha kho Dhanañjāni brāhmaṇo aparena samayena ābādhiko ahosi dukkhito bāḷha-gilāno.|| ||</p>

					<p class="f4">Atha kho Dhanañjāni brāhmaṇo aññataraɱ purisaɱ āmantesi:||<br />
					ehi tvaɱ amho <a id="pg192"><span class="f2 g"><b>[192]</b></span></a> purisa,||<br />
					yena Bhagavā ten'upasaṅkama,||<br />
					upasaṅkamitvā mama vacanena Bhagavato pāde sirasā vandāhī,||<br />
					'Dhanañjāni bhante,||<br />
					brāhmaṇo ābādhiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasaṅkama,||<br />
					upasaṅkamitvā mama vacanena āyasmato Sāriputtassa pāde sirasā vandāhi,'Dhanañjāni bhante,||<br />
					brāhmaṇo ābādhiko dukkhito bāḷha-gilāno.|| ||</p>

					<p class="f4">So āyasmato Sāriputtassa pāde sirasā vandatī' ti.|| ||</p>

					<p class="f4">Evañ ca vadehi:||<br />
					'sādhu kira bhante,||<br />
					āyasmā Sāriputto yena Dhanañjānissa brāhmaṇassa nivesanaɱ ten'upasaṅkamatu anukampaɱ upādāyā' ti.|| ||</p>

					<p class="f4">"Evaɱ bhante" ti kho so puriso Dhanañjānissa brāhmaṇassa paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho so puriso Bhagavantaɱ etad avoca.|| ||</p>

					<p class="f4">'Dhanañjāni bhante,||<br />
					brāhmaṇo ābādhiko dukkhito bāḷha-gilāno so Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasaṅkami,||<br />
					upasaṅkamitvā āyasmantaɱ Sāriputtaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso āyasmantaɱ Sāriputtaɱ etad avoca:||<br />
					'Dhanañjāni nte,||<br />
					brāhmaṇo ābādiko dukkhito bāḷha-gilāno so āyasmato Sāriputtassa pāde sirasā vandati,||<br />
					evañca vadeti.|| ||</p>

					<p class="f4">'Sādhu kira bhante,||<br />
					āyasmā Sāriputto yena Dhanañjānissa brāhmaṇassa nivesanaɱ ten'upasaṅkamatu anukampaɱ upādāyā' ti.|| ||</p>

					<p class="f4">Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">Atha kho āyasmā Sāriputto nivāsetvā patta-cīvaraɱ ādāya yena Dhanañjānissa brāhmaṇassa nivesanaɱ ten'upasaṅkami,||<br />
					upasaṅkamitvā paññatte āsane nisīdi,||<br />
					nisajja kho āyasmā Sāriputto Dhanañjāniɱ brāhmaṇaɱ etad avoca:||<br />
					'kacci te Dhanañjāni,||<br />
					khamanīyaɱ kacci yāpanīyaɱ kacci dukkhā vedanā paṭi-k-kamanti no abhi-k-kamanti,||<br />
					paṭikkamosānaɱ paññāyati,||<br />
					no abhi-k-kamoti?|| ||</p>

					<p class="f4">Na me bho Sāriputta,||<br />
					khamanīyaɱ na yāpanīya,||<br />
					bāḷhā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaɱ paññāyati no paṭikkamoti.|| ||</p>

					<p class="f4">Seyyathā pi <a id="pg193"><span class="f2 g"><b>[193]</b></span></a> bho Sāriputta,||<br />
					balavā puriso tiṇhena sikharena muddhani1 abhimantheyya.2 Evam eva kho me bho Sāriputta,||<br />
					adimattā vātā muddhani1 ūhananti3 na me ho Sāriputta,||<br />
					khamanīyaɱ na yāpanīyaɱ.|| ||</p>

					<p class="f4">Bā'hā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaɱ paññāyati no paṭikkamoti.|| ||</p>

					<p class="f4">Seyyathā pi bho Sāriputta,||<br />
					balavā puriso daḷhena varatta-bandhanena4 sīse sīsa-veṭhanaɱ5 bandheyya6,||<br />
					evam eva kho me bho Sāriputta,||<br />
					adhimattā sīse sīsavedanā hoti.|| ||</p>

					<p class="f4">Na me bho Sāriputta,||<br />
					khamanīyaɱ na yāpanīyaɱ.|| ||</p>

					<p class="f4">Bā'hā me dukkhā vedanā.|| ||</p>

					<p class="f4">Abhi-k-kamanti no paṭi-k-kamanti,||<br />
					abhi-k-kam'osānaɱ paññāyati no paṭikkamoti.|| ||</p>

					<p class="f4">Seyyathā pi bho Sāriputta,||<br />
					dakkho go-ghātako vā go-ghātakantevāsī vā tiṇhena govikattanena kucchiɱ parikanteyya.|| ||</p>

					<p class="f4">Evam eva kho me bho Sāriputta,||<br />
					adhimattā vātā kucchiɱ parikantanti.|| ||</p>

					<p class="f4">Na me bho Sāriputta,||<br />
					khamanīyaɱ na yāpanīyaɱ,||<br />
					bāḷhā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaɱ paññāyati no paṭikkamoti.|| ||</p>

					<p class="f4">Seyyathā pi bho Sāriputta,||<br />
					dve balavanto purisā dubbalataraɱ purisaɱ nānā bāhāsu gahetvā aṅg'ārakāsuyā santāpeyyuɱ samparitāpeyyuɱ,||<br />
					evam eva kho me bho Sāriputta,||<br />
					adhimatto kāyasmiɱ dāho,||<br />
					na me bho Sāriputta,||<br />
					khamanīyaɱ na yāpanīyaɱ bāḷhā me dukkhā vedanā abhi-k-kamantī no paṭi-k-kamanti,||<br />
					abhi-k-kam'osānaɱ paññāyati no paṭikkamoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					Nirayo vā tiracchāna-yoni vā' ti?|| ||</p>

					<p class="f4">Nirayā bho Sāriputta,||<br />
					tiracchāna-yoni seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					tiracchāna-yoni vā petti-visayo7 vā' ti?|| ||</p>

					<p class="f4">Tiracchāna-yoniyā bho Sāriputta,||<br />
					petti-visayo seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					petti-visayo vā manusso vā' ti?|| ||</p>

					<p class="f4">Pettivisayā bho Sāriputta,||<br />
					manussā seyyoti.|| ||</p>

					<p class="f4"><a id="pg194"><span class="f2 g"><b>[194]</b></span></a>|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					manussā vā cātu-m-mahārājikā devā vā' ti?|| ||</p>

					<p class="f4">Manussehi bho Sāriputta,||<br />
					cātu-m-mahārājikā devā seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					cātu-m-mahārājikā vā devā Tāvatiɱsā vā devā' ti?|| ||</p>

					<p class="f4">Cātummahārājikehi bho Sāriputta,||<br />
					devehi Tāvatiɱsā devā seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,Tāvatiɱsā vā devā yāmā vā devā' ti?|| ||</p>

					<p class="f4">Tāvatiɱsehi bho Sāriputta,||<br />
					devehi yāmā devā seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,yāmā vā devā Tusitā vā</p>
					<p class="f4">Devāti?|| ||</p>

					<p class="f4">Yāmehi bho Sāriputta,||<br />
					devehi Tusitā devā yyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					Tusitā vā devā nimmānaratī vā devā' ti?|| ||</p>

					<p class="f4">Tusitehi bho Sāriputta,||<br />
					devehi nimmānaratī devā seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					nimmānaratī vā devā Paranimmita-vasavattī vā devā' ti?|| ||</p>

					<p class="f4">Nimmānaratīhi bho Sāriputta,||<br />
					devehi paranimamitavasavattī devā seyyoti.|| ||</p>

					<p class="f4">Taɱ kiɱ maññasi Dhanañjāni,||<br />
					katamaɱ seyyo,||<br />
					Paranimmita-vasavattī vā devā Brahma-loko vā' ti?|| ||</p>

					<p class="f4">Brahmalokoti bhavaɱ Sāriputte,||<br />
					āha,||<br />
					Brahma-lokoti bhavaɱ Sāriputto āhāti.|| ||</p>

					<p class="f4">Atha kho āyasmato Sāriputtassa etad ahosi:||<br />
					ime kho brāhmaṇā Brahma-lokādhimuttā.|| ||</p>

					<p class="f4">Yan'nūn-ā-haɱ Dhanañjānissa brāhmaṇassa Brahmānaɱ sahavyatāya Maggaɱ deseyyanti.|| ||</p>

					<p class="f4">Brahmānaɱ te Dhanañjāni sahavyatāya Maggaɱ desissāmi.|| ||</p>

					<p class="f4">Taɱ suṇāhi sādhukaɱ manasi karohī bhāsissāmī' ti.|| ||</p>

					<p class="f4">'Evam bho' ti kho Dhanañjāni brāhmaṇo āyasmato Sāriputtassa paccassosi.|| ||</p>

					<p class="f4"><a id="pg195"><span class="f2 g"><b>[195]</b></span></a> Āyasmā Sāriputto etad avoca:||<br />
					'katamo ca Dhanañjāni,||<br />
					Brahmānaɱ sahavyatāya Maggo? Idha Dhanañjāni,||<br />
					bhikkhu mettā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya1 sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho Dhanañjāni,||<br />
					Brahmānaɱ sahavyatāya Maggo.|| ||</p>

					<p class="f4">Puna ca paraɱ Dhanañjāni,||<br />
					bhikkhu karuṇā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho Dhanañjāni,||<br />
					Brahmānaɱ sahavyatāya Maggo' ti.|| ||</p>

					<p class="f4">Puna ca paraɱ Dhanañjāni,||<br />
					bhikkhu muditā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho dhanañāni,||<br />
					brāhmānaɱ sahavyatāya Maggo' ti.|| ||</p>

					<p class="f4">Puna ca paraɱ Dhanañjāni ,||<br />
					bhikkhu upekkhā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ,||<br />
					tathā tatiyaɱ,||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ upekkhā-saha-gatena cetasā vipulena mahaggatena appamāṇena averena avyāpajjhena eritvā viharati.|| ||</p>

					<p class="f4">Ayam pi kho dhanañajāni,||<br />
					Brahmānaɱ sahavyatāya Maggo' ti.|| ||</p>

					<p class="f4">Tena hi bho Sāriputta,||<br />
					mama vacanena Bhagavato pāde sirasā vandāhi,||<br />
					'Dhanañjāni bhante,||<br />
					brāhmaṇo ābādhiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Atha kho āyasmā Sāriputto Dhanañjāniɱ brāhmaṇaɱ sati uttariɱ karaṇiye hīne Brahma-loke patiṭṭhāpetvā uṭṭhāy āsanā pakkāmi.|| ||</p>

					<p class="f4">Atha kho Dhanañjāni brāhmaṇo acira-pakkante āyasmante Sāriputte kālamakāsi,||<br />
					Brahma-lokañ ca upapajji.|| ||</p>

					<p class="f4">Atha kho Bhagavā bhikkhū āmantesi:||<br />
					eso bhikkhave,||<br />
					Sāriputto Dhanañjāniɱ brāhmaṇaɱ sati uttariɱ karaṇīye,||<br />
					hīne Brahma-loke patiṭṭhāpetvā uṭṭhāy āsanā pakkanto' ti.|| ||</p>

					<p class="f4">Atha kho āyasmā Sāriputto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho āyasmā Sāriputto Bhagavantaɱ etad avoca:||<br />
					Dhanañjāni bhante,||<br />
					brāhmaṇo ābādiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Kiɱ pana tvaɱ Sāriputta,||<br />
					Dhanañjāniɱ brāhmaṇaɱ <a id="pg196"><span class="f2 g"><b>[196]</b></span></a> sati uttariɱ kariṇīye,||<br />
					hīne Brahma-loke patiṭṭhāpetvā uṭṭhāy āsanā pakkantoti?|| ||</p>

					<p class="f4">Mayhaɱ kho bhante,||<br />
					evaɱ ahosi:||<br />
					ime kho brāhmaṇā Brahma-lokādhimuttā yan nūn-ā-haɱ Dhanañjānissa brāhmaṇassa Brahmānaɱ sahavyatāya Maggaɱ deseyyanti.|| ||</p>

					<p class="f4">Kālakato ca Sāriputta,||<br />
					Dhanañjāni brāhmaṇo Brahma-lokañ ca upapannoti.|| ||</p>

					<p class="ctr">Dhānañjāni Suttaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>