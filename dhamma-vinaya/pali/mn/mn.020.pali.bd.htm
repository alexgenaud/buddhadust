<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 20. The Buddha describes five stands the seeker after higher states of mind can adopt in his effort to eliminate unwanted, degenerate, debilitating thoughts." />
<title>MN 20: Vitakka-Saṇṭhāna Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p20">Sutta 20</a></h4>

					<h1>Vitakka-Saṇṭhāna Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.020.chlm.sbb.htm#p1">chlm</a>][<a href="../../../dhamma-vinaya/pts/mn/mn.020.horn.pts.htm#p1">pts</a>][<a href="../../../dhamma-vinaya/ati/mn/mn.020.than.ati.htm#p1">than</a>][<a href="../../../dhamma-vinaya/ati/mn/mn.020.soma.ati.htm#p1">soma</a>][<a href="../../../dhamma-vinaya/wp/mn/mn.020.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.020.upal.mnl.htm#p1">upal</a>][<a href="../../../dhamma-vinaya/misc/mn/mn.020.pnji.misc.htm#p1">pnji</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" <a id="pg119"><span class="f2 g"><b>[119]</b></span></a> ti||<br />
					te bhikkhu Bhagavato paccassosuṃ<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.020.horn.pts.htm#p2">pts</a>][<a href="../../../dhamma-vinaya/ati/mn/mn.020.than.ati.htm#p2">than</a>][<a href="../../../dhamma-vinaya/ati/mn/mn.020.soma.ati.htm#p2">soma</a>][<a href="../../../dhamma-vinaya/wp/mn/mn.020.ntbb.wp.htm#p2">ntbb</a>][<a href="../../../dhamma-vinaya/mnl/mn/mn.020.upal.mnl.htm#p2">upal</a>]</span> Adhicittam-anuyuttena bhikkhave bhikkhunā||<br />
					pañca nimittāni kālena kālaṃ mana-sikātabbāni.</p>

					<p class="f4">Katamāni pañca?|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.020.horn.pts.htm#p3">pts</a>][<a href="../../../dhamma-vinaya/ati/mn/mn.020.than.ati.htm#p3">than</a>][<a href="../../../dhamma-vinaya/ati/mn/mn.020.soma.ati.htm#p3">soma</a>][<a href="../../../dhamma-vinaya/wp/mn/mn.020.ntbb.wp.htm#p3">ntbb</a>][<a href="../../../dhamma-vinaya/mnl/mn/mn.020.upal.mnl.htm#p3">upal</a>]</span> Idha bhikkhave bhikkhuno<br />
					yaṃ nimittaṃ āgamma||<br />
					yaṃ nimittaṃ mana-sikaroto||<br />
					uppajjanti pāpakā akusalā vitakkā chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tamhā nimittā||<br />
					aññaṃ nimittaṃ mana-sikātabbaṃ kusal'ūpasaṃhitaṃ.|| ||</p>

					<p class="f4">Tassa tamhā nimittā||<br />
					aññaṃ nimittaṃ mana-sikaroto kusal'ūpasaṃhitaṃ,||<br />
					ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ santiṭṭhati sannisīdati ekodi hoti,||<br />
					samādhiyati.|| ||</p>

					<p class="f4">Seyyathā pi, bhikkhave, dakkho palagaṇḍo vā||<br />
					palagaṇḍantevāsī vā||<br />
					sukhumāya āṇiyā oḷārikaṃ āṇiṃ||<br />
					abhinīhaneyya||<br />
					abhinīhareyya||<br />
					abhinivajjeyya,||<br />
					evam eva kho, bhikkhave,||<br />
					bhikkhuno yaṃ nimittaṃ āgamma||<br />
					yaṃ nimittaṃ mana-sikaroto||<br />
					uppajjanti pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tamhā nimittā aññaṃ nimittaṃ mana-sikātabbaṃ kusal'ūpasaṃhitaṃ.|| ||</p>

					<p class="f4">Ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.020.horn.pts.htm#p4">pts</a>][<a href="../../../dhamma-vinaya/ati/mn/mn.020.than.ati.htm#p4">than</a>][<a href="../../../dhamma-vinaya/ati/mn/mn.020.soma.ati.htm#p4">soma</a>][<a href="../../../dhamma-vinaya/wp/mn/mn.020.ntbb.wp.htm#p4">ntbb</a>][<a href="../../../dhamma-vinaya/mnl/mn/mn.020.upal.mnl.htm#p4">upal</a>]</span> Tassa ce bhikkhave bhikkhuno tamhā nimittā||<br />
					aññaṃ nimittaṃ mana-sikaroto||<br />
					kusal'ūpasaṃhitaṃ uppajjant'eva||<br />
					pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,<br />
					tena bhikkhave bhikkhunā tesaṃ vitakkānaṃ ādīnavo upapari-k-khitabbo:|| ||</p>

					<p class="f4">'Iti p'ime vitakkā akusalā,||<br />
					iti p'ime vitakkā sāvajjā,||<br />
					iti p'ime vitakkā dukkha-vipākā' ti.|| ||</p>

					<p class="f4">Tassa tesaṃ vitakkānaṃ ādīnavaṃ upapari-k-khato ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Seyyathā pi, bhikkhave,||<br />
					itthī vā||<br />
					puriso vā daharo yuvā maṇḍanaka-jātiko ahikuṇapena vā||<br />
					kukkura-kuṇapena vā||<br />
					manussa- <a id="pg120"><span class="f2 g"><b>[120]</b></span></a> kuṇapena vā||<br />
					kaṇṭhe āsattena aṭṭīyeyya harāyeyya jiguccheyya,||<br />
					evam eva kho, bhikkhave, tassa ce bhikkhuno tamhā nimittā||<br />
					aññaṃ nimittaṃ mana-sikaroto kusal'ūpasaṃhitaṃ uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tesaṃ vitakkānaṃ ādīnavo upapari-k-khitabbo:|| ||</p>

					<p class="f4">'Iti pime vitakkā akusalā,||<br />
					iti pime vitakkā sāvajjā,||<br />
					iti pime vitakkā dukkha-vipākā' ti.|| ||</p>

					<p class="f4">Tassa tesaṃ vitakkānaṃ ādīnavaṃ upapari-k-khato ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.020.horn.pts.htm#p5">pts</a>][<a href="../../../dhamma-vinaya/ati/mn/mn.020.than.ati.htm#p5">than</a>][<a href="../../../dhamma-vinaya/ati/mn/mn.020.soma.ati.htm#p5">soma</a>][<a href="../../../dhamma-vinaya/wp/mn/mn.020.ntbb.wp.htm#p5">ntbb</a>][<a href="../../../dhamma-vinaya/mnl/mn/mn.020.upal.mnl.htm#p5">upal</a>]</span> Tassa ce bhikkhave bhikkhuno tesaṃ pi vitakkānaṃ ādīnavaṃ upapari-k-khato uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tesaṃ vitakkānaṃ asati-amana-sikāro āpajjitabbo.|| ||</p>

					<p class="f4">Tassa tesaṃ vitakkānaṃ asati-amana-sikāraṃ āpajjato ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Seyyathā pi, bhikkhave, cakkhumā puriso āpāthagatānaṃ rūpānaṃ adassana-kāmo assa,||<br />
					so nimīleyya vā||<br />
					aññena vā apalokeyya.|| ||</p>

					<p class="f4">Evam eva kho bhikkhave tassa ce bhikkhuno tesam pi vitakkānaṃ ādīnavaṃ upapari-k-khato uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tesaṃ vitakkānaṃ asati amana-sikāro āpajjitabbo.|| ||</p>

					<p class="f4">Tassa tesaṃ vitakkānaṃ asati-amana-sikāraṃ āpajjato ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam eva cittaṃ||<br />
					santiṭṭhati||<br />
					sannisīdati||<br />
					ekodi hoti samādiyati.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.020.horn.pts.htm#p6">pts</a>][<a href="../../../dhamma-vinaya/ati/mn/mn.020.than.ati.htm#p6">than</a>][<a href="../../../dhamma-vinaya/ati/mn/mn.020.soma.ati.htm#p6">soma</a>][<a href="../../../dhamma-vinaya/wp/mn/mn.020.ntbb.wp.htm#p6">ntbb</a>][<a href="../../../dhamma-vinaya/mnl/mn/mn.020.upal.mnl.htm#p6">upal</a>]</span> Tassa ce bhikkhave bhikkhuno tesam pi vitakkānaṃ asati-amana-sikāraṃ āpajjato uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tesaṃ vitakkānaṃ vitakka-saṅkhāra-saṇṭhānaṃ manasi kātabbaṃ.|| ||</p>

					<p class="f4">Tassa tesaṃ vitakkānaṃ vitakka-saṅkhāra-saṇṭhānaṃ mana-sikaroto ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Seyyathā pi, bhikkhave, puriso sīghaṃ gaccheyya,||<br />
					tassa evam assa:|| ||</p>

					<p class="f4">'Kin nu kho ahaṃ sīghaṃ gacchāmi,||<br />
					yan nūn-ā-haṃ saṇikaṃ gaccheyyan' ti?|| ||</p>

					<p class="f4">So saṇikaṃ gaccheyya.|| ||</p>

					<p class="f4">Tassa evam assa:|| ||</p>

					<p class="f4">'Kin nu kho ahaṃ saṇikaṃ gacchāmi,||<br />
					yan nūn-ā-haṃ tiṭṭheyyan' ti?|| ||</p>

					<p class="f4">So tiṭṭheyya.|| ||</p>

					<p class="f4">Tassa evam assa:|| ||</p>

					<p class="f4">'Kin nu kho ahaṃ ṭhito yan nūn-ā-haṃ nisīdeyyan' ti?|| ||</p>

					<p class="f4">So nisīdeyya.|| ||</p>

					<p class="f4">Tassa evam assa:|| ||</p>

					<p class="f4">'Kin nu kho ahaṃ nisinno,||<br />
					yan nūn-ā-haṃ nipajjeyyan' ti?|| ||</p>

					<p class="f4">So nipajjeyya.|| ||</p>

					<p class="f4">Evaṃ hi so bhikkhave puriso oḷārikaṃ oḷārikaṃ iriyāpathaṃ abhini-vajchetvā sukhumaṃ sukhumaṃ iriyāpathaṃ kappeyya.|| ||</p>

					<p class="f4">Evam eva kho bhikkhave tassa ce bhikkhuno tesam pi vitakkānaṃ asati-amana-sikāraṃ āpajjato uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā tesaṃ vitakkānaṃ vitakka-saṅkhāra-saṇṭhānaṃ mana-sikātabbaṃ.|| ||</p>

					<p class="f4">Tassa tesaṃ vitakkānaṃ vitakka-saṅkhāra-saṇṭhānaṃ mana-sikaroto ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.020.horn.pts.htm#p7">pts</a>][<a href="../../../dhamma-vinaya/ati/mn/mn.020.than.ati.htm#p7">than</a>][<a href="../../../dhamma-vinaya/ati/mn/mn.020.soma.ati.htm#p7">soma</a>][<a href="../../../dhamma-vinaya/wp/mn/mn.020.ntbb.wp.htm#p7">ntbb</a>][<a href="../../../dhamma-vinaya/mnl/mn/mn.020.upal.mnl.htm#p7">upal</a>]</span> Tassa ce bhikkhave bhikkhuno tesam pi vitakkānaṃ vitakka-saṅkhāra-saṇṭhānaṃ mana-sikaroto uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā dantehi danta-m-ādhāya jivhāya tāluṃ āhacca cetasā cittaṃ||<br />
					abhiniggaṇhitabbaṃ||<br />
					abhinippīḷetabbaṃ||<br />
					abhi- <a id="pg121"><span class="f2 g"><b>[121]</b></span></a> santāpetabbaṃ.|| ||</p>

					<p class="f4">Tassa dantehi danta-m-ādhāya jivhāya tāluṃ āhacca cetasā cittaṃ abhiniggaṇhato||<br />
					abhinippīḷayato||<br />
					abhisantāpayato||<br />
					ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi||<br />
					te pahīyanti.|| ||</p>

					<p class="f4">Te abbhatthaṃ gacchantī.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Seyyathā pi, bhikkhave, balavā puriso||<br />
					dubbalataraṃ purisaṃ||<br />
					sīse vā gahetvā khandhe vā gahetvā||<br />
					abhiniggaṇheyya abhinippīḷeyya||<br />
					abhisantāpeyya,||<br />
					evam eva kho, bhikkhave, tassa ce bhikkhuno tesam pi vitakkānaṃ vitakka-saṅkhāra-saṇṭhānaṃ mana-sikaroto uppajjant'eva pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tena bhikkhave bhikkhunā dantehi danta-m-ādhāya jivhāya tāluṃ āhacca cetasā cittaṃ||<br />
					abhiniggaṇhitabbaṃ||<br />
					abhinippīḷetabbaṃ||<br />
					abhisantāpetabbaṃ.|| ||</p>

					<p class="f4">Tassa dantehi danta-m-ādhāya jivhāya tāluṃ āhacca cetasā cittaṃ||<br />
					abhiniggaṇhato||<br />
					abhinippīḷayato||<br />
					abhisantāpayato||<br />
					ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi||<br />
					te pahīyanti|| ||</p>

					<p class="f4">Te abbhatthaṃ gacchantī.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.020.horn.pts.htm#p8">pts</a>][<a href="../../../dhamma-vinaya/ati/mn/mn.020.than.ati.htm#p8">than</a>][<a href="../../../dhamma-vinaya/ati/mn/mn.020.soma.ati.htm#p8">soma</a>][<a href="../../../dhamma-vinaya/wp/mn/mn.020.ntbb.wp.htm#p8">ntbb</a>][<a href="../../../dhamma-vinaya/mnl/mn/mn.020.upal.mnl.htm#p8">upal</a>]</span> Yato kho bhikkhave bhikkhuno||<br />
					yaṃ nimittaṃ āgamma||<br />
					yaṃ nimittaṃ mana-sikaroto uppajjanti pāpakā akusalā dhammā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi,||<br />
					tassa tamhā nimittā||<br />
					aññaṃ nimittaṃ mana-sikaroto||<br />
					kusal'ūpasaṃhitaṃ ye pāpakā||<br />
					akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Tesam pi vitakkānaṃ ādīnavaṃ upapari-k-khato ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Tesam pi vitakkānaṃ asati-amana-sikāraṃ āpajjato ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Tesam pi vitakkānaṃ vitakka-saṅkhāra-saṇṭhānaṃ mana-sikaroto ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi hoti samādhiyati.|| ||</p>

					<p class="f4">Dantehi danta-m-ādhāya jivahāya tāluṃ āhacca cetasā cittaṃ||<br />
					abhiniggaṇhato||<br />
					abhinippīḷayato||<br />
					abhisantāpayato||<br />
					ye pāpakā akusalā vitakkā||<br />
					chand'ūpasaṃhitā pi||<br />
					dos'ūpasaṃhitā pi||<br />
					moh'ūpasaṃhitā pi te pahīyanti.|| ||</p>

					<p class="f4">Te abbhatthaṃ gacchanti.|| ||</p>

					<p class="f4">Tesaṃ pahānā ajjhattam'eva cittaṃ||<br />
					santiṭṭhati||<br />
					sannisīdati||<br />
					ekodi <a id="pg122"><span class="f2 g"><b>[122]</b></span></a> hoti samādhiyati.|| ||</p>

					<p class="f4">Ayaṃ vuccati bhikkhave bhikkhu vasī vitakka-pariyāya-pathesu:|| ||</p>

					<p class="f4">Yaṃ vitakkaṃ ākaṅkhissati taṃ vitakkaṃ vitakkessati,||<br />
					yaṃ vitakkaṃ n'ākaṅkhissati||<br />
					na taṃ vitakkaṃ vitakkessati,||<br />
					acchecchi taṇhaṃ,||<br />
					vāvattayi saṃyojanaṃ,||<br />
					sammā mān-ā-bhisamayā antam akāsi dukkhassāti" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Vitakka-Saṇṭhāna Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>