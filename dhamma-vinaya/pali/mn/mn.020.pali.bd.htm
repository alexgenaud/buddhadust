<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 20. The Buddha describes five stands the seeker after higher states of mind can adopt in his effort to eliminate unwanted, degenerate, debilitating thoughts." />
<title>MN 20: Vitakka-Santhana Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p20">Sutta 20</a></h4>

					<h1>Vitakka-Saṇṭhāna Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.020.chlm.sbb.htm#p1">chlm</a>][<a href="../../../dhamma-vinaya/pts/mn/mn.020.horn.pts.htm#p1">pts</a>][<a href="../../../dhamma-vinaya/ati/mn/mn.020.than.ati.htm#p1">than</a>][<a href="../../../dhamma-vinaya/ati/mn/mn.020.soma.ati.htm#p1">soma</a>][<a href="../../../dhamma-vinaya/wp/mn/mn.020.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.020.upal.mnl.htm#p1">upal</a>][<a href="../../../dhamma-vinaya/misc/mn/mn.020.pnji.misc.htm#p1">pnji</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" <a id="pg119"><span class="f2 g"><b>[119]</b></span></a> ti te bhikkhū Bhagavato paccassosuɱ. Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.020.horn.pts.htm#p2">pts</a>][<a href="../../../dhamma-vinaya/ati/mn/mn.020.than.ati.htm#p2">than</a>][<a href="../../../dhamma-vinaya/ati/mn/mn.020.soma.ati.htm#p2">soma</a>][<a href="../../../dhamma-vinaya/wp/mn/mn.020.ntbb.wp.htm#p2">ntbb</a>][<a href="../../../dhamma-vinaya/mnl/mn/mn.020.upal.mnl.htm#p2">upal</a>]</span> Adhicittam-anuyuttena bhikkhave bhikkhunā pañca nimittāni kālena kālaɱ mana-sikātabbāni.</p>

					<p class="f4">Katamāni pañca?|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.020.horn.pts.htm#p3">pts</a>][<a href="../../../dhamma-vinaya/ati/mn/mn.020.than.ati.htm#p3">than</a>][<a href="../../../dhamma-vinaya/ati/mn/mn.020.soma.ati.htm#p3">soma</a>][<a href="../../../dhamma-vinaya/wp/mn/mn.020.ntbb.wp.htm#p3">ntbb</a>][<a href="../../../dhamma-vinaya/mnl/mn/mn.020.upal.mnl.htm#p3">upal</a>]</span> Idha bhikkhave bhikkhuno yaɱ nimittaɱ āgamma yaɱ nimittaɱ mana-sikaroto uppajjanti pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tamhā nimittā aññaɱ nimittaɱ mana-sikātabbaɱ kusalūpasaɱhitaɱ.|| ||</p>

					<p class="f4">Tassa tamhā nimittā aññaɱ nimittaɱ mana-sikaroto kusalūpasaɱhitaɱ,||<br />
					ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti,||<br />
					samādhiyati.|| ||</p>

					<p class="f4">Seyyathā pi, bhikkhave, dakkho palagaṇḍo vā palagaṇḍantevāsī vā sukhumāya āṇiyā oḷārikaɱ āṇiɱ abhinīhaneyya abhinīhareyya abhinivajjeyya,||<br />
					evam eva kho, bhikkhave,||<br />
					bhikkhuno yaɱ nimittaɱ āgamma yaɱ nimittaɱ mana-sikaroto uppajjanti pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tamhā nimittā aññaɱ nimittaɱ mana-sikātabbaɱ kusalūpasaɱhitaɱ.|| ||</p>

					<p class="f4">Ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.020.horn.pts.htm#p4">pts</a>][<a href="../../../dhamma-vinaya/ati/mn/mn.020.than.ati.htm#p4">than</a>][<a href="../../../dhamma-vinaya/ati/mn/mn.020.soma.ati.htm#p4">soma</a>][<a href="../../../dhamma-vinaya/wp/mn/mn.020.ntbb.wp.htm#p4">ntbb</a>][<a href="../../../dhamma-vinaya/mnl/mn/mn.020.upal.mnl.htm#p4">upal</a>]</span> Tassa ce bhikkhave bhikkhuno tamhā nimittā aññaɱ nimittaɱ mana-sikaroto kusalūpasaɱhitaɱ uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,<br />
					tena bhikkhave bhikkhunā tesaɱ vitakkānaɱ ādīnavo upapari-k-khitabbo:|| ||</p>

					<p class="f4">Iti p'ime vitakkā akusalā,||<br />
					iti p'ime vitakkā sāvajjā,||<br />
					iti p'ime vitakkā dukkha-vipākā ti.|| ||</p>

					<p class="f4">Tassa tesaɱ vitakkānaɱ ādīnavaɱ upapari-k-khato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Seyyathā pi, bhikkhave, itthī vā vā puriso vā daharo yuvā maṇḍanaka-jātiko ahikuṇapena vā kukkurakuṇapena vā manussa- <a id="pg120"><span class="f2 g"><b>[120]</b></span></a> kuṇapena vā kaṇṭhe āsattena aṭṭīyeyya harāyeyya jiguccheyya,||<br />
					evam eva kho, bhikkhave, tassa ce bhikkhuno tamhā nimittā aññaɱ nimittaɱ mana-sikaroto kusalūpasaɱhitaɱ uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tesaɱ vitakkānaɱ ādīnavo upapari-k-khitabbo:|| ||</p>

					<p class="f4">Iti pime vitakkā akusalā,||<br />
					iti pime vitakkā sāvajjā,||<br />
					iti pime vitakkā dukkha-vipākā ti.|| ||</p>

					<p class="f4">Tassa tesaɱ vitakkānaɱ ādīnavaɱ upapari-k-khato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.020.horn.pts.htm#p5">pts</a>][<a href="../../../dhamma-vinaya/ati/mn/mn.020.than.ati.htm#p5">than</a>][<a href="../../../dhamma-vinaya/ati/mn/mn.020.soma.ati.htm#p5">soma</a>][<a href="../../../dhamma-vinaya/wp/mn/mn.020.ntbb.wp.htm#p5">ntbb</a>][<a href="../../../dhamma-vinaya/mnl/mn/mn.020.upal.mnl.htm#p5">upal</a>]</span> Tassa ce bhikkhave bhikkhuno tesaɱ pi vitakkānaɱ ādīnavaɱ upapari-k-khato uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tesaɱ vitakkānaɱ asati-amana-sikāro āpajjitabbo.|| ||</p>

					<p class="f4">Tassa tesaɱ vitakkānaɱ asati-amana-sikāraɱ āpajjato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Seyyathā pi, bhikkhave, cakkhumā puriso āpāthagatānaɱ rūpānaɱ adassana-kāmo assa,||<br />
					so nimīleyya vā aññena vā apalokeyya.|| ||</p>

					<p class="f4">Evam eva kho bhikkhave tassa ce bhikkhuno tesam pi vitakkānaɱ ādīnavaɱ upapari-k-khato uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tesaɱ vitakkānaɱ asati amana-sikāro āpajjitabbo.|| ||</p>

					<p class="f4">Tassa tesaɱ vitakkānaɱ asati-amana-sikāraɱ āpajjato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam eva cittaɱ santi-ṭ-ṭhati sannisīdati ekodi hoti samādiyati.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.020.horn.pts.htm#p6">pts</a>][<a href="../../../dhamma-vinaya/ati/mn/mn.020.than.ati.htm#p6">than</a>][<a href="../../../dhamma-vinaya/ati/mn/mn.020.soma.ati.htm#p6">soma</a>][<a href="../../../dhamma-vinaya/wp/mn/mn.020.ntbb.wp.htm#p6">ntbb</a>][<a href="../../../dhamma-vinaya/mnl/mn/mn.020.upal.mnl.htm#p6">upal</a>]</span> Tassa ce bhikkhave bhikkhuno tesam pi vitakkānaɱ asati-amana-sikāraɱ āpajjato uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tesaɱ vitakkānaɱ vitakkasankhārasaṇṭhānaɱ manasi kātabbaɱ.|| ||</p>

					<p class="f4">Tassa tesaɱ vitakkānaɱ vitakkasankhārasaṇṭhānaɱ mana-sikaroto ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi||<br />
					te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Seyyathā pi, bhikkhave, puriso sīghaɱ gaccheyya,||<br />
					tassa evam assa:|| ||</p>

					<p class="f4">Kin nu kho ahaɱ sīghaɱ gacchāmi, yan nūnāhaɱ saṇikaɱ gaccheyyanti.|| ||</p>

					<p class="f4">So saṇikaɱ gaccheyya.|| ||</p>

					<p class="f4">Tassa evam assa:|| ||</p>

					<p class="f4">Kin nu kho ahaɱ saṇikaɱ gacchāmi,||<br />
					yan nūnāhaɱ tiṭṭheyyanti.|| ||</p>

					<p class="f4">So tiṭṭheyya.|| ||</p>

					<p class="f4">Tassa evam assa:|| ||</p>

					<p class="f4">Kin nu kho ahaɱ ṭhito yan nūnāhaɱ nisīdeyyanti.|| ||</p>

					<p class="f4">So nisīdeyya.|| ||</p>

					<p class="f4">Tassa evam assa:|| ||</p>

					<p class="f4">Kin nu kho ahaɱ nisinno,||<br />
					yan nūnāhaɱ nipajjeyyanti.|| ||</p>

					<p class="f4">So nipajjeyya.|| ||</p>

					<p class="f4">Evaɱ hi so bhikkhave puriso oḷārikaɱ oḷārikaɱ iriyāpathaɱ abhini-vajchetvā sukhumaɱ sukhumaɱ iriyāpathaɱ kappeyya.|| ||</p>

					<p class="f4">Evam eva kho bhikkhave tassa ce bhikkhuno tesam pi vitakkānaɱ asati-amana-sikāraɱ āpajjato uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā tesaɱ vitakkānaɱ vitakkasankhārasaṇṭhānaɱ mana-sikātabbaɱ.|| ||</p>

					<p class="f4">Tassa tesaɱ vitakkānaɱ vitakkasankhārasaṇṭhānaɱ mana-sikaroto ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.020.horn.pts.htm#p7">pts</a>][<a href="../../../dhamma-vinaya/ati/mn/mn.020.than.ati.htm#p7">than</a>][<a href="../../../dhamma-vinaya/ati/mn/mn.020.soma.ati.htm#p7">soma</a>][<a href="../../../dhamma-vinaya/wp/mn/mn.020.ntbb.wp.htm#p7">ntbb</a>][<a href="../../../dhamma-vinaya/mnl/mn/mn.020.upal.mnl.htm#p7">upal</a>]</span> Tassa ce bhikkhave bhikkhuno tesam pi vitakkānaɱ vitakkasankhārasaṇṭhānaɱ mana-sikaroto uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā dantehi danta-m-ādhāya jivhāya tāluɱ āhacca cetasā cittaɱ abhiniggaṇhitabbaɱ abhinippīḷetabbaɱ abhi- <a id="pg121"><span class="f2 g"><b>[121]</b></span></a> santāpetabbaɱ.|| ||</p>

					<p class="f4">Tassa dantehi danta-m-ādhāya jivhāya tāluɱ āhacca cetasā cittaɱ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi||<br />
					te pahīyanti.|| ||</p>

					<p class="f4">Te abbhatthaɱ gacchantī.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Seyyathā pi, bhikkhave, balavā puriso dubbalataraɱ purisaɱ sīse vā gahetvā khandhe vā gahetvā abhiniggaṇheyya abhinippīḷeyya abhisantāpeyya,||<br />
					evam eva kho, bhikkhave, tassa ce bhikkhuno tesam pi vitakkānaɱ vitakkasankhārasaṇṭhānaɱ mana-sikaroto uppajjant'eva pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi,||<br />
					tena bhikkhave bhikkhunā dantehi danta-m-ādhāya jivhāya tāluɱ āhacca cetasā cittaɱ abhiniggaṇhitabbaɱ abhinippīḷetabbaɱ abhisantāpetabbaɱ.|| ||</p>

					<p class="f4">Tassa dantehi danta-m-ādhāya jivhāya tāluɱ āhacca cetasā cittaɱ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi||<br />
					te pahīyanti|| ||</p>

					<p class="f4">Te abbhatthaɱ gacchantī.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.020.horn.pts.htm#p8">pts</a>][<a href="../../../dhamma-vinaya/ati/mn/mn.020.than.ati.htm#p8">than</a>][<a href="../../../dhamma-vinaya/ati/mn/mn.020.soma.ati.htm#p8">soma</a>][<a href="../../../dhamma-vinaya/wp/mn/mn.020.ntbb.wp.htm#p8">ntbb</a>][<a href="../../../dhamma-vinaya/mnl/mn/mn.020.upal.mnl.htm#p8">upal</a>]</span> Yato kho bhikkhave bhikkhuno yaɱ nimittaɱ āgamma yaɱ nimittaɱ mana-sikaroto uppajjanti pāpakā akusalā dhammā  chandūpasaɱhitā pi dosūpasaɱhitā pi mohūpasaɱhitā pi,||<br />
					tassa tamhā nimittā aññaɱ nimittaɱ mana-sikaroto kusalūpasaɱhitaɱ ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Tesam pi vitakkānaɱ ādīnavaɱ upapari-k-khato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Tesam pi vitakkānaɱ asati-amana-sikāraɱ āpajjato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Tesam pi vitakkānaɱ vitakkasankhārasanthānaɱ mana-sikaroto ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi hoti samādhiyati.|| ||</p>

					<p class="f4">Dantehi danta-m-ādhāya jivahāya tāluɱ āhacca cetasā cittaɱ abhiniggaṇhato abhinippīḷayato abhisantāpayato ye pāpakā akusalā vitakkā chandūpasaɱhitā pi dosūpasaɱhitā pi mohūpasaɱhitā pi te pahīyanti.|| ||</p>

					<p class="f4">Te abbhatthaɱ gacchanti.|| ||</p>

					<p class="f4">Tesaɱ pahānā ajjhattam'eva cittaɱ santi-ṭ-ṭhati sannisīdati ekodi <a id="pg122"><span class="f2 g"><b>[122]</b></span></a> hoti samādhiyati.|| ||</p>

					<p class="f4">Ayaɱ vuccati bhikkhave bhikkhu vasī vitakkapariyāyapathesu:|| ||</p>

					<p class="f4">Yaɱ vitakkaɱ ākaŋkhissati taɱ vitakkaɱ vitakkessati,||<br />
					yaɱ vitakkaɱ n'ākaŋkhissati na taɱ vitakkaɱ vitakkessati,||<br />
					acchecchi taṇhaɱ,||<br />
					vāvattayi saŋyojanaɱ,||<br />
					sammā mānābhi-samayā antam akāsi dukkhassāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Vitakkasaṇṭhānasuttaɱ dasamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>