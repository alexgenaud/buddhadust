<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 46. Four modes of practicing Dhamma: Pleasureable in the present with painful consequences; painful in the present with painful consequences; painful in the present with pleAsurable consequences; and pleAsurable in the present with pleAsurable consequences." />
<title>MN 46: Mahā Dhamma-Samādāna Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					5. Cūḷa Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p46">Sutta 46</a></h4>

					<h1>Mahā Dhamma-Samādāna Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg309"><span class="f2 g"><b>[309]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.046.chlm.sbb.htm#p1">chlm</a>][<a href="../../../dhamma-vinaya/pts/mn/mn.046.horn.pts.htm">pts</a>][<a href="../../../dhamma-vinaya/wp/mn/mn.046.ntbb.wp.htm">ntbb</a>][<a href="../../../dhamma-vinaya/mnl/mn/mn.046.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Yebhuyyena bhikkhave sattā evaṃ kāmā evaṃ chandā evaṃ adhippāyā: aho vata aniṭṭhā akantā amanāpā dhammā parihāyeyyuṃ,||<br />
					iṭṭhā kantā manāpā dhammā abhivaḍḍheyyunti.|| ||</p>

					<p class="f4">Tesaṃ bhikkhave sattāṇaṃ evaṃ kāmānaṃ evaṃ chandānaṃ evaṃ adhippāyānaṃ aniṭṭhā akantā amanāpā dhammā abhivaḍḍhanti,||<br />
					iṭṭhā kantā manāpā dhammā parihāyanti.|| ||</p>

					<p class="f4">Tatra tumhe bhikkhave1 kaṃ hetuṃ paccethāti2.|| ||</p>

					<p class="f4">"Bhagavaṃ-mūlakā <a id="pg310"><span class="f2 g"><b>[310]</b></span></a> no bhante dhammā Bhagavaṃ-nettikā Bhagavaṃ-paṭisaraṇā.|| ||</p>

					<p class="f4">Sādhu vata bhante3 Bhagavantaṃ yeva4 paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāressantī" ti.|| ||</p>

					<p class="f4">Tena hi bhikkhave suṇātha,||<br />
					sādhukaṃ manasi karotha,||<br />
					bhāsissāmīti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">3. Idha, bhikkhave, a-s-sutavā puthujjano ariyānaṃ adassāvī ariya-Dhammassa akovido ariya-Dhamme avinīto,||<br />
					sappurisānaṃ adassāvī sappurisa-Dhammassa akovido sappurisa-Dhamme avinīto sevitabbe dhamme na jānāti,||<br />
					asevitabbe dhamme na jānāti,||<br />
					bhajitabbe dhamme na jānāti,||<br />
					abhajitabbe dhamme na jānāti.So sevitabbe dhamme ajānanto asevitabbe dhamme ajānanto,||<br />
					bhajitabbe dhamme ajānanto abhajitabbe dhamme ajānanto,||<br />
					asevitabbe dhamme sevati sevitabbe dhamme na sevati,||<br />
					abhajitabbe dhamme bhajati,||<br />
					bhajitabbe dhamme na bhajati.|| ||</p>

					<p class="f4">Tassa asevitabbe dhamme sevato sevitabbe dhamme asevato,||<br />
					abhajitabbe dhamme bhajato bhajitabbe dhamme abhajato aniṭṭhā akantā amanāpā dhammā abhivaḍḍhanti.|| ||</p>

					<p class="f4">Iṭṭhā kantā manāpā dhammā parihāyanti.|| ||</p>

					<p class="f4">Taṃ kissa hetu? Evaṃ h'etaṃ bhikkhave hoti yathā taṃ aviddasuno.|| ||</p>

					<p class="f4">4. Sutavā ca kho bhikkhave ariya-sāvako ariyānaṃ dassāvī ariya-Dhammassa kovido ariya-Dhamme suvinīto,||<br />
					sappurisānaṃ dassāvī sappurisa-Dhammassa kovido sapapurisadhamme suvinīto sevitabbe dhamme pajānāti1 asevitabbe dhamme pajānāti,||<br />
					bhajitabbe dhamme pajānāti abhajitabbe dhamme pajānāti.|| ||</p>

					<p class="f4">So sevitabbe dhamme pajānanto asevitabbe dhamme pajānanto,||<br />
					bhajitabbe dhamme pajānanto abhajitabbe dhamme pajānanto,||<br />
					asevitabbe dhamme na sevati,||<br />
					sevitabbe dhamme sevati.|| ||</p>

					<p class="f4">Abhajitabbe dhamme na bhajati,||<br />
					bhajitabbe dhamme bhajati.|| ||</p>

					<p class="f4">Tassa asevitabbe dhamme asevato sevitabbe dhamme sevato,||<br />
					abhajitabbe dhamme abhajato bhajitabbe dhamme bhajato,||<br />
					aniṭṭhā akantā amanāpā dhammā parihāyanti.|| ||</p>

					<p class="f4">Iṭṭhā kantā manāpā dhammā abhivaḍḍhanti.|| ||</p>

					<p class="f4">Taṃ kissa hetu? Evaṃ h'etaṃ bhikkhave hoti yathā taṃ viddasuno.|| ||</p>

					<p class="f4">5. Cattār'imāni bhikkhave dhammasamādānāni.|| ||</p>

					<p class="f4">Katamāni cattāri?|| ||</p>

					<p class="f4">Atthi bhikkhave dhammasamādānaṃ pacc'uppannadukkhañc'eva āyatiñca dukkha vipākaṃ.|| ||</p>

					<p class="f4">Atthi bhikkhave dhammasamādānaṃ pacc'uppannasukhaṃ āyatiṃ dukkha-vipākaṃ.|| ||</p>

					<p class="f4">Atthi bhikkhave dhammasamādānaṃ pacc'uppannasukhaṃ āyatiṃ dukkha-vipākaṃ.|| ||</p>

					<p class="f4">Atthi bhikkhave <a id="pg311"><span class="f2 g"><b>[311]</b></span></a> dhammasamādānaṃ pacc'uppannadukkhaṃ āyatiṃ sukha-vipākaṃ.|| ||</p>

					<p class="f4">Atthi bhikkhave dhammasamādānaṃ pacc'uppannasukhañc'eva āyatiñca sukha-vipākaṃ.|| ||</p>

					<p class="f4">6. Tatra, bhikkhave, yad idaṃ dhammasamādānaṃ pacc'uppannadukkhañc'eva āyatiñca dukkha-vipākaṃ,||<br />
					taṃ avidvā4 avijjā-gato yathā-bhūtaṃ na-p-pajānāti.|| ||</p>

					<p class="f4">Idaṃ kho dhammasamādānaṃ pacc'uppannadukkhañc'eva āyatiñca dukkha-vipākanti.|| ||</p>

					<p class="f4">Taṃ avidvā avijjā-gato yathā-bhūtaṃ appajānanto taṃ sevati,||<br />
					taṃ na parivajjeti.|| ||</p>

					<p class="f4">Tassa taṃ sevato taṃ aparivajjayato aniṭṭhā akantā amanāpā dhammā abhivaḍḍhanti.|| ||</p>

					<p class="f4">Iṭṭhā kantā manāpā dhammā parihāyanti taṃ kissahetu? Evaṃ h'etaṃ bhikkhave hoti yathā taṃ aviddasuno.|| ||</p>

					<p class="f4">7. Tatra, bhikkhave, yad idaṃ dhammasamādānaṃ pacc'uppannasukhaṃ āyatiṃ dukkha-vipākaṃ,||<br />
					taṃ avidvā avijjā-gato yathā-bhūtaṃ na-p-pajānāti.|| ||</p>

					<p class="f4">Idaṃ kho dhammasamādānaṃ pacc'uppannasukhaṃ āyatiṃ dukkha-vipākanti.|| ||</p>

					<p class="f4">Taṃ avidvā avijjā-gato yathā-bhūtaṃ appajānanto taṃ sevati,||<br />
					taṃ na parivajjeti.|| ||</p>

					<p class="f4">Tassa taṃ sevato taṃ aparivajjayato aniṭṭhā akantā amanāpā dhammā abhivaḍḍhanti.|| ||</p>

					<p class="f4">Iṭṭhā kantā manāpā dhammā parihāyanti taṃ kissa hetu? Evaṃ h'etaṃ bhikkhave hoti yathā taṃ aviddasuno.|| ||</p>

					<p class="f4">8. Tatra, bhikkhave, yad idaṃ dhammasamādānaṃ pacc'uppannadukkhaṃ āyatiṃ sukha-vipākaṃ,||<br />
					taṃ avidvā2 avijjā-gato yathā-bhūtaṃ na-p-pajānāti.|| ||</p>

					<p class="f4">Idaṃ kho dhammasamādānaṃ pacc'uppannadukkhaṃ āyatiṃ sukha-vipākanti.|| ||</p>

					<p class="f4">Taṃ avidvā avijjā-gato yathā-bhūtaṃ appajānanto taṃ na sevati,||<br />
					taṃ parivajjeti.|| ||</p>

					<p class="f4">Tassa taṃ asevato taṃ parivajjayato aniṭṭhā akantā amanāpā dhammā abhivaḍḍhanti.|| ||</p>

					<p class="f4">Iṭṭhā kantā manāpā dhammā parihāyanti taṃ kissahetu? Evaṃ h'etaṃ bhikkhave hoti yathā taṃ aviddasuno.|| ||</p>

					<p class="f4">9. Tatra, bhikkhave, yad idaṃ dhammasamādānaṃ pacc'uppanna sukhañc'eva āyatiñca sukha-vipākaṃ,3 taṃ avidvā avijjā-gato yathā-bhūtaṃ na-p-pajānāti.|| ||</p>

					<p class="f4">Idaṃ kho dhammasamādānaṃ pacc'uppannasukhañc'eva āyatiñca sukha-vipākanti.|| ||</p>

					<p class="f4">Taṃ avidvā avijjā-gato yathā-bhūtaṃ appajānanto taṃ na sevati,||<br />
					taṃ parivajjeti.|| ||</p>

					<p class="f4">Tassa taṃ asevato taṃ parivajjayato aniṭṭhā akantā amanāpā dhammā abhivaḍḍhanti.|| ||</p>

					<p class="f4">Iṭṭhā kantā manāpā dhammā parihāyanti taṃ kissahetu? Evaṃ h'etaṃ bhikkhave hoti yathā taṃ aviddasuno.|| ||</p>

					<p class="f4">10. Tatra, bhikkhave, yad idaṃ dhammasamādānaṃ pacc'uppannadukkhañc'eva āyatiñca dukkha-vipākaṃ,||<br />
					taṃ vidvā4 vijjā-gato yathā-bhūtaṃ pajānāti.|| ||</p>

					<p class="f4">Idaṃ kho dhammasamādānaṃ pacc'uppannadukkhañc'eva āyatiñca dukkha-vipākanti.|| ||</p>

					<p class="f4">Taṃ vidvā vijjā-gato yathā-bhūtaṃ pajānanto taṃ na sevati,||<br />
					taṃ parivajjeti.|| ||</p>

					<p class="f4">Tassa taṃ asevato taṃ parivajjayato <a id="pg312"><span class="f2 g"><b>[312]</b></span></a> aniṭṭhā akantā amanāpā dhammā parihāyanti.|| ||</p>

					<p class="f4">Iṭṭhā kantā manāpā dhammā abhivaḍḍhanti taṃ kissahetu? Evaṃ h'etaṃ bhikkhave hoti yathā taṃ viddasuno.|| ||</p>

					<p class="f4">11. Tatra, bhikkhave, yad idaṃ dhammasamādānaṃ pacc'uppannasukhaṃ āyatiṃ dukkha-vipākaṃ,||<br />
					taṃ vidvā vijjā-gato yathā-bhūtaṃ pajānāti.|| ||</p>

					<p class="f4">Idaṃ kho dhammasamādānaṃ pacc'uppannasukhaṃ āyatiṃ dukkha-vipākanti.|| ||</p>

					<p class="f4">Taṃ vidvā vijjā-gato yathā-bhūtaṃ pajānanto taṃ na sevati,||<br />
					taṃ parivajjeti.|| ||</p>

					<p class="f4">Tassa taṃ asevato taṃ parivajjayato aniṭṭhā akantā amanāpā dhammā parihāyanti.|| ||</p>

					<p class="f4">Iṭṭhā kantā manāpā dhammā abhivaḍḍhanti.|| ||</p>

					<p class="f4">Taṃ kissahetu? Evaṃ h'etaṃ bhikkhave hoti yathā taṃ viddasuno.|| ||</p>

					<p class="f4">12. Tatra, bhikkhave, yad idaṃ dhammasamādānaṃ pacc'uppannadukkhaṃ āyatiṃ sukha-vipākaṃ,||<br />
					taṃ vidvā4 vijjā-gato yathā-bhūtaṃ pajānāti.|| ||</p>

					<p class="f4">Idaṃ kho dhammasamādānaṃ pacc'uppannadukkhaṃ āyatiṃ sukha-vipākanti.|| ||</p>

					<p class="f4">Taṃ vidvā vijjā-gato yathā-bhūtaṃ pajānanto taṃ sevati,||<br />
					taṃ na parivajjeti.|| ||</p>

					<p class="f4">Tassa taṃ sevato taṃ aparivajjayato aniṭṭhā akantā amanāpā dhammā parihāyanti.|| ||</p>

					<p class="f4">Iṭṭhā kantā manāpā dhammā abhivaḍḍhanti taṃ kissahetu? Evaṃ h'etaṃ bhikkhave hoti yathā taṃ viddasuno.|| ||</p>

					<p class="f4">13. Tatra, bhikkhave, yad idaṃ dhammasamādānaṃ pacc'uppannasukhañc'eva āyatiñca sukha-vipākaṃ,||<br />
					taṃ vidvā4 vijjā-gato yathā-bhūtaṃ pajānāti.|| ||</p>

					<p class="f4">Idaṃ kho dhammasamādānaṃ pacc'uppannasukhañc'eva āyatiñca sukha-vipākanti.|| ||</p>

					<p class="f4">Taṃ vidvā vijjā-gato yathā-bhūtaṃ pajānanto taṃ sevati,||<br />
					taṃ na parivajjeti.|| ||</p>

					<p class="f4">Tassa taṃ sevato taṃ aparivajjayato aniṭṭhā akantā amanāpā dhammā parihāyanti.|| ||</p>

					<p class="f4">Iṭṭhā kantā manāpā dhammā abhivaḍḍhanti taṃ kissahetu? Evaṃ h'etaṃ bhikkhave hoti yathā taṃ viddasuno.|| ||</p>

					<p class="f4"><a id="pg313"><span class="f2 g"><b>[313]</b></span></a> 14. Katamañ ca bhikkhave dhammasamādānaṃ pacc'uppannadukkhañc'eva āyatiñca dukkha-vipākaṃ?</p>
					<p class="f4">Idha,||<br />
					bhikkhave,||<br />
					ekacco sahā pi dukkhena sahā pi domanassena pāṇ-ā-tipātī hoti pāṇ-ā-tipāta-paccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena adinn'ādāyī hoti adinn'ādāna-paccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena kāmesu micchā-cārī hoti.|| ||</p>

					<p class="f4">Kāmesu micchā-cārapaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena musā-vādī hoti.|| ||</p>

					<p class="f4">Musā-vāda-paccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena pisunā-vāco2 hoti.|| ||</p>

					<p class="f4">Pisunā-vācapaccayā ca3 dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena pharusāvāvo4 hoti pharusā-vācapaccayā ca5 dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena sampha-p-palāpī hoti.|| ||</p>

					<p class="f4">Sampha-p-palāpapaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena abhijjhālu hoti.|| ||</p>

					<p class="f4">Abhijjhāpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena vyāpanna-citto hoti.|| ||</p>

					<p class="f4">Vyāpādapaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena micchā-diṭṭhi hoti.|| ||</p>

					<p class="f4">Micchā-diṭṭhi-paccayā ca dukkhaṃ domanassaṃ paṭisaṃvedeti.|| ||</p>

					<p class="f4">So kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati6.|| ||</p>

					<p class="f4">Idaṃ vuccati bhikkhave dhammasamādānaṃ pacc'uppannadukkhañc'eva āyatiñca dukkha-vipākaṃ.|| ||</p>

					<p class="f4">15. Katamañ ca bhikkhave dhammasamādānaṃ pacc'uppannasukhaṃ āyatiṃ dukkha-vipākaṃ?|| ||</p>

					<p class="f4">Idha, bhikkhave, ekacco sahā pi sukhena sahā pi somanassena pāṇ-ā-tipātī hoti.|| ||</p>

					<p class="f4">Pāṇ-ā-tipātapaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena adinn'ādāyī hoti adinn'ādāna-paccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena kāmesu micchā-cārī hoti kāmesu micchā-cārapaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena musā-vādī hoti.|| ||</p>

					<p class="f4">Musā-vāda-paccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena pisunā-vāco1 hoti.|| ||</p>

					<p class="f4">Pisunā-vācapaccayā <a id="pg314"><span class="f2 g"><b>[314]</b></span></a> ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena pharusā-vāco3 hoti.|| ||</p>

					<p class="f4">Pharusā-vācapaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena sampha-p-palāpī hoti.|| ||</p>

					<p class="f4">Sampha-p-palāpapaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena abhijjhālu hoti.|| ||</p>

					<p class="f4">Abhijjhāpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena vyāpanna-citto hoti.|| ||</p>

					<p class="f4">vyāpāda-paccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena micchā-diṭṭhi hoti.|| ||</p>

					<p class="f4">Micchā-diṭṭhi-paccayā ca sukhaṃ somanassaṃ paṭisaṃvedeti.|| ||</p>

					<p class="f4">So kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Idaṃ vuccati bhikkhave dhammasamādānaṃ pacc'uppannasukhaṃ āyatiṃ dukkha-vipākaṃ.|| ||</p>

					<p class="f4">16. Katamañ ca bhikkhave dhammasamādānaṃ pacc'uppannadukkhaṃ āyatiṃ sukha-vipākaṃ?|| ||</p>

					<p class="f4">Idha, bhikkhave, ekacco sahā pi dukkhena sahā pi domanassena pāṇ-ā-tipātā paṭivirato hoti.|| ||</p>

					<p class="f4">Pāṇ-ā-tipātā veramaṇīpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena adinn'ādānā paṭivirato hoti.|| ||</p>

					<p class="f4">Adinn'ādānā veramaṇīpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena kāmesu micchā-cārā paṭivirato hoti.|| ||</p>

					<p class="f4">Kāmesu micchā-cārā veramaṇīpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena musā-vādā paṭivirato hoti.|| ||</p>

					<p class="f4">Musā-vādā veramaṇīpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena pisunāya vācāya5 paṭivirato hoti.|| ||</p>

					<p class="f4">Pisunāya vācāya veramaṇīpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena pharusāya vācāya6 paṭivirato hoti.|| ||</p>

					<p class="f4">Pharusāya vācāya veramaṇīpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena sampha-p-palāpā paṭivirato hoti.|| ||</p>

					<p class="f4">Samphappalāpā veramaṇīpaccayā ca dukkhaṃ domanassaṃ paṭisaṃvedeti.-|| ||</p>

					<p class="f4">Sahā pi dukkhena sahā pi domanassena anabhijjhālu hoti.|| ||</p>

					<p class="f4">Anabhijjhāpaccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi dukkhena sahā pi domanassena avyāpanna-citto hoti.|| ||</p>

					<p class="f4">Avyāpāda-paccayā ca dukkhaṃ domanassaṃ paṭisaṃvedeti.|| ||</p>

					<p class="f4">Sahā pi <a id="pg315"><span class="f2 g"><b>[315]</b></span></a> dukkhena sahā pi domanassena sammā-diṭṭhi hoti.|| ||</p>

					<p class="f4">Sammā-diṭṭhi-paccayā ca dukkhaṃ domanassaṃ paṭisaṃvedeti.|| ||</p>

					<p class="f4">So kāyassa bhedā param maraṇā sugatiṃ saggaṃ lokaṃ uppajjati.1 Idaṃ vuccati bhikkhave dhammasamādānaṃ pacc'uppannadukkhaṃ āyatiṃ sukha-vipākaṃ.|| ||</p>

					<p class="f4">17. Katamañ ca bhikkhave dhammasamādānaṃ pacc'uppannasukhañc'eva āyatiñca sukha-vipākaṃ?|| ||</p>

					<p class="f4">Idha, bhikkhave, ekacco sahā pi sukhena sahā pi somanassena pāṇ-ā-tipātā paṭivirato hoti.|| ||</p>

					<p class="f4">Pāṇ-ā-tipātā veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena adinn'ādānā paṭivirato hoti.|| ||</p>

					<p class="f4">Adinn'ādānā veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena kāmesu micchā-cārā paṭivirato hoti.|| ||</p>

					<p class="f4">Kāmesu micchā-cārā veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena musā-vādā paṭivirato hoti.|| ||</p>

					<p class="f4">Musā-vādā veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena pisunāya vācāya paṭivirato hoti.|| ||</p>

					<p class="f4">Pisunāya vācāya veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena pharusāya vācāya paṭivirato hoti.|| ||</p>

					<p class="f4">Pharusāya vācāya veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena sampha-p-palāpā paṭivirato hoti.|| ||</p>

					<p class="f4">Samphalāpā veramaṇīpaccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena anabhijjhālu hoti.|| ||</p>

					<p class="f4">Anabhijjhāpaccayā ca sukhaṃ somanassaṃ paṭisaṃ vedeti.|| ||</p>

					<p class="f4">Sahā pi sukhena sahā pi somanassena avyāpanna-citto hoti.|| ||</p>

					<p class="f4">Avyāpāda-paccayā ca sukhaṃ somanassaṃ paṭisaṃvedeti.|| ||</p>

					<p class="f4">Sahā pi sukhena sahā pi somanassena sammā-diṭṭhi hoti.|| ||</p>

					<p class="f4">Sammā-diṭṭhi-paccayā ca sukhaṃ somanassaṃ paṭisaṃvedeti.|| ||</p>

					<p class="f4">So kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Idaṃ vuccati bhikkhave dhammasamādānaṃ pacc'uppannasukhañc'eva āyatiñca sukha-vipākaṃ.|| ||</p>

					<p class="f4">Imāni kho bhikkhave cattāri dhammasamādānāni.|| ||</p>

					<p class="f4">18. Seyyathā pi, bhikkhave, tittakālāpu visena saṃsaṭṭho,||<br />
					atha puriso āgaccheyya jīvit-u-kāmo amarit-u-kāmo,||<br />
					sukha-kāmo dukkha-paṭikkūlo,||<br />
					tam enaṃ evaṃ vadeyyuṃ: 'Ambho purisa,||<br />
					ayaṃ tittakālāpuvisena saṃsaṭṭho.|| ||</p>

					<p class="f4">Sace ākaṃkhasi piva <a id="pg316"><span class="f2 g"><b>[316]</b></span></a> tassa te pivato c'eva nacchādessati vaṇṇena pi gandhena pi rasena pi.|| ||</p>

					<p class="f4">Pivitvā1 ca pana maraṇaṃ vā nigacchasi maraṇa-mattaṃ vā dukkhan ti.|| ||</p>

					<p class="f4">So taṃ apaṭisaṅkhāya piveyya,||<br />
					na paṭinissajjeyya.|| ||</p>

					<p class="f4">Tassa taṃ pivato c'eva na c-chādeyya vaṇṇena pi gandhena pi rasenapi.|| ||</p>

					<p class="f4">Pivitvā ca pana maraṇaṃ vā niga-c-cheyya maraṇa-mattaṃ vā dukkhaṃ.|| ||</p>

					<p class="f4">Tath'ūpamāhaṃ bhikkhave imaṃ dhammasamādānaṃ vadāmi yam idaṃ,||<br />
					dhammasamādānaṃ pacc'uppannadukkhañc'eva āyatiñca dukkha-vipākaṃ.|| ||</p>

					<p class="f4">19. Seyyathā pi, bhikkhave, āpānīyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho,||<br />
					atha puriso āgaccheyya jīvit-u-kāmo amarit-u-kāmo,||<br />
					sukha-kāmo dukkha paṭikkūlo.|| ||</p>

					<p class="f4">Tam enaṃ evaṃ vadeyyuṃ: 'Ambho purisa,||<br />
					ayaṃ āpānīyakaṃso vaṇṇa-sampanno gandha-sampanno rasa-sampanno,||<br />
					so ca kho visena saṃsaṭṭho.|| ||</p>

					<p class="f4">Sace ākaṅkhasi piva.|| ||</p>

					<p class="f4">Tassa te pivato hi kho chādessati vaṇṇena pi gandhena pi rasenapi.|| ||</p>

					<p class="f4">Pivitvā ca pana maraṇaṃ vā nigacchasi maraṇa-mattaṃ vā dukkhan ti.|| ||</p>

					<p class="f4">So taṃ apaṭisaṅkhāya piveyya,||<br />
					na paṭinissajjeyya.|| ||</p>

					<p class="f4">Tassa taṃ pivato hi kho chādeyya vaṇṇena pi gandhena pi rasenapi.|| ||</p>

					<p class="f4">Pivitvā ca pana maraṇaṃ vā niga-c-cheyya maraṇa-mattaṃ vā dukkhaṃ.|| ||</p>

					<p class="f4">Tath'ūpamāhaṃ bhikkhave imaṃ dhammasamādānaṃ vadāmi yam idaṃ dhammasamādānaṃ pacc'uppannasukhaṃ āyatiṃ dukkha-vipākaṃ.|| ||</p>

					<p class="f4">20. Seyyathā pi, bhikkhave, pūtimuttaṃ nānābhesajjehi saṃsaṭṭhaṃ,||<br />
					atha puriso āgaccheyya paṇḍurogī.|| ||</p>

					<p class="f4">Tam enaṃ evaṃ vadeyyuṃ: 'Ambho purisa,||<br />
					idaṃ pūtimuttaṃ nānābhesajjehi saṃsaṭṭhaṃ.|| ||</p>

					<p class="f4">Sace ākaṅkhasi piva.|| ||</p>

					<p class="f4">Tassa te pivato hi kho nacchādessati vaṇṇena pi gandhena pi rasenapi,||<br />
					pivitvā ca pana sukhī bhavissasī' ti.|| ||</p>

					<p class="f4">So taṃ paṭisaṅkhāya piveyya na paṭinissajjeyya.|| ||</p>

					<p class="f4">Tassa taṃ pivato hi kho na c-chādeyya vaṇṇena pi gandhena pi rasenapi.|| ||</p>

					<p class="f4">Pivitvā ca pana sukhī assa.|| ||</p>

					<p class="f4">Tath'ūpamāhaṃ bhikkhave imaṃ dhammasamādānaṃ vadāmi yam idaṃ dhammasamādānaṃ pacc'uppannadukkhaṃ āyatiṃ sukha-vipākaṃ.|| ||</p>

					<p class="f4">21. Seyyathā pi, bhikkhave, dadhi ca madhu ca sappi ca7 phāṇitañ ca ekajjhaṃ saṃsaṭṭhaṃ.|| ||</p>

					<p class="f4">Atha puriso āgaccheyya lohitapakkhandiko.|| ||</p>

					<p class="f4">Tam enaṃ evaṃ vadeyyuṃ: ambho purisa,||<br />
					<a id="pg317"><span class="f2 g"><b>[317]</b></span></a> imaṃ dadhi ca madhu ca sappi ca phāṇitañ ca ekajjhaṃ saṃsaṭṭhaṃ,||<br />
					sace ākaṅkhasi piva.|| ||</p>

					<p class="f4">Tassa te pivato c'eva chādessati vaṇṇena pi gandhena pi rasena pi pivitvā ca pana sukhī bhavissasīti.|| ||</p>

					<p class="f4">So taṃ paṭisaṅkhāya piveyya,||<br />
					na paṭinissajjeyya.4 Tassa taṃ pivato c'eva chādeyya vaṇṇena pi gandhena pi rasenapi.|| ||</p>

					<p class="f4">Pivitvā ca pana sukhī assa.|| ||</p>

					<p class="f4">Tath'ūpamāhaṃ bhikkhave imaṃ dhammasamādānaṃ vadāmi yam idaṃ dhammasamādānaṃ pacc'uppannasukhañc'eva āyatiñca sukha-vipākaṃ.|| ||</p>

					<p class="f4">22. Seyyathā pi, bhikkhave, vassānaṃ pacchime māse sarada-samaye viddhe vigata-valāhake deve ādicco nabhaṃ abbhussu-k-kamāno sabbaṃ ākāsagataṃ tamagataṃ abhivihacca bhāsati ca tapati ca virocati ca,||<br />
					evam eva kho,||<br />
					bhikkhave,||<br />
					yam idaṃ dhammasamādānaṃ pacc'uppannasukhañc'eva āyatiñca sukha-vipākaṃ,||<br />
					tadaññe1 puthusamaṇa-brāhmaṇa-parappavāde abhivihacca bhāsati ca tapati ca virocati cā ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Mahā Dhamma-Samādāna Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>