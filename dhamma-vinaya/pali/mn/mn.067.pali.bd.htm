<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 67. The Buddha instructs a number of bhikkhus about the various pitfalls facing the bhikkhu. He provides four similes: one for anger, one for gluttony, one for the five cords of sense pleasures and one for sexual lust." />
<title>MN 67: Cātumā Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p67">Sutta 67</a></h4>

					<h1>Cātumā Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg456"><span class="f2 g"><b>[456]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.067.horn.pts.htm#p1">pts</a>][<a href="../../../dhamma-vinaya/mnl/mn/mn.067.upal.mnl.htm#p1">upal</a>][<a href="../../../dhamma-vinaya/ati/mn/mn.067.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā cātumāyaɱ viharati āmalakīvane tena kho pana samayena Sāriputta-Moggallāna-pamukhāni pañca-mattāni bhikkhu-satāni cātumaɱ anuppattāni honti Bhagavantaɱ dassanāya.|| ||</p>

					<p class="f4">Te ca āgantukā bhikkhū nevāsikehi bhikkhūhi saddhiɱ paṭisammoda-mānā sen'āsanāni paññā-paya-mānā patta-cīvarāni paṭisāmaya-mānā uccā-saddā mahā-saddā ahesuɱ.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi1: 'ke pan'ete Ānanda uccā-saddā mahā-saddā kevaṭṭā maññe maccavilope' ti.|| ||</p>

					<p class="f4">'Etāni bhante Sāriputta-Moggallāna-pamukhāni pañca-mattāni bhikkhu-satāni cātumaɱ anuppattāni Bhagavantaɱ dassanāya.|| ||</p>

					<p class="f4">Te āgantukā bhikkhū nevāsikehi bhikkhūhi saddhiɱ paṭisammoda-mānā sen'āsanāni paññā-paya-mānā patta-cīvarāni paṭisāmaya-mānā uccā-saddā mahā-saddā' ti.|| ||</p>

					<p class="f4">Tena h'Ānanda mama vacanena te bhikkhū āmantehi.|| ||</p>

					<p class="f4">Satthāyasmante āmantetī' ti.|| ||</p>

					<p class="f4">"Evaɱ bhante" ti kho āyasmā Ānando Bhagavato paṭi-s-sutvā yena te bhikkhū ten'upasaṅkami.|| ||</p>

					<p class="f4">Upasaṅkamitvā te bhikkhū etad avoca: 'Satthāyasmante āmantetī' ti.|| ||</p>

					<p class="f4">Evam āvuso ti kho <a id="pg457"><span class="f2 g"><b>[457]</b></span></a> te bhikkhū āyasmato Ānandassa paṭi-s-sutvā yena Bhagavā ten'upasaṅkamiɱsu.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho te bhikkhū Bhagavā etad avoca: 'kin nu tumhe bhikkhave uccā-saddā mahā-saddā kevaṭṭā maññe maccha vilope' ti.|| ||</p>

					<p class="f4">Imāni bhante Sāriputta-Moggallāna-pamukhāni pañca-mattāni bhikkhu-satāni cātumaɱ anuppattāni Bhagavantaɱ dassanāya.|| ||</p>

					<p class="f4">Teme āgantukā bhikkhū nevāsikehi bhikkhūhi saddhiɱ paṭisammoda-mānā sen'āsanāni paññā-paya-mānā patta-cīvarāni paṭisāmaya-mānā uccā-saddā mahā-saddā' ti.|| ||</p>

					<p class="f4">'Gacchatha bhikkhave paṇāmemi vo, na vo mama santike vatthabban' ti.|| ||</p>

					<p class="f4">"Evaɱ bhante" ti kho te bhikkhū Bhagavato paṭi-s-sutvā uṭṭhāy āsanā Bhagavantaɱ abhivādetvā padakkhiṇaɱ katvā sen'āsanaɱ saɱsāmetvā patta-cīvaraɱ ādāya pakkamiɱsu.|| ||</p>

					<p class="f4">Tena kho pana samayena cātumeyyakā Sakkā santhāgāre sanni-patitā honti kenacid-eva karaṇīyena, addasaɱsu1 kho cātumeyyakā Sakkā te bhikkhū dūrato va gacchante, disvāna yena te bhikkhū ten'upasaṅkamiɱsu, upasaṅkamitvā te bhikkhū etad avocuɱ: 'handa kahaɱ pana tumhe āyasmanto gacchathā' ti.|| ||</p>

					<p class="f4">Bhagavatā kho āvuso bhikkhu-saṅgho paṇāmito' ti.|| ||</p>

					<p class="f4">'Tena hāyasmanto muhuttaɱ nisīdatha, app'eva nāma mayaɱ sakkuṇeyyāma Bhagavantaɱ pasādetun' ti.|| ||</p>

					<p class="f4">Evam āvuso ti kho te bhikkhū cātumeyyakānaɱ Sakkānaɱ paccassosuɱ.|| ||</p>

					<p class="f4">Atha kho cātumeyyakā Sakkā yena Bhagavā ten'upasaṅkamiɱsu, upasaṅkamitvā Bhagavantaɱ abhivādetvā eka-m-antaɱ nisīdiɱsu, eka-m-antaɱ nisinnā kho cātumeyyakā Sakkā Bhagavantaɱ etad avocuɱ: 'abhinandatu bhante Bhagavā bhikkhu-saṅghaɱ, abhivadatu bhante Bhagavā bhikkhu-saṅghaɱ, seyyathā pi bhante Bhagavatā pubbe bhikkhu-saṅgho anuggahito, evam eva1 Bhagavā etarahi anugaṇhātu bhikkhu-saṅghaɱ.|| ||</p>

					<p class="f4">Santettha bhante bhikkhū navā acira-pabba-jitā adhunā-gatā imaɱ Dhamma-Vinayaɱ, tesaɱ Bhagavantaɱ dassanāya alabhantānaɱ siyā aññathattaɱ , siyā viparināmo.|| ||</p>

					<p class="f4">Seyyathā pi bhante bījānaɱ taruṇānaɱ udakaɱ alabhantānaɱ siyā aññathattaɱ, siyā viparināmo, evam eva kho bhante santettha bhikkhū navā acira-pabba-jitā adhunā-gatā imaɱ Dhamma-Vinayaɱ, tesaɱ Bhagavantaɱ dassanāya alabhantānaɱ siyā aññathattaɱ, siyā viparināmo.|| ||</p>

					<p class="f4">Seyyathā pi bhante bījānaɱ taruṇānaɱ udakaɱ alabhantānaɱ siyā aññathattaɱ, siyā viparināmo.|| ||</p>

					<p class="f4">Evam eva kho bhante santettha <a id="pg458"><span class="f2 g"><b>[458]</b></span></a> bhikkhū navā acira-pabba-jitā adhunā-gatā imaɱ Dhamma-Vinayaɱ, tesaɱ Bhagavantaɱ dassanāya alabhantānaɱ siyā aññathattaɱ, siyā viparināmo.|| ||</p>

					<p class="f4">Seyyathā pi bhante vacchassa taruṇassa mātaraɱ apassantassa siyā aññathattaɱ, siyā viparināmo.|| ||</p>

					<p class="f4">Evam eva kho bhante santettha bhikkhū navā acira-pabba-jitā adhunā-gatā imaɱ Dhamma-Vinayaɱ, tesaɱ Bhagavantaɱ apassantānaɱ siyā aññathattaɱ, siyā viparināmo.|| ||</p>

					<p class="f4">Abhinandatu bhante Bhagavā bhikkhu-saṅghaɱ, abhivadatu bhante Bhagavā bhikkhu-saṅghaɱ.|| ||</p>

					<p class="f4">Seyyathā pi bhante Bhagavatā pubbe bhikkhu-saṅgho <a id="pg459"><span class="f2 g"><b>[459]</b></span></a> anuggahito, evam eva Bhagavā etarahi anugaṇhātu bhikkhu Saṅghan' ti.|| ||</p>

					<p class="f4">Asakkhiɱsu kho cātumeyyakā ca Sakkā Brahmā ca Sahampati Bhagavantaɱ pasādetuɱ bījūpamena ca taruṇūpamena ca.|| ||</p>

					<p class="f4">Atha kho āyasmā Mahā Moggallāno bhikkhū āmantesi: 'uṭṭhahath'āvuso, gaṇhātha patta-cīvaraɱ, pasādito Bhagavā cātumeyyakehi ca Sakkehi Brahmuṇā ca Sahampatinā bījūpamena ca taruṇūpamena cā' ti.|| ||</p>

					<p class="f4">Evam āvuso ti kho te bhikkhū āyasmato Mahā Moggallānassa paṭi-s-sutvā uṭṭhāy āsanā patta-cīvaraɱ ādāya yena Bhagavā ten'upasaṅkamiɱsu, upasaṅkamitvā Bhagavantaɱ abhivādetvā eka-m-antaɱ nisīdiɱsu, eka-m-antaɱ nisinnaɱ kho āyasmantaɱ Sāriputtaɱ Bhagavā etad avoca: kinti te Sāriputta ahosi mayā bhikkhu-saṅghe paṇāmite' ti.|| ||</p>

					<p class="f4">Evaɱ kho me bhante ahosi Bhagavatā bhikkhu-saṅghe paṇāmite1.|| ||</p>

					<p class="f4">Appo-s-sukkodā'ni Bhagavā diṭṭha-dhamma-sukha-vihāraɱ anuyutto viharissati.|| ||</p>

					<p class="f4">Mayam pidāni appossukkā diṭṭha-dhamma-sukha-vihāraɱ anuyuttā viharissāmā' ti.|| ||</p>

					<p class="f4">Āgamehi tvaɱ Sāriputta, āgamehi tvaɱ Sāriputta, diṭṭha-dhamma-sukha-vihāranti na kho te Sāriputta puna pi eva-rūpaɱ cittaɱ uppādetabbanti2.|| ||</p>

					<p class="f4">Atha kho Bhagavā āyasmantaɱ Mahā Moggallānaɱ āmantesi.|| ||</p>

					<p class="f4">'Kinti te Moggallāna ahosi mayā bhikkhu-saṅghe paṇāmiteti.|| ||</p>

					<p class="f4">Evaɱ kho me bhante ahosi Bhagavatā bhikkhu-saṅghe paṇāmite appossukko'dāni Bhagavā diṭṭha-dhamma-sukha-vihāraɱ anuyutto viharissati.|| ||</p>

					<p class="f4">Ahañ cadāni āyasmā ca Sāriputto bhikkhu-saṅghaɱ pariharissāmā' ti.|| ||</p>

					<p class="f4">Sādhu sādhu Moggallāna, ahaɱ vā hi Moggallāna bhikkhu-saṅghaɱ parihareyyaɱ Sāriputta Moggallānā vāti.|| ||</p>

					<p class="f4">Atha kho Bhagavā bhikkhū āmantesi: cattārimāni bhikkhave bhayāni udakorohante pāṭikaṅkhitabbāni, katamāni cattāri: ūmībh ayaɱ kumbhī'abh ayaɱ āvaṭṭabh ayaɱ susukābh ayaɱ.|| ||</p>

					<p class="f4">Imāni kho bhikkhave cattāri bhayāni udakorohante pāṭikaṅkhitabbāni.|| ||</p>

					<p class="f4">Evam eva kho bhikkhave cattārimāni bhayāni idh'ekacce puggale imasmiɱ Dhamma-Vinaye agārasmā anagāriyaɱ pabba-jite pāṭikaṅkhitabbāni.|| ||</p>

					<p class="f4">Katamāni <a id="pg460"><span class="f2 g"><b>[460]</b></span></a> cattāri: ūmībh ayaɱ kumbhīlabh ayaɱ āvaṭṭabh ayaɱ susukābh ayaɱ.|| ||</p>

					<p class="f4">Katamañ ca bhikkhave ūmībh ayaɱ: idha bhikkhave ekacco kula-putto saddhā agārasmā anagāriyaɱ pabba-jito hoti, ''Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi, dukkh'otiṇṇo dukkha-pareto.|| ||</p>

					<p class="f4">App'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Tam enaɱ tathā pabba-jitaɱ samānaɱ sabrahma-cārī ovadanti anusāsanti: 'evante abhi-k-kamitabbaɱ.|| ||</p>

					<p class="f4">Evante paṭikkamitabbaɱ.|| ||</p>

					<p class="f4">Evante ālokitabbaɱ.|| ||</p>

					<p class="f4">Evante vilokitabbaɱ.|| ||</p>

					<p class="f4">Evante sammiñjitabbaɱ.|| ||</p>

					<p class="f4">Evante pasāretabbaɱ.|| ||</p>

					<p class="f4">Evante saṅghāṭipatta-cīvaraɱ dhāretabban' ti.|| ||</p>

					<p class="f4">Tassa evaɱ hoti:|| ||</p>

					<p class="f4">Mayaɱ kho pubbe agāriya-bhūtā samānā aññe ovadāmapi1 anusāsāmapi2 ime pan amhākaɱ puttamattā maññe, nattamattā maññe, amhe ovaditabbaɱ anusāsitabbaɱ maññantī ti.|| ||</p>

					<p class="f4">So sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave ūmībhayassa bhīto sikkhaɱ pacca-k-khāya hīnāy-āvatto ūmībhayanti kho bhikkhave kodhūpāyāsassetaɱ adhivacanaɱ.|| ||</p>

					<p class="f4">Katamañ ca bhikkhave kumbhīlabh ayaɱ: idha bhikkhave ekacco kula-putto saddhā agārasmā anagāriyaɱ pabba-jito hoti, 'Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi, dukkh'otiṇṇo dukkha-pareto.|| ||</p>

					<p class="f4">App'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Tam enaɱ tathā pabba-jitaɱ samānaɱ sabrahma-cārī ovadanti.|| ||</p>

					<p class="f4">Anusāsanti: 'idaɱ te khāditabbaɱ idaɱ te na khāditabbaɱ, idaɱ te bhuñjitabbaɱ, idaɱ te na bhuñjitabbaɱ, idaɱ te sāyitabbaɱ, idaɱ te na sāyitabbaɱ, idaɱ te pātabbaɱ, idaɱ te na pātabbaɱ, kappiyaɱ te khāditabbaɱ, akappiyaɱ te na khāditabbaɱ, kappiyaɱ te bhuñjitabbaɱ, akappiyaɱ te na bhuñajitabbaɱ, kappiyaɱ te sāyitabbaɱ, akappiyaɱ te na sāyitabbaɱ, kappiyaɱ te pātabbaɱ, akappiyaɱ te na pātabbaɱ, kāle te khāditabbaɱ, vikāle te na khāditabbaɱ, kāle te bhuñjitabbaɱ, vikāle te na bhuñjitabbaɱ, kāle te sāyitabbaɱ, vikāle te na sāyitabbaɱ, kāle te pātabbaɱ, vikāle te na pātabban' ti.|| ||</p>

					<p class="f4">Tassa <a id="pg461"><span class="f2 g"><b>[461]</b></span></a> evaɱ hoti: mayaɱ kho pubbe agāriya-bhūtā samānā yaɱ icchāma taɱ khādāma, yaɱ na icchāma na taɱ khādāma, yaɱ icchāma taɱ bhuñjāma, yaɱ na icchāma na taɱ bhuñjāma, yaɱ icchāma taɱ sāyāma, yaɱ na icchāma na taɱ sāyāma, yaɱ icchāma taɱ pivāma3 yaɱ na icchāma na taɱ pivāma.|| ||</p>

					<p class="f4">Kappiyampi khādāma, akappiyampi khādāma, kappiyampi bhuñjāma, akappiyampi bhuñjāma, kappiyampi sāyāma, akappiyampi sāyāma, kappiyampi pivāma, akappiyampi pivāma.|| ||</p>

					<p class="f4">Kālepi khādāma, vikālepi khādāma, kālepi bhuñjāma vikālepi bhuñjāma, kālepi sāyāma, vikālepi sāyāma, kālepi pivāma, vikālepi pivāma.|| ||</p>

					<p class="f4">Yampi no saddhā gahapatikā divā vikāle paṇītaɱ khādanīyaɱ bhojanīyaɱ denti, tatthapi me mukhāvaraṇaɱ maññe karontī' ti.|| ||</p>

					<p class="f4">So sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave kumbhīla-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">Kumbhīlabhayanti kho bhikkhave odarikattass'etaɱ adhivacanaɱ.|| ||</p>

					<p class="f4">Katamañ ca bhikkhave āvaṭṭabh ayaɱ, idha bhikkhave ekacco kula-putto saddhā agārasmā anagāriyaɱ pabba-jito hoti.|| ||</p>

					<p class="f4">Otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkh'otiṇṇo dukkha-pareto.|| ||</p>

					<p class="f4">App'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaɱ pabba-jito samāno pubbaṇha-samayaɱ nivāsetvā patta-cīvaraɱ ādāya gāmaɱ vā nigamaɱ vā piṇḍāya pavisati arakkhiten'eva kāyena, arakkhitāya vācāya, anupaṭṭhitāya satiyā asaɱvutehi indriyehi.|| ||</p>

					<p class="f4">So tattha passati gahapatiɱ vā gahapati-puttaɱ vā pañcahi kāma-guṇehi samappitaɱ samaṅgībhūtaɱ paricāraya-mānaɱ.|| ||</p>

					<p class="f4">Tassa evaɱ hoti: mayaɱ kho pubbe agāriya-bhūtā samānā pañcahi kāma-guṇehi samappitā samaṅgībhūtā paricārimha.|| ||</p>

					<p class="f4">Saṅvijjante1 kho kule2 bhogā, sakkā bhoge ca bhuñjituɱ puññāni ca kātun' ti.|| ||</p>

					<p class="f4">So sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave āvaṭṭa-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">Āvaṭṭabhayanti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">Katamañ ca bhikkhave susukābh ayaɱ, idha bhikkhave <a id="pg462"><span class="f2 g"><b>[462]</b></span></a> ekacco kula-putto saddhā agārasmā anagāriyaɱ pabba-jito hoti, 'Otiṇṇo'mhi jātiyā jarāya maraṇena sokehi paridevehi dukkhehi domanassehi upāyāsehi, dukkh'otiṇṇo dukkha-pareto, app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">So evaɱ pabba-jito samāno pubbaṇha-samayaɱ nivāsetvā patta-cīvaraɱ ādāya gāmaɱ vā nigamaɱ vā piṇḍāya pavisati arakkhiten'eva kāyena, arakkhitāya vācāya, anupaṭṭhitāya satiyā, asaɱvutehi indriyehi.|| ||</p>

					<p class="f4">So tattha passati mātu-gāmaɱ dunnivatthaɱ vā duppārutaɱ vā.|| ||</p>

					<p class="f4">Tassa mātu-gāmaɱ disvā dunnivatthaɱ vā duppārutaɱ vā rāgo cittaɱ anuddhaɱseti, so rāgānuddhastena cittena sikkhaɱ pacca-k-khāya hīnāy-āvattati.|| ||</p>

					<p class="f4">Ayaɱ vuccati bhikkhave susukā-bhayassa bhīto sikkhaɱ pacca-k-khāya hīnāy-āvatto.|| ||</p>

					<p class="f4">Susukābhayanti kho bhikkhave mātu-gāmassetaɱ adhivacanaɱ.|| ||</p>

					<p class="f4">Imāni kho bhikkhave cattāri bhayāni idh'ekacce puggale imasmiɱ Dhamma-Vinaye agārasmā anagāriyaɱ pabba-jite pāṭikaṅkhitabbānīti.|| ||</p>

					<p class="f4">Idam avoca Bhagavā atta-manā te bhikkhū Bhagavato bhāsitaɱ abhinandunti.|| ||</p>

					<p class="ctr">Cātumā Suttaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>