<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 8. Maha Cunda approaches the Buddha to ask how to eliminate ideas of 'I' and 'mine'. The Buddha's response is to give him pairs of opposites to be resolved upon, thought of, used as guides to follow, things leading upward and which will scour out ideas of 'I' and 'Mine.'" />
<title>MN 8: Sallekha Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					1. Mūlapariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p8">Sutta 8</a></h4>

					<h1>Sallekha Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg40"><span class="f2 g"><b>[40]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.008.chlm.sbb.htm#p1">chlm</a>][<a href="../../../dhamma-vinaya/pts/mn/mn.008.horn.pts.htm#p1">pts</a>][<a href="../../../dhamma-vinaya/wp/mn/mn.008.ntbb.wp.htm#p1">ntbb</a>][<a href="../../../dhamma-vinaya/ati/mn/mn.008.nypo.ati.htm#p1">nypo</a>][<a href="../../../dhamma-vinaya/bd/mn/mn.008.olds.bd.htm#p1">olds</a>][<a href="../../../dhamma-vinaya/mnl/mn/mn.008.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Mahā Cundo sāyaṇha-samayaɱ paṭisallānā vuṭṭhito yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā Cundo Bhagavantaɱ etad avoca:|| ||</p>

					<p class="f4">2. "Yā imā bhante aneka-vihitā diṭṭhiyo loke uppajjanti||<br />
					atta-vāda-paṭi-saɱyuttā vā||<br />
					loka-vāda-paṭi-saɱyuttā vā,||<br />
					ādim-eva nu kho bhante bhikkhuno manasi-karoto||<br />
					evam-etāsaɱ diṭṭhīnaɱ pahānaɱ hoti,||<br />
					evam-etāsaɱ diṭṭhīnaɱ paṭinissaggo hotī" ti?|| ||</p>

					<p class="f4">Yā imā Cunda aneka-vihitā diṭṭhiyo loke uppajjanti<br />
					atta-vāda-paṭi-saɱyuttā vā||<br />
					loka-vāda-paṭi-saɱyuttā vā,||<br />
					yattha c'etā diṭṭhiyo uppajjanti,||<br />
					yattha c'etā anusenti,||<br />
					yattha c'etā samud'ācaranti,||<br />
					taɱ 'n'etaɱ mama',||<br />
					'neso'ham asmi',||<br />
					'na me'so attā' ti||<br />
					evam etaɱ yathā-bhūtaɱ samma-p-paññāya passato<br />
					evam etāsaɱ diṭṭhīnaɱ pahānaɱ hoti,||<br />
					evam-etāsaɱ diṭṭhīnaɱ paṭinissaggo hoti.|| ||</p>

					<p class="f4">3. Ṭhānaɱ kho pan'etaɱ Cunda vijjati - yaɱ idh'ekacco bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā <a id="pg41"><span class="f2 g"><b>[41]</b></span></a> ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">4. Ṭhānaɱ kho pan'etaɱ Cunda vijjati - yaɱ idh'ekacco bhikkhu vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ||<br />
					pīti-sukhaɱ||<br />
					dutiyaɱ-jhānaɱ upasampajja vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">5. Ṭhānaɱ kho pan'etaɱ Cunda vijjati - yaɱ idh'ekacco bhikkhu pītiyā ca virāgā upekkhako ca vihareyya,||<br />
					sato ca sampajāno,||<br />
					sukhañ ca kāyena paṭisaŋvedeyya,||<br />
					yaɱ taɱ ariyā ācikkhanti||<br />
					'Upekkhako satimā sukha-vihārī' ti,||<br />
					tatiyaɱ-jhānaɱ upasampajja vihareyya|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">6. Ṭhānaɱ kho pan'etaɱ Cunda vijjati - yaɱ idh'ekacco bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja-vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">7. Ṭhānaɱ kho pan'etaɱ Cunda vijjati - yaɱ idh'ekacco bhikkhu sabbaso rūpa-saññānaɱ samati-k-kamā||<br />
					paṭigha-saññānaɱ atthaŋ-gamā||<br />
					nānatta-saññānaɱ amana-sikārā||<br />
					'ananto ākāso' ti||<br />
					Ākāsanañ-c'āyatanaɱ upasampajja vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">8. Ṭhānaɱ kho pan'etaɱ Cunda vijjati - yaɱ idh'ekacco bhikkhu sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">9. Ṭhānaɱ kho pan'etaɱ Cunda vijjati - yaɱ idh'ekacco bhikkhu sabbaso Viññāṇañ-c'āyatanaɱ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaɱ upasampajja vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p class="ctr c">&#9632;</p>

					<p class="f4">10. Ṭhānaɱ kho pan'etaɱ Cunda vijjati - yaɱ idh'ekacco bhikkhu sabbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja vihareyya.|| ||</p>

					<p class="f4">Tassa evam assa: 'sallekhena viharāmī' ti.|| ||</p>

					<p class="f4"> <a id="pg42"><span class="f2 g"><b>[42]</b></span></a> Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">1. Sallekhapariyāyo:</h4>

					<p class="f4">[1] Idha kho pana vo Cunda sallekho karaṇīyo:|| ||</p>

					<p class="f4">Pare vihiɱsakā bhavissanti,||<br />
					mayam-ettha avihiɱsakā bhavissāmā ti sallekho karaṇīyo.|| ||</p>

					<p class="f4">[2] Pare pāṇāti-pātī bhavissanti,||<br />
					mayam-ettha pāṇāti-pātā paṭiviratā bhavissāmā ti sallekho karaṇīyo.|| ||</p>

					<p class="f4">[3] Pare adinn'ādāyī bhavissanti,||<br />
					mayam-ettha adinn'ādānā paṭiviratā bhavissāmā ti sallekho karaṇīyo.|| ||</p>

					<p class="f4">[4] Pare abrahma-cārī bhavissanti,||<br />
					mayam-ettha brahma-cārī bhavissāmā ti sallekho karaṇīyo.|| ||</p>

					<p class="f4">[5] Pare musā-vādī bhavissanti,||<br />
					mayam-ettha musā-vādā paṭiviratā bhavissāmā ti sallekho karaṇīyo.|| ||</p>

					<p class="f4">[6] Pare pisuṇa-vācā bhavissanti,||<br />
					mayam-ettha pisuṇā vācā paṭiviratā bhavissāmā ti sallekho karaṇīyo.|| ||</p>

					<p class="f4">[7] Pare pharusā-vācā bhavissanti,||<br />
					mayam-ettha pharusā-vācā paṭiviratā bhavissāmā ti sallekho karaṇīyo.|| ||</p>

					<p class="f4">[8] Pare samphappalāpī bhavissanti,||<br />
					mayam-ettha samphappalāpā paṭiviratā bhavissāmā ti sallekho karaṇīyo.|| ||</p>

					<p class="f4">[9] Pare abhijjhālu bhavissanti,||<br />
					mayam-ettha anabhijjhālū bhavissāmā ti sallekho karaṇīyo.|| ||</p>

					<p class="f4">[10] Pare vyāpanna-cittā bhavissanti,||<br />
					mayam-ettha avyāpanna-cittā bhavissāmā ti sallekho karaṇīyo.|| ||</p>

					<p class="f4">[11] Pare micchā-diṭṭhī bhavissanti,||<br />
					mayam-ettha sammā-diṭṭhi bhavissāmā ti sallekho karaṇīyo|| ||</p>

					<p class="f4">[12] Pare micchā-saŋkappā bhavissanti,||<br />
					mayam-ettha sammā-saŋkappā bhavissāmā ti sallekho karaṇīyo.|| ||</p>

					<p class="f4">[13] Pare micchā-vācā bhavissanti,||<br />
					mayam-ettha sammā-vācā bhavissāmā ti sallekho karaṇīyo.|| ||</p>

					<p class="f4">[14] Pare micchā-kammantā bhavissanti,||<br />
					mayam-ettha sammā-kammantā bhavissāmā ti sallekho karaṇīyo.|| ||</p>

					<p class="f4">[15] Pare micchā ājīvā bhavissanti,||<br />
					mayam-ettha sammā ājīvā bhavissāmā ti sallekho karaṇīyo.|| ||</p>

					<p class="f4">[16] Pare micchā-vāyāmā bhavissanti,||<br />
					mayam-ettha sammā-vāyāmā bhavissāmā ti sallekho karaṇīyo.|| ||</p>

					<p class="f4">[17] Pare micchā-satī bhavissanti,||<br />
					mayam-ettha sammā-satī bhavissāmā ti sallekho karaṇīyo.|| ||</p>

					<p class="f4">[18] Pare micchā-samādhī bhavissanti,||<br />
					mayam-ettha sammā-samādhī bhavissāmā ti sallekho karaṇīyo.|| ||</p>

					<p class="f4">[19] Pare micchā-ñāṇī bhavissanti,||<br />
					mayam-ettha sammā-ñāṇī bhavissāmā ti sallekho karaṇīyo.|| ||</p>

					<p class="f4">[20] Pare micchā-vimuttī bhavissanti,||<br />
					mayam-ettha sammā-vimuttī bhavissāmā ti sallekho karaṇīyo.|| ||</p>

					<p class="f4">[21] Pare thīna-middha-pariyuṭṭhitā bhavissanti,||<br />
					mayam-ettha vigata-thīna-middhā bhavissāmā ti sallekho karaṇīyo.|| ||</p>

					<p class="f4">[22] Pare uddhatā bhavissanti,||<br />
					mayam-ettha anuddhatā bhavissāmā ti sallekho karaṇīyo.|| ||</p>

					<p class="f4">[23] Pare vecikicchī bhavissanti,||<br />
					mayam-ettha tiṇṇa-vicikicchā bhavissāmā ti sallekho karaṇīyo.|| ||</p>

					<p class="f4">[24] Pare kodhanā bhavissanti,||<br />
					mayam-ettha akkodhanā bhavissāmā ti sallekho karaṇīyo.|| ||</p>

					<p class="f4">[25] Pare upanāhī bhavissanti,||<br />
					mayam-ettha anupanāhī bhavissāmā ti <a id="pg43"><span class="f2 g"><b>[43]</b></span></a> sallekho karaṇīyo.|| ||</p>

					<p class="f4">[26] Pare makkhī bhavissanti,||<br />
					mayam-ettha amakkhī bhavissāmā ti sallekho karaṇīyo.|| ||</p>

					<p class="f4">[27] Pare paḷāsī bhavissanti,||<br />
					mayam-ettha apaḷāsī bhavissāmā ti sallekho karaṇīyo.|| ||</p>

					<p class="f4">[28] Pare issukī bhavissanti,||<br />
					mayam-ettha anissukī bhavissāmā ti sallekho karaṇīyo.|| ||</p>

					<p class="f4">[29] Pare maccharī bhavissanti,||<br />
					mayam-ettha amaccharī bhavissāmā ti sallekho karaṇīyo.|| ||</p>

					<p class="f4">[30] Pare saṭhā bhavissanti,||<br />
					mayam-ettha asaṭhā bhavissāmā ti sallekho karaṇīyo.|| ||</p>

					<p class="f4">[31] Pare māyāvī bhavissanti,||<br />
					mayam-ettha amāyāvī bhavissāmā ti sallekho karaṇīyo.|| ||</p>

					<p class="f4">[32] Pare thaddhā bhavissanti,||<br />
					mayam-ettha atthaddhā bhavissāmā ti sallekho karaṇīyo.|| ||</p>

					<p class="f4">[33] Pare ati-mānī bhavissanti,||<br />
					mayam-ettha anati-mānī bhavissāmā ti sallekho karaṇīyo.|| ||</p>

					<p class="f4">[34] Pare dubbacā bhavissanti,||<br />
					mayam-ettha subbacā bhavissāmā ti sallekho karaṇīyo.|| ||</p>

					<p class="f4">[35] Pare pāpa-mittā bhavissanti,||<br />
					mayam-ettha kalyāṇa-mittā bhavissāmā ti sallekho karaṇīyo.|| ||</p>

					<p class="f4">[36] Pare pamattā bhavissanti,||<br />
					mayam-ettha appamattā bhavissāmā ti sallekho karaṇīyo.|| ||</p>

					<p class="f4">[37] Pare assaddhā bhavissanti||<br />
					mayam-ettha saddhā bhavissāmā ti sallekho karaṇīyo.|| ||</p>

					<p class="f4">[38] Pare ahirikā bhavissanti,||<br />
					mayam-ettha hirimanā bhavissāmā ti sallekho karaṇīyo.|| ||</p>

					<p class="f4">[39] Pare anottāpī bhavissanti,||<br />
					mayam-ettha ottāpī bhavissāmā ti sallekho karaṇīyo.|| ||</p>

					<p class="f4">[40] Pare appassutā bhavissanti,||<br />
					mayam-ettha bahu-s-sutā bhavissāmā ti sallekho karaṇīyo.|| ||</p>

					<p class="f4">[41] Pare kusītā bhavissanti,||<br />
					mayam-ettha āraddha-viriyā bhavissāmā ti sallekho karaṇīyo.|| ||</p>

					<p class="f4">[42] Pare muṭṭhassatī bhavissanti,||<br />
					mayam-ettha upaṭṭhitasatī bhavissāmā ti sallekho karaṇīyo.|| ||</p>

					<p class="f4">[43] Pare duppaññā bhavissanti,||<br />
					mayam-ettha paññā-sampannā bhavissāmā ti sallekho karaṇīyo.|| ||</p>

					<p class="f4">[44] Pare sandiṭṭhi-parāmāsī ādhānagāhī du-p-paṭi-nissaggī bhavissanti,||<br />
					mayam-ettha asandiṭṭhi-parāmāsī anādhānagāhī suppaṭinissaggī bhavissāmā ti sallekho karaṇīyo. || ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">2. Citt'uppāda-pariyāyo:</h4>

					<p class="f4">1. Citt'uppādam pi kho ahaɱ Cunda kusalesu dhammesu bahukāraɱ vadāmi.|| ||</p>

					<p class="f4">Ko pana vādo kāyena vācāya anuvidhīyanāsu.|| ||</p>

					<p class="f4">2. Tasmā ti ha Cunda:|| ||</p>

					<p class="f4">[1] Pare vihiɱsakā bhavissanti,||<br />
					mayam-ettha avihiɱsakā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[2] Pare pāṇāti-pātī bhavissanti,||<br />
					mayam-ettha pāṇāti-pātā paṭiviratā bhavissāmā ti||<br />
					cittaɱ uppādetabbaɱ|| ||</p>

					<p class="f4">[3] Pare adinn'ādāyī bhavissanti,||<br />
					mayam-ettha adinn'ādānā paṭiviratā bhavissāmā ti||<br />
					cittaɱ uppādetabbaɱ|| ||</p>

					<p class="f4">[4] Pare abrahma-cārī bhavissanti,||<br />
					mayam-ettha brahma-cārī bhavissāmā ti||<br />
					cittaɱ uppādetabbaɱ|| ||</p>

					<p class="f4">[5] Pare musā-vādī bhavissanti,||<br />
					mayam-ettha musā-vādā paṭiviratā bhavissāmā ti||<br />
					cittaɱ uppādetabbaɱ|| ||</p>

					<p class="f4">[6] Pare pisuṇā-vācā bhavissanti,||<br />
					mayam-ettha pisuṇā-vācā paṭiviratā bhavissāmā ti||<br />
					cittaɱ uppādetabbaɱ|| ||</p>

					<p class="f4">[7] Pare pharusā-vācā1 bhavissanti,||<br />
					mayam-ettha pharusā-vācā paṭiviratā bhavissāmā ti||<br />
					cittaɱ uppādetabbaɱ|| ||</p>

					<p class="f4">[8] Pare samphappalāpī bhavissanti,||<br />
					mayam-ettha samphappalāpā paṭiviratā bhavissāmā ti||<br />
					cittaɱ uppādetabbaɱ|| ||</p>

					<p class="f4">[9] Pare abhijjhālū bhavissanti,||<br />
					mayam-ettha anabhijjhālū bhavissāmā ti||<br />
					cittaɱ uppādetabbaɱ|| ||</p>

					<p class="f4">[10] Pare vyāpanna-cittā bhavissanti,||<br />
					mayam-ettha avyāpanna-cittā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[11] Pare micchā-diṭṭhī bhavissanti,||<br />
					mayam-ettha sammā-diṭṭhi5 bhavissāmā ti||<br />
					cittaɱ uppādetabbaɱ|| ||</p>

					<p class="f4">[12] Pare micchā-saŋkappā bhavissanti,||<br />
					mayam-ettha sammā-saŋkappā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[13] Pare micchā-vācā bhavissanti,||<br />
					mayam-ettha sammā-vācā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[14] Pare micchā-kammantā bhavissanti,||<br />
					mayam-ettha sammā-kammantā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[15] Pare micchā ājīvā bhavissanti,||<br />
					mayam-ettha sammā ājīvā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[16] Pare micchā-vāyāmā bhavissanti,||<br />
					mayam-ettha sammā-vāyāmā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[17] Pare micchā-satī bhavissanti,||<br />
					mayam-ettha sammā-satī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[18] Pare micchā-samādhī bhavissanti,||<br />
					mayam-ettha sammā-samādhī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[19] Pare micchā-ñāṇī bhavissanti,||<br />
					mayam-ettha sammā-ñāṇī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[20] Pare micchā-vimuttī bhavissanti,||<br />
					mayam-ettha sammā-vimuttī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[21] Pare thīna-middha-pariyuṭṭhitā bhavissanti,||<br />
					mayam-ettha vigatathīna-middhā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[22] Pare uddhatā bhavissanti,||<br />
					mayam-ettha anuddhatā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[23] Pare vecikicchī  bhavissanti,||<br />
					mayam-ettha tiṇṇa-vicikicchā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[24] Pare kodhanā bhavissanti,||<br />
					mayam-ettha akkodhanā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[25] Pare upanāhī bhavissanti,||<br />
					mayam-ettha anupanāhī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[26] Pare makkhī bhavissanti,||<br />
					mayam-ettha amakkhī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[27] Pare paḷāsī bhavissanti,||<br />
					mayam-ettha apaḷāsī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[28] Pare issukī bhavissanti,||<br />
					mayam-ettha anissukī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[29] Pare maccharī bhavissanti,||<br />
					mayam-ettha amaccharī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[30] Pare saṭhā bhavissanti,||<br />
					mayam-ettha asaṭhā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[31] Pare māyāvī bhavissanti,||<br />
					mayam-ettha amāyāvī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[32] Pare thaddhā bhavissanti,||<br />
					mayam-ettha atthaddhā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[33] Pare ati-mānī bhavissanti,||<br />
					mayam-ettha anati-mānī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[34] Pare dubbacā bhavissanti,||<br />
					mayam-ettha subbacā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[35] Pare pāpa-mittā bhavissanti,||<br />
					mayam-ettha kalyāṇa-mittā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[36] Pare pamattā bhavissanti,||<br />
					mayam-ettha appamattā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[37] Pare assaddhā bhavissanti,||<br />
					mayam-ettha saddhā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[38] Pare ahirikā bhavissanti,||<br />
					mayam-ettha hirimanā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[39] Pare anottāpī bhavissanti,||<br />
					mayam-ettha ottāpī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[40] Pare appassutā bhavissanti,||<br />
					mayam-ettha bahu-s-sutā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[41] Pare kusītā bhavissanti,||<br />
					mayam-ettha āraddha-viriyā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[42] Pare muṭṭhassatī bhavissanti,||<br />
					mayam-ettha upaṭṭhitasatī bhavissāmā ti||<br />
					cittaɱ uppādetabbaɱ.|| ||</p>

					<p class="f4">[43] Pare duppaññā bhavissanti,||<br />
					mayam-ettha paññā-sampannā bhavissāmā ti||<br />
					cittaɱ uppādetabbaɱ.|| ||</p>

					<p class="f4">[44] Pare sandiṭṭhi-parāmāsī ādhānagāhī duppaṭi-nissaggī bhavissanti,||<br />
					mayam-ettha asandiṭṭhi-parāmāsī anādhānagāhī suppaṭi-nissaggī bhavissāmā ti||<br />
					cittaɱ uppādetabbaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">3. Parikkamana-pariyāyo</h4>

					<p class="f4">1. Seyyathā pi Cunda visamo Maggo,||<br />
					tassā'ssa añño samo Maggo parikkamanāya,||<br />
					seyyathā pi pana Cunda visamaɱ titthaɱ,||<br />
					tassā'ssa aññaɱ samaɱ titthaɱ parikkamanāya.|| ||</p>

					<p class="f4"> <a id="pg44"><span class="f2 g"><b>[44]</b></span></a>  2. Evam eva kho Cunda:|| ||</p>

					<p class="f4">[1] Vihiɱsakassa purisa-puggalassa||<br />
					avihiɱsā hoti parikkamanāya|| ||</p>

					<p class="f4">[2] Pāṇāti-pātissa purisa-puggalassa||<br />
					pāṇāti-pātā veramaṇī hoti parikkamanāya.|| ||</p>

					<p class="f4">[3] Adinnādāyissa purisa-puggalassa||<br />
					adinn'ādānā veramaṇī hoti parikkamanāya.|| ||</p>

					<p class="f4">[4] Abrahma-cārissa purisa-puggalassa||<br />
					abrahma-cariyā veramaṇī hoti parikkamanāya.|| ||</p>

					<p class="f4">[5] Musā-vādissa purisa-puggalassa||<br />
					musā-vādā veramaṇī hoti parikkamanāya.|| ||</p>

					<p class="f4">[6] Pisuṇavācassa purisa-puggalassa||<br />
					pisuṇāyavācāya veramaṇī hoti parikkamanāya.|| ||</p>

					<p class="f4">[7] Pharusa-vācassa purisa-puggalassa||<br />
					pharusāya vācāya veramaṇī hoti parikkamanāya.|| ||</p>

					<p class="f4">[8] Samphappalāpissa purisa-puggalassa||<br />
					samphappalāpā veramaṇī hoti parikkamanāya.|| ||</p>

					<p class="f4">[9] Abhijjhālussa purisa-puggalassa||<br />
					anabhijjhā hoti parikkamanāya.|| ||</p>

					<p class="f4">[10] Byāpannacittassa purisa-puggalassa||<br />
					avyāpādo hoti parikkamanāya.|| ||</p>

					<p class="f4">[11] Micchā-diṭṭhi'ssa purisa-puggalassa||<br />
					sammā-diṭṭhi hoti parikkamanāya.|| ||</p>

					<p class="f4">[12] Micchā-saŋkappassa purisa-puggalassa||<br />
					sammā-saŋkappo hoti parikkamanāya.|| ||</p>

					<p class="f4">[13] Micchā-vāc'assa purisa-puggalassa||<br />
					sammā-vācā hoti parikkamanāya.|| ||</p>

					<p class="f4">[14] Micchā-kammantassa purisa-puggalassa||<br />
					sammā-kammanto hoti parikkamanāya.|| ||</p>

					<p class="f4">[15] Micchā ājīvassa purisa-puggalassa||<br />
					sammā ājīvo hoti parikkamanāya.|| ||</p>

					<p class="f4">[16] Micchā-vāyāmassa purisa-puggalassa||<br />
					sammā-vāyāmo hoti parikkamanāya.|| ||</p>

					<p class="f4">[17] Micchā satissa purisa-puggalassa||<br />
					sammā-sati hoti parikkamanāya.|| ||</p>

					<p class="f4">[18] Micchā-samādhissa purisa-puggalassa||<br />
					sammā-samādhi hoti parikkamanāya.|| ||</p>

					<p class="f4">[19] Micchā-ñāṇissa purisa-puggalassa||<br />
					sammā-ñāṇaɱ hoti parikkamanāya.|| ||</p>

					<p class="f4">[20] Micchāvimuttissa purisa-puggalassa||<br />
					sammā-vimutti hoti parikkamanāya.|| ||</p>

					<p class="f4">[21] Thīna-middhapariyuṭṭhitassa purisa-puggalassa||<br />
					vigatathīna-middhatā hoti parikkamanāya.|| ||</p>

					<p class="f4">[22] Uddhatassa purisa-puggalassa||<br />
					anuddhaccaɱ hoti parikkamanāya.|| ||</p>

					<p class="f4">[23] Vecikicchi'ssa1 purisa-puggalassa||<br />
					tiṇṇa-vici-kicchatā hoti parikkamanāya.|| ||</p>

					<p class="f4">[24] Kodhanassa purisa-puggalassa||<br />
					akkodho hoti parikkamanāya.|| ||</p>

					<p class="f4">[25] Upanāhi'ssa purisa-puggalassa||<br />
					anupanāho hoti parikkamanāya.|| ||</p>

					<p class="f4">[26] Makkhi'ssa purisa-puggalassa||<br />
					amakkho hoti parikkamanāya.|| ||</p>

					<p class="f4">[27] Pa'āsissa purisa-puggalassa||<br />
					apa'āso hoti parikkamanāya.|| ||</p>

					<p class="f4">[28] Issukissa purisa-puggalassa||<br />
					anissā2 hoti parikkamanāya.|| ||</p>

					<p class="f4">[29] Maccharissa purisa-puggalassa||<br />
					amacchariyaɱ hoti parikkamanāya.|| ||</p>

					<p class="f4">[30] Saṭhassa purisa-puggalassa||<br />
					asāṭheyyaɱ hoti parikkamanāya.|| ||</p>

					<p class="f4">[31] Māyāvissa purisa-puggalassa||<br />
					amāyā hoti parikkamanāya.|| ||</p>

					<p class="f4">[32] Thaddhassa purisa-puggalassa||<br />
					atthaddhiyaɱ hoti parikkamanāya.|| ||</p>

					<p class="f4">[33] Atimānissa purisa-puggalassa||<br />
					anati-māno hoti parikkamanāya.|| ||</p>

					<p class="f4">[34] Dubbacassa purisa-puggalassa||<br />
					sovacassatā hoti parikkamanāya.|| ||</p>

					<p class="f4">[35] Pāpa-mittassa purisa-puggalassa||<br />
					kalyāṇa-mittatā hoti parikkamanāya.|| ||</p>

					<p class="f4">[36] Pamattassa purisa-puggalassa||<br />
					appamādo hoti parikkamanāya.|| ||</p>

					<p class="f4">[37] Assaddhassa purisa-puggalassa||<br />
					saddhā hoti parikkamanāya.|| ||</p>

					<p class="f4">[38] Ahirikassa purisa-puggalassa||<br />
					hiri3 hoti parikkamanāya.|| ||</p>

					<p class="f4">[39] Anottāpissa purisa-puggalassa||<br />
					ottappaɱ hoti parikkamanāya.|| ||</p>

					<p class="f4">[40] Appa-s-sutassa purisa-puggalassa||<br />
					bāhu-saccaɱ hoti parikkamanāya.|| ||</p>

					<p class="f4">[41] Kusītassa purisa-puggalassa||<br />
					viriy'ārambho hoti parikkamanāya.|| ||</p>

					<p class="f4">[42] Muṭṭha-s-satissa purisa-puggalassa||<br />
					upaṭṭhita-satitā hoti parikkamanāya.|| ||</p>

					<p class="f4">[43] Duppaññassa purisa-puggalassa||<br />
					paññā-sampadā hoti parikkamanāya.|| ||</p>

					<p class="f4">[44] Sandiṭṭhi-parāmā siādhānagāhi duppaṭi-nissaggissa purisa-puggalassa||<br />
					asandiṭṭhi-parāmā sianādhānagāhi suppaṭi-nissaggitā hoti parikkamanāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<h4 class="ctr">4. Upari-bhāva-pariyāyo</h4>

					<p class="f4">1. Seyyathā pi Cunda ye keci akusalā dhammā sabbe te adhobhāvaɱ gamanīyā yo keci kusalā dhammā sabbe te upari-bhāvaɱ gamanīyā.|| ||</p>

					<p class="f4">Evam eva kho Cunda:|| ||</p>

					<p class="f4">Vihiɱsakassa purisa-puggalassa||<br />
					avihiɱsā hoti upari-bhāvāya.|| ||</p>

					<p class="f4">Pāṇāti-pātissa purisa-puggalassa||<br />
					pāṇāti-pātā veramaṇī hoti upari-bhāvāya.|| ||</p>

					<p class="f4">Adinnādāyissa purisa-puggalassa||<br />
					adinn'ādānā veramaṇī hoti upari-bhāvāya.|| ||</p>

					<p class="f4">Abrahma-cārissa purisa-puggalassa||<br />
					abrahma-cariyā veramaṇī hoti upari-bhāvāya.|| ||</p>

					<p class="f4">Musā-vādissa purisa-puggalassa||<br />
					musā-vādā veramaṇī hoti upari-bhāvāya.|| ||</p>

					<p class="f4">Pisuṇavācassa purisa-puggalassa||<br />
					pisuṇāyavācāya veramaṇī hoti upari-bhāvāya.|| ||</p>

					<p class="f4">Pharusa-vācassa purisa-puggalassa||<br />
					pharusāya vācāya veramaṇī hoti upari-bhāvāya.|| ||</p>

					<p class="f4">Samphappalāpissa purisa-puggalassa||<br />
					samphappalāpā veramaṇī hoti upari-bhāvāya.|| ||</p>

					<p class="f4">Abhijjhālussa purisa-puggalassa||<br />
					anabhijjhā hoti upari-bhāvāya.|| ||</p>

					<p class="f4">Byāpannacittassa purisa-puggalassa||<br />
					avyāpādo hoti upari-bhāvāya.|| ||</p>

					<p class="ctr c">&#9632;</p>

					<p class="f4">Micchā-diṭṭhi'ssa purisa-puggalassa||<br />
					sammā-diṭṭhi hoti upari-bhāvāya.|| ||</p>

					<p class="f4">Micchā-saŋkappassa purisa-puggalassa||<br />
					sammā-saŋkappo hoti upari-bhāvāya.|| ||</p>

					<p class="f4">Micchā-vāc'assa purisa-puggalassa||<br />
					sammā-vācā hoti upari-bhāvāya.|| ||</p>

					<p class="f4">Micchā-kammantassa purisa-puggalassa||<br />
					sammā-kammanto hoti upari-bhāvāya.|| ||</p>

					<p class="f4">Micchā ājīvassa purisa-puggalassa||<br />
					sammā ājīvo hoti upari-bhāvāya.|| ||</p>

					<p class="f4">Micchā-vāyāmassa purisa-puggalassa||<br />
					sammā-vāyāmo hoti upari-bhāvāya.|| ||</p>

					<p class="f4">Micchā satissa purisa-puggalassa||<br />
					sammā-sati hoti upari-bhāvāya.|| ||</p>

					<p class="f4">Micchā-samādhissa purisa-puggalassa||<br />
					sammā-samādhi hoti upari-bhāvāya.|| ||</p>

					<p class="f4">Micchā-ñāṇissa purisa-puggalassa||<br />
					sammā-ñāṇaɱ hoti upari-bhāvāya.|| ||</p>

					<p class="f4">Micchāvimuttissa purisa-puggalassa||<br />
					sammā-vimutti hoti upari-bhāvāya.|| ||</p>

					<p class="f4">Thīna-middha-pariyuṭṭhitassa purisa-puggalassa||<br />
					vigatathīna-middhatā hoti upari-bhāvāya.|| ||</p>

					<p class="f4">Uddhatassa purisa-puggalassa||<br />
					anuddhaccaɱ hoti upari-bhāvāya.|| ||</p>

					<p class="f4">Vecikicchi'ssa1 purisa-puggalassa||<br />
					tiṇṇa-vici-kicchatā hoti upari-bhāvāya.|| ||</p>

					<p class="f4">Kodhanassa purisa-puggalassa||<br />
					akkodho hoti upari-bhāvāya.|| ||</p>

					<p class="f4">Upanāhi'ssa purisa-puggalassa||<br />
					anupanāho hoti upari-bhāvāya.|| ||</p>

					<p class="f4">Makkhi'ssa purisa-puggalassa||<br />
					amakkho hoti upari-bhāvāya.|| ||</p>

					<p class="f4">Pa'āsissa purisa-puggalassa||<br />
					apa'āso hoti upari-bhāvāya.|| ||</p>

					<p class="f4">Issukissa purisa-puggalassa||<br />
					anissā hoti upari-bhāvāya.|| ||</p>

					<p class="f4">Maccharissa purisa-puggalassa||<br />
					amacchariyaɱ hoti upari-bhāvāya.|| ||</p>

					<p class="f4">Saṭhassa purisa-puggalassa||<br />
					asāṭheyyaɱ hoti upari-bhāvāya.|| ||</p>

					<p class="f4">Māyāvissa purisa-puggalassa||<br />
					amāyā hoti upari-bhāvāya.|| ||</p>

					<p class="f4">Thaddhassa purisa-puggalassa||<br />
					atthaddhiyaɱ hoti upari-bhāvāya.|| ||</p>

					<p class="f4">Atimānissa purisa-puggalassa||<br />
					anati-māno hoti upari-bhāvāya.|| ||</p>

					<p class="f4">Dubbacassa purisa-puggalassa||<br />
					sovacassatā hoti upari-bhāvāya.|| ||</p>

					<p class="f4">Pāpa-mittassa purisa-puggalassa||<br />
					kalyāṇa-mittatā hoti upari-bhāvāya.|| ||</p>

					<p class="f4">Pamattassa purisa-puggalassa||<br />
					appamādo hoti upari-bhāvāya.|| ||</p>

					<p class="f4">Assaddhassa purisa-puggalassa||<br />
					saddhā hoti upari-bhāvāya.|| ||</p>

					<p class="f4">Ahirikassa purisa-puggalassa||<br />
					hiri hoti upari-bhāvāya.|| ||</p>

					<p class="f4">Anottāpissa purisa-puggalassa||<br />
					ottappaɱ hoti upari-bhāvāya.|| ||</p>

					<p class="f4">Appa-s-sutassa purisa-puggalassa||<br />
					bāhu-saccaɱ hoti upari-bhāvāya.|| ||</p>

					<p class="f4">Kusītassa purisa-puggalassa||<br />
					viriy'ārambho hoti upari-bhāvāya.|| ||</p>

					<p class="f4">Muṭṭha-s-satissa purisa-puggalassa||<br />
					upaṭṭhita-satitā hoti upari-bhāvāya.|| ||</p>

					<p class="f4">Duppaññassa purisa-puggalassa||<br />
					paññā-sampadā hoti upari-bhāvāya.|| ||</p>

					<p class="f4">Sandiṭṭhi-parāmāsi ādhānagāhi duppaṭi-nissaggissa <a id="pg45"><span class="f2 g"><b>[45]</b></span></a> purisa-puggalassa||<br />
					asandiṭṭhi-parāmāsī anādhānagāhī suppaṭi-nissaggitā hoti upari-bhāvāya.|| ||</p>

					<h4 class="ctr">PariNibbāna-pariyāyo</h4>

					<p class="f4">So vata Cunda attanā palipapalipanno paraɱ palipapalipannaɱ uddharissatīti n'etaɱ ṭhānaɱ vijjati.|| ||</p>

					<p class="f4">So vata Cunda, attanā apalipapalipanno paraɱ palipapalipannaɱ uddharissatīti ṭhāname taɱ vijjati.|| ||</p>

					<p class="f4">So vata Cunda attanā adanto avinīto aparinibbuto paraɱ damessati vinessati parinibbāpessatīti n'etaɱ ṭhānaɱ vijjati.|| ||</p>

					<p class="f4">So vata Cunda attanā danto vinīto parinibbuto paraɱ damessati vinessati parinibbāpessatīti ṭhāname taɱ vijjati.|| ||</p>

					<p class="f4">Evam eva kho Cunda:|| ||</p>

					<p class="f4">Vihiɱsakassa purisa-puggalassa||<br />
					avihiɱsā hoti parinibbānāya.|| ||</p>

					<p class="f4">Pāṇāti-pātissa purisa-puggalassa||<br />
					pāṇāti-pātā veramaṇī hoti parinibbānāya.|| ||</p>

					<p class="f4">Adinnādāyissa purisa-puggalassa||<br />
					adinn'ādānā veramaṇī hoti parinibbānāya.|| ||</p>

					<p class="f4">Abrahma-cārissa purisa-puggalassa||<br />
					abrahma-cariyā veramaṇī hoti parinibbānāya.|| ||</p>

					<p class="f4">Musā-vādissa purisa-puggalassa||<br />
					musā-vādā veramaṇī hoti parinibbānāya.|| ||</p>

					<p class="f4">Pisuṇavāc'assa purisa-puggalassa||<br />
					pisuṇāyavācāya veramaṇī hoti parinibbānāya.|| ||</p>

					<p class="f4">Pharusa-vāc'assa purisa-puggalassa||<br />
					pharusāya vācāya veramaṇī hoti parinibbānāya.|| ||</p>

					<p class="f4">Samphappalāpissa purisa-puggalassa||<br />
					samphappalāpā veramaṇī hoti parinibbānāya.|| ||</p>

					<p class="f4">Abhijjhālussa purisa-puggalassa||<br />
					anabhijjhā hoti parinibbānāya.|| ||</p>

					<p class="f4">Byāpannacittassa purisa-puggalassa||<br />
					avyāpādo hoti parinibbānāya.|| ||</p>

					<p class="f4">Micchā-diṭṭhi'ssa purisa-puggalassa||<br />
					sammā-diṭṭhi hoti parinibbānāya.|| ||</p>

					<p class="f4">Micchā-saŋkappassa purisa-puggalassa||<br />
					sammā-saŋkappo hoti parinibbānāya.|| ||</p>

					<p class="f4">Micchā-vāc'assa purisa-puggalassa||<br />
					sammā-vācā hoti parinibbānāya.|| ||</p>

					<p class="f4">Micchā-kammantassa purisa-puggalassa||<br />
					sammā-kammanto hoti parinibbānāya.|| ||</p>

					<p class="f4">Micchā ājīvassa purisa-puggalassa||<br />
					sammā ājīvo hoti parinibbānāya.|| ||</p>

					<p class="f4">Micchā-vāyāmassa purisa-puggalassa||<br />
					sammā-vāyāmo hoti parinibbānāya.|| ||</p>

					<p class="f4">Micchā satissa purisa-puggalassa||<br />
					sammā-sati hoti parinibbānāya.|| ||</p>

					<p class="f4">Micchā-samādhissa purisa-puggalassa||<br />
					sammā-samādhi hoti parinibbānāya.|| ||</p>

					<p class="f4">Micchā-ñāṇissa purisa-puggalassa||<br />
					sammā-ñāṇaɱ hoti parinibbānāya.|| ||</p>

					<p class="f4">Micchāvimuttissa purisa-puggalassa||<br />
					sammā-vimutti hoti parinibbānāya.|| ||</p>

					<p class="ctr c">&#9632;</p>

					<p class="f4">4. Thīna-middhapariyuṭṭhitassa purisa-puggalassa||<br />
					vigatathīna-middhatā hoti parinibbānāya.|| ||</p>

					<p class="f4">Uddhatassa purisa-puggalassa||<br />
					anuddhaccaɱ hoti parinibbānāya.|| ||</p>

					<p class="f4">Vecikicchi'ssa1 purisa-puggalassa||<br />
					tiṇṇa-vici-kicchatā hoti parinibbānāya.|| ||</p>

					<p class="f4">Kodhanassa purisa-puggalassa||<br />
					akkodho hoti parinibbānāya.|| ||</p>

					<p class="f4">Upanāhi'ssa purisa-puggalassa||<br />
					anupanāho hoti parinibbānāya.|| ||</p>

					<p class="f4">Makkhi'ssa purisa-puggalassa||<br />
					amakkho hoti parinibbānāya.|| ||</p>

					<p class="f4">Pa'āsissa purisa-puggalassa||<br />
					apa'āso hoti parinibbānāya.|| ||</p>

					<p class="f4">Issukissa purisa-puggalassa||<br />
					anissā2 hoti parinibbānāya.|| ||</p>

					<p class="f4">Maccharissa purisa-puggalassa||<br />
					amacchariyaɱ hoti parinibbānāya.|| ||</p>

					<p class="f4">Saṭhassa purisa-puggalassa||<br />
					asāṭheyyaɱ hoti parinibbānāya.|| ||</p>

					<p class="f4">Māyāvissa purisa-puggalassa||<br />
					amāyā hoti parinibbānāya.|| ||</p>

					<p class="f4">Thaddhassa purisa-puggalassa||<br />
					atthaddhiyaɱ hoti parinibbānāya.|| ||</p>

					<p class="f4">Atimānissa purisa-puggalassa||<br />
					anati-māno hoti parinibbānāya.|| ||</p>

					<p class="f4">Dubbacassa purisa-puggalassa||<br />
					sovacassatā hoti parinibbānāya.|| ||</p>

					<p class="f4">Pāpa-mittassa purisa-puggalassa||<br />
					kalyāṇa-mittatā hoti parinibbānāya.|| ||</p>

					<p class="f4">Pamattassa purisa-puggalassa||<br />
					appamādo hoti parinibbānāya.|| ||</p>

					<p class="f4">Assaddhassa purisa-puggalassa||<br />
					saddhā hoti parinibbānāya.|| ||</p>

					<p class="f4">Ahirikassa purisa-puggalassa||<br />
					hiri hoti parinibbānāya.|| ||</p>

					<p class="f4">Anottāpissa purisa-puggalassa||<br />
					ottappaɱ hoti parinibbānāya.|| ||</p>

					<p class="f4">Appa-s-sutassa purisa-puggalassa||<br />
					bāhu-saccaɱ hoti parinibbānāya.|| ||</p>

					<p class="f4">Kusītassa purisa-puggalassa||<br />
					viriy'ārambho hoti parinibbānāya.|| ||</p>

					<p class="f4">Muṭṭha-s-satissa purisa-puggalassa||<br />
					upaṭṭhita-satitā hoti parinibbānāya.|| ||</p>

					<p class="f4">Duppaññassa <a id="pg46"><span class="f2 g"><b>[46]</b></span></a> purisa-puggalassa||<br />
					paññā-sampadā hoti parinibbānāya.|| ||</p>

					<p class="f4">Sandiṭṭhi-parāmāsiādhānagāhi-duppaṭi-nissaggissa purisa-puggalassa||<br />
					asandiṭṭhi-parāmāsianādhānagāhi-suppaṭi-nissaggitā hoti parinibbānāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Iti kho Cunda desito mayā sallekha-pariyāyo.|| ||</p>

					<p class="f4">Desito cittuppāda-pariyāyo.|| ||</p>

					<p class="f4">Desito parikkamana-pariyāyo.|| ||</p>

					<p class="f4">Desito uparibhāva-pariyāyo.|| ||</p>

					<p class="f4">Desito pari-Nibbāna-pariyāyo.|| ||</p>

					<p class="f4">Yaɱ kho Cunda Satthārā karaṇīyaɱ sāvakānaɱ hitesinā anukampa-kena anukampaɱ upādāya, kataɱ vo taɱ mayā.|| ||</p>

					<p class="f4">Etāni Cunda rukkha-mūlāni, etāni suññ-ā-gārāni.|| ||</p>

					<p class="f4">Jhāyatha Cunda mā pamādattha.|| ||</p>

					<p class="f4">Mā pacchā vippaṭi-sārino ahuvattha.|| ||</p>

					<p class="f4">Ayaɱ vo amhākaɱ anusāsanī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Mahā Cundo Bhagavato bhāsitaɱ abhinandī ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4 ctr">Catuttārīsa padā vuttā sandhayo pañca desitā||<br />
					Suttanto sallekho nāma gambhīro sāgarūpamo.|| ||</p>

					<p class="f4">Sallekha Suttaɱ aṭṭhamaɱ.</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>