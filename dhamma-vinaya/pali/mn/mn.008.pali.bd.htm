<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 8. Maha Cunda approaches the Buddha to ask how to eliminate ideas of 'I' and 'mine'. The Buddha's response is to give him pairs of opposites to be resolved upon, thought of, used as guides to follow, things leading upward and which will scour out ideas of 'I' and 'Mine.'" />
<title>MN 8: Sallekha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p8">Sutta 8</a></h4>

					<h1>Sallekha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg40"><span class="f2 g"><b>[40]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.008.chlm.sbb.htm#p1">chlm</a>][<a href="../../../dhamma-vinaya/pts/mn/mn.008.horn.pts.htm#p1">pts</a>][<a href="../../../dhamma-vinaya/wp/mn/mn.008.ntbb.wp.htm#p1">ntbb</a>][<a href="../../../dhamma-vinaya/ati/mn/mn.008.nypo.ati.htm#p1">nypo</a>][<a href="../../../dhamma-vinaya/bd/mn/mn.008.olds.bd.htm#p1">olds</a>][<a href="../../../dhamma-vinaya/mnl/mn/mn.008.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho āyasmā Mahā Cundo||<br />
					sāyaṇha-samayaṃ paṭisallānā||<br />
					vuṭṭhito yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā||<br />
					eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					āyasmā Mahā Cundo Bhagavantaṃ etad avoca:|| ||</p>

					<p class="f4"><span class="f3">[<a id="p2">2</a>]</span> "Yā imā bhante aneka-vihitā diṭṭhiyo loke uppajjanti||<br />
					atta-vāda-paṭi-saṃyuttā vā||<br />
					loka-vāda-paṭi-saṃyuttā vā,||<br />
					ādim-eva nu kho bhante||<br />
					bhikkhuno manasi-karoto||<br />
					evam-etāsaṃ diṭṭhīnaṃ pahānaṃ hoti,||<br />
					evam-etāsaṃ diṭṭhīnaṃ paṭinissaggo hotī" ti?|| ||</p>

					<p class="f4"><span class="f3">[<a id="p3">3</a>]</span> Yā imā Cunda aneka-vihitā diṭṭhiyo loke uppajjanti<br />
					atta-vāda-paṭi-saṃyuttā vā||<br />
					loka-vāda-paṭi-saṃyuttā vā,||<br />
					yattha c'etā diṭṭhiyo uppajjanti,||<br />
					yattha c'etā anusenti,||<br />
					yattha c'etā samud'ācaranti,||<br />
					taṃ 'n'etaṃ mama',||<br />
					'n'eso'ham asmi',||<br />
					'na me'so attā' ti||<br />
					evam etaṃ yathā-bhūtaṃ samma-p-paññāya passato<br />
					evam etāsaṃ diṭṭhīnaṃ pahānaṃ hoti,||<br />
					evam-etāsaṃ diṭṭhīnaṃ paṭinissaggo hoti.|| ||</p>

					<p class="f4"><span class="f3">[<a id="p4">4</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā||<br />
					<a id="pg41"><span class="f2 g"><b>[41]</b></span></a> ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p5">5</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā||<br />
					ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p6">6</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />
					pītiyā ca virāgā||<br />
					upekkhako ca vihareyya||<br />
					sato ca sampajāno,||<br />
					sukhañ ca kāyena paṭisaṃvedeyya||<br />
					yan taṃ ariyā āci-k-khanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />

					<p class="f4">Puna ca paraṃ bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubb'eva somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Diṭṭha-dhamma-sukha-vihārā ete ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />
					sabbaso rūpa-saññānaṃ samatikkamma||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Ṭhānaṃ kho pan'etaṃ Cunda vijjati - yaṃ idh'ekacco bhikkhu sabbaso Viññāṇañ-c'āyatanaṃ samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4">Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>]</span> Ṭhānaṃ kho pan'etaṃ Cunda vijjati -||<br />
					yaṃ idh'ekacco bhikkhu||<br />
					sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja vihareyya.|| ||</p>

					<p class="f4">Tassa evam assa:|| ||</p>

					<p class="f4">'Sallekhena viharāmī' ti.|| ||</p>

					<p class="f4"><a id="pg42"><span class="f2 g"><b>[42]</b></span></a> Na kho pan'ete Cunda ariyassa vinaye sallekhā vuccanti.|| ||</p>

					<p class="f4">Santā ete vihārā ariyassa vinaye vuccanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4><span class="f3">[<a id="p12">12</a>]</span> Sallekha-Pariyāyo</h4>

					<p class="f4">Idha kho pana vo Cunda sallekho karaṇīyo:|| ||</p>

					<p class="f4"><span class="f2"><i>[1]</i></span> 'Pare vihiṃsakā bhavissanti,||<br />
					mayam-ettha avihiṃsakā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[2]</i></span> 'Pare pāṇ-ā-tipātī bhavissanti,||<br />
					mayam-ettha pāṇ-ā-tipātā paṭiviratā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[3]</i></span> 'Pare adinn'ādāyī bhavissanti,||<br />
					mayam-ettha adinn'ādānā paṭiviratā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[4]</i></span> 'Pare abrahma-cārī bhavissanti,||<br />
					mayam-ettha brahma-cārī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[5]</i></span> 'Pare musā-vādī bhavissanti,||<br />
					mayam-ettha musā-vādā paṭiviratā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[6]</i></span> 'Pare pisuṇa-vācā bhavissanti,||<br />
					mayam-ettha pisuṇā vācā paṭiviratā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[7]</i></span> 'Pare pharusā-vācā bhavissanti,||<br />
					mayam-ettha pharusā-vācā paṭiviratā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[8]</i></span> 'Pare sampha-p-palāpī bhavissanti,||<br />
					mayam-ettha sampha-p-palāpā paṭiviratā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[9]</i></span> 'Pare abhijjhālu bhavissanti,||<br />
					mayam-ettha anabhijjhālū bhavissāmā' ti sallekho karaṇīyo.|| ||</p>

					<p class="f4"><span class="f2"><i>[10]</i></span> 'Pare vyāpanna-cittā bhavissanti,||<br />
					mayam-ettha avyāpanna-cittā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[11]</i></span> 'Pare micchā-diṭṭhī bhavissanti,||<br />
					mayam-ettha sammā-diṭṭhi bhavissāmā' ti sallekho karaṇīyo|| ||</p>

					<p class="f4"><span class="f2"><i>[12]</i></span> 'Pare micchā-saṇkappā bhavissanti,||<br />
					mayam-ettha sammā-saṇkappā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[13]</i></span> 'Pare micchā-vācā bhavissanti,||<br />
					mayam-ettha sammā-vācā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[14]</i></span> 'Pare micchā-kammantā bhavissanti,||<br />
					mayam-ettha sammā-kammantā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[15]</i></span> 'Pare micchā ājīvā bhavissanti,||<br />
					mayam-ettha sammā ājīvā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[16]</i></span> 'Pare micchā-vāyāmā bhavissanti,||<br />
					mayam-ettha sammā-vāyāmā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[17]</i></span> 'Pare micchā-satī bhavissanti,||<br />
					mayam-ettha sammā-satī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[18]</i></span> 'Pare micchā-samādhī bhavissanti,||<br />
					mayam-ettha sammā-samādhī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[19]</i></span> 'Pare micchā-ñāṇī bhavissanti,||<br />
					mayam-ettha sammā-ñāṇī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[20]</i></span> 'Pare micchā-vimuttī bhavissanti,||<br />
					mayam-ettha sammā-vimuttī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[21]</i></span> 'Pare thīna-middha-pariyuṭṭhitā bhavissanti,||<br />
					mayam-ettha vigata-thīna-middhā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[22]</i></span> 'Pare uddhatā bhavissanti,||<br />
					mayam-ettha anuddhatā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[23]</i></span> 'Pare vecikicchī bhavissanti,||<br />
					mayam-ettha tiṇṇa-vicikicchā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[24]</i></span> 'Pare kodhanā bhavissanti,||<br />
					mayam-ettha akkodhanā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[25]</i></span> 'Pare upanāhī bhavissanti,||<br />
					mayam-ettha anupanāhī bhavissāmā' ti <a id="pg43"><span class="f2 g"><b>[43]</b></span></a> sallekho karaṇīyo.|| ||</p>

					<p class="f4"><span class="f2"><i>[26]</i></span> 'Pare makkhī bhavissanti,||<br />
					mayam-ettha amakkhī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[27]</i></span> 'Pare palāsī bhavissanti,||<br />
					mayam-ettha apalāsī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[28]</i></span> 'Pare issukī bhavissanti,||<br />
					mayam-ettha anissukī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[29]</i></span> 'Pare maccharī bhavissanti,||<br />
					mayam-ettha amaccharī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[30]</i></span> 'Pare saṭhā bhavissanti,||<br />
					mayam-ettha asaṭhā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[31]</i></span> 'Pare māyāvī bhavissanti,||<br />
					mayam-ettha amāyāvī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[32]</i></span> 'Pare thaddhā bhavissanti,||<br />
					mayam-ettha atthaddhā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[33]</i></span> 'Pare ati-mānī bhavissanti,||<br />
					mayam-ettha anati-mānī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[34]</i></span> 'Pare dubbacā bhavissanti,||<br />
					mayam-ettha subbacā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[35]</i></span> 'Pare pāpa-mittā bhavissanti,||<br />
					mayam-ettha kalyāṇa-mittā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[36]</i></span> 'Pare pamattā bhavissanti,||<br />
					mayam-ettha appamattā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[37]</i></span> 'Pare assaddhā bhavissanti||<br />
					mayam-ettha saddhā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[38]</i></span> 'Pare ahirikā bhavissanti,||<br />
					mayam-ettha hirimanā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[39]</i></span> 'Pare an-ottāpī bhavissanti,||<br />
					mayam-ettha ottāpī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[40]</i></span> 'Pare appassutā bhavissanti,||<br />
					mayam-ettha bahu-s-sutā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[41]</i></span> 'Pare kusītā bhavissanti,||<br />
					mayam-ettha āraddha-viriyā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[42]</i></span> 'Pare muṭṭhassatī bhavissanti,||<br />
					mayam-ettha upatthikasatī bhavissāmā' ti sallekho karaṇīyo.|| ||</p>

					<p class="f4"><span class="f2"><i>[43]</i></span> 'Pare duppaññā bhavissanti,||<br />
					mayam-ettha paññā-sampannā bhavissāmā' ti sallekho karaṇīyo.|| ||</p>

					<p class="f4"><span class="f2"><i>[44]</i></span> 'Pare sandiṭṭhi-parāmāsī ādhānagāhī du-p-paṭi-nissaggī bhavissanti,||<br />
					mayam-ettha asandiṭṭhi-parāmāsī anādhānagāhī suppaṭi-nissaggī bhavissāmā' ti sallekho karaṇīyo. || ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4><span class="f3">[<a id="p13">13</a>]</span> Citt'Uppāda-Pariyāyo:</h4>

					<p class="f4">Citt'uppādam pi kho ahaṃ Cunda kusalesu dhammesu bahukāraṃ vadāmi.|| ||</p>

					<p class="f4">Ko pana vādo kāyena vācāya anuvidhīyanāsu.|| ||</p>

					<p class="f4">Tasmātiha Cunda:|| ||</p>

					<p class="f4"><span class="f2"><i>[1]</i></span> 'Pare vihiṃsakā bhavissanti,||<br />
					mayam-ettha avihiṃsakā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[2] 'Pare pāṇ-ā-tipātī bhavissanti,||<br />
					mayam-ettha pāṇ-ā-tipātā paṭiviratā bhavissāmā' ti||<br />
					cittaṃ uppādetabbaṃ|| ||</p>

					<p class="f4">[3] 'Pare adinn'ādāyī bhavissanti,||<br />
					mayam-ettha adinn'ādānā paṭiviratā bhavissāmā' ti||<br />
					cittaṃ uppādetabbaṃ|| ||</p>

					<p class="f4">[4] 'Pare abrahma-cārī bhavissanti,||<br />
					mayam-ettha brahma-cārī bhavissāmā' ti||<br />
					cittaṃ uppādetabbaṃ|| ||</p>

					<p class="f4">[5] 'Pare musā-vādī bhavissanti,||<br />
					mayam-ettha musā-vādā paṭiviratā bhavissāmā' ti||<br />
					cittaṃ uppādetabbaṃ|| ||</p>

					<p class="f4">[6] 'Pare pisuṇāvācā bhavissanti,||<br />
					mayam-ettha pisuṇāvācā paṭiviratā bhavissāmā' ti||<br />
					cittaṃ uppādetabbaṃ|| ||</p>

					<p class="f4">[7] 'Pare pharusā-vācā1 bhavissanti,||<br />
					mayam-ettha pharusā-vācā paṭiviratā bhavissāmā' ti||<br />
					cittaṃ uppādetabbaṃ|| ||</p>

					<p class="f4">[8] 'Pare sampha-p-palāpī bhavissanti,||<br />
					mayam-ettha sampha-p-palāpā paṭiviratā bhavissāmā' ti||<br />
					cittaṃ uppādetabbaṃ|| ||</p>

					<p class="f4">[9] 'Pare abhijjhālū bhavissanti,||<br />
					mayam-ettha anabhijjhālū bhavissāmā' ti||<br />
					cittaṃ uppādetabbaṃ|| ||</p>

					<p class="f4">[10] 'Pare vyāpanna-cittā bhavissanti,||<br />
					mayam-ettha avyāpanna-cittā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[11] 'Pare micchā-diṭṭhī bhavissanti,||<br />
					mayam-ettha sammā-diṭṭhi5 bhavissāmā' ti||<br />
					cittaṃ uppādetabbaṃ|| ||</p>

					<p class="f4">[12] 'Pare micchā-saṇkappā bhavissanti,||<br />
					mayam-ettha sammā-saṇkappā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[13] 'Pare micchā-vācā bhavissanti,||<br />
					mayam-ettha sammā-vācā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[14] 'Pare micchā-kammantā bhavissanti,||<br />
					mayam-ettha sammā-kammantā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[15] 'Pare micchā ājīvā bhavissanti,||<br />
					mayam-ettha sammā ājīvā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[16] 'Pare micchā-vāyāmā bhavissanti,||<br />
					mayam-ettha sammā-vāyāmā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[17] 'Pare micchā-satī bhavissanti,||<br />
					mayam-ettha sammā-satī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[18] 'Pare micchā-samādhī bhavissanti,||<br />
					mayam-ettha sammā-samādhī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[19] 'Pare micchā-ñāṇī bhavissanti,||<br />
					mayam-ettha sammā-ñāṇī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[20] 'Pare micchā-vimuttī bhavissanti,||<br />
					mayam-ettha sammā-vimuttī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[21] 'Pare thīna-middha-pariyuṭṭhitā bhavissanti,||<br />
					mayam-ettha vigata-thīna-middhā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[22] 'Pare uddhatā bhavissanti,||<br />
					mayam-ettha anuddhatā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[23] 'Pare vecikicchī  bhavissanti,||<br />
					mayam-ettha tiṇṇa-vicikicchā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[24] 'Pare kodhanā bhavissanti,||<br />
					mayam-ettha akkodhanā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[25] 'Pare upanāhī bhavissanti,||<br />
					mayam-ettha anupanāhī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[26] 'Pare makkhī bhavissanti,||<br />
					mayam-ettha amakkhī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[27] 'Pare palāsī bhavissanti,||<br />
					mayam-ettha apalāsī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[28] 'Pare issukī bhavissanti,||<br />
					mayam-ettha anissukī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[29] 'Pare maccharī bhavissanti,||<br />
					mayam-ettha amaccharī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[30] 'Pare saṭhā bhavissanti,||<br />
					mayam-ettha asaṭhā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[31] 'Pare māyāvī bhavissanti,||<br />
					mayam-ettha amāyāvī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[32] 'Pare thaddhā bhavissanti,||<br />
					mayam-ettha atthaddhā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[33] 'Pare ati-mānī bhavissanti,||<br />
					mayam-ettha anati-mānī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[34] 'Pare dubbacā bhavissanti,||<br />
					mayam-ettha subbacā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[35] 'Pare pāpa-mittā bhavissanti,||<br />
					mayam-ettha kalyāṇa-mittā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[36] 'Pare pamattā bhavissanti,||<br />
					mayam-ettha appamattā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[37] 'Pare assaddhā bhavissanti,||<br />
					mayam-ettha saddhā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[38] 'Pare ahirikā bhavissanti,||<br />
					mayam-ettha hirimanā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[39] 'Pare an-ottāpī bhavissanti,||<br />
					mayam-ettha ottāpī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[40] 'Pare appassutā bhavissanti,||<br />
					mayam-ettha bahu-s-sutā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[41] 'Pare kusītā bhavissanti,||<br />
					mayam-ettha āraddha-viriyā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[42] 'Pare muṭṭhassatī bhavissanti,||<br />
					mayam-ettha upatthikasatī bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[43] 'Pare duppaññā bhavissanti,||<br />
					mayam-ettha paññā-sampannā bhavissāmā' ti||<br />
					cittaṃ uppādetabbaṃ.|| ||</p>

					<p class="f4">[44] 'Pare sandiṭṭhi-parāmāsī ādhānagāhī duppaṭi-nissaggī bhavissanti,||<br />
					mayam-ettha asandiṭṭhi-parāmāsī anādhānagāhī suppaṭi-nissaggī bhavissāmā' ti||<br />
					cittaṃ uppādetabbaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4><span class="f3">[<a id="p14">14</a>]</span> Parikkamana-Pariyāyo:</h4>

					<p class="f4">Seyyathā pi Cunda visamo Maggo,||<br />
					tassā'ssa añño samo Maggo parikkamanāya,||<br />
					seyyathā pi pana Cunda visamaṃ titthaṃ,||<br />
					tassā'ssa aññaṃ samaṃ titthaṃ parikkamanāya.|| ||</p>

					<p class="f4"><a id="pg44"><span class="f2 g"><b>[44]</b></span></a> Evam eva kho Cunda:|| ||</p>

					<p class="f4"><span class="f2"><i>[1]</i></span> Vihiṃsakassa purisa-puggalassa||<br />
					avihiṃsā hoti parikkamanāya|| ||</p>

					<p class="f4"><span class="f2"><i>[2]</i></span> Pāṇ-ā-tipātissa purisa-puggalassa||<br />
					pāṇ-ā-tipātā veramaṇī hoti parikkamanāya.|| ||</p>

					<p class="f4"><span class="f2"><i>[3]</i></span> Adinn'ādāyissa purisa-puggalassa||<br />
					adinn'ādānā veramaṇī hoti parikkamanāya.|| ||</p>

					<p class="f4"><span class="f2"><i>[4]</i></span> Abrahma-cārissa purisa-puggalassa||<br />
					abrahma-cariyā veramaṇī hoti parikkamanāya.|| ||</p>

					<p class="f4"><span class="f2"><i>[5]</i></span> Musā-vādissa purisa-puggalassa||<br />
					musā-vādā veramaṇī hoti parikkamanāya.|| ||</p>

					<p class="f4"><span class="f2"><i>[6]</i></span> Pisuṇa-vācassa purisa-puggalassa||<br />
					pisuṇāya vācāya veramaṇī hoti parikkamanāya.|| ||</p>

					<p class="f4"><span class="f2"><i>[7]</i></span> Pharusa-vācassa purisa-puggalassa||<br />
					pharusāya vācāya veramaṇī hoti parikkamanāya.|| ||</p>

					<p class="f4"><span class="f2"><i>[8]</i></span> Samphappalāpissa purisa-puggalassa||<br />
					sampha-p-palāpā veramaṇī hoti parikkamanāya.|| ||</p>

					<p class="f4"><span class="f2"><i>[9]</i></span> Abhijjhālussa purisa-puggalassa||<br />
					anabhijjhā hoti parikkamanāya.|| ||</p>

					<p class="f4"><span class="f2"><i>[10]</i></span> Byāpanna-cittassa purisa-puggalassa||<br />
					avyāpādo hoti parikkamanāya.|| ||</p>

					<p class="f4"><span class="f2"><i>[11]</i></span> Micchā-diṭṭhissa purisa-puggalassa||<br />
					sammā-diṭṭhi hoti parikkamanāya.|| ||</p>

					<p class="f4"><span class="f2"><i>[12]</i></span> Micchā-saṇkappassa purisa-puggalassa||<br />
					sammā-saṇkappo hoti parikkamanāya.|| ||</p>

					<p class="f4"><span class="f2"><i>[13]</i></span> Micchā-vācassa purisa-puggalassa||<br />
					sammā-vācā hoti parikkamanāya.|| ||</p>

					<p class="f4"><span class="f2"><i>[14]</i></span> Micchā-kammantassa purisa-puggalassa||<br />
					sammā-kammanto hoti parikkamanāya.|| ||</p>

					<p class="f4"><span class="f2"><i>[15]</i></span> Micchā ājīvassa purisa-puggalassa||<br />
					sammā-ājīvo hoti parikkamanāya.|| ||</p>

					<p class="f4"><span class="f2"><i>[16]</i></span> Micchā-vāyāmassa purisa-puggalassa||<br />
					sammā-vāyāmo hoti parikkamanāya.|| ||</p>

					<p class="f4"><span class="f2"><i>[17]</i></span> Micchā satissa purisa-puggalassa||<br />
					sammā-sati hoti parikkamanāya.|| ||</p>

					<p class="f4"><span class="f2"><i>[18]</i></span> Micchā-samādhissa purisa-puggalassa||<br />
					sammā-samādhi hoti parikkamanāya.|| ||</p>

					<p class="f4"><span class="f2"><i>[19]</i></span> Micchā-ñāṇissa purisa-puggalassa||<br />
					sammā-ñāṇaṃ hoti parikkamanāya.|| ||</p>

					<p class="f4"><span class="f2"><i>[20]</i></span> Micchā-vimuttissa purisa-puggalassa||<br />
					sammā-vimutti hoti parikkamanāya.|| ||</p>

					<p class="f4"><span class="f2"><i>[21]</i></span> Thīna-middha-pariyuṭṭhitassa purisa-puggalassa||<br />
					vigata-thīna-middhatā hoti parikkamanāya.|| ||</p>

					<p class="f4"><span class="f2"><i>[22]</i></span> Uddhatassa purisa-puggalassa||<br />
					anuddhaccaṃ hoti parikkamanāya.|| ||</p>

					<p class="f4"><span class="f2"><i>[23]</i></span> Vecikicchi'ssa purisa-puggalassa||<br />
					tiṇṇa-vici-kicchatā hoti parikkamanāya.|| ||</p>

					<p class="f4"><span class="f2"><i>[24]</i></span> Kodhanassa purisa-puggalassa||<br />
					akkodho hoti parikkamanāya.|| ||</p>

					<p class="f4"><span class="f2"><i>[25]</i></span> Upanāhi'ssa purisa-puggalassa||<br />
					anupanāho hoti parikkamanāya.|| ||</p>

					<p class="f4"><span class="f2"><i>[26]</i></span> Makkhi'ssa purisa-puggalassa||<br />
					amakkho hoti parikkamanāya.|| ||</p>

					<p class="f4"><span class="f2"><i>[27]</i></span> Pa'āsissa purisa-puggalassa||<br />
					apaḷāso hoti parikkamanāya.|| ||</p>

					<p class="f4"><span class="f2"><i>[28]</i></span> Issukissa purisa-puggalassa||<br />
					anissā2 hoti parikkamanāya.|| ||</p>

					<p class="f4"><span class="f2"><i>[29]</i></span> Maccharissa purisa-puggalassa||<br />
					amacchariyaṃ hoti parikkamanāya.|| ||</p>

					<p class="f4"><span class="f2"><i>[30]</i></span> Saṭhassa purisa-puggalassa||<br />
					asāṭheyyaṃ hoti parikkamanāya.|| ||</p>

					<p class="f4"><span class="f2"><i>[31]</i></span> Māyāvissa purisa-puggalassa||<br />
					amāyā hoti parikkamanāya.|| ||</p>

					<p class="f4"><span class="f2"><i>[32]</i></span> Thaddhassa purisa-puggalassa||<br />
					attha-d-dhiyaṃ hoti parikkamanāya.|| ||</p>

					<p class="f4"><span class="f2"><i>[33]</i></span> Atimānissa purisa-puggalassa||<br />
					anati-māno hoti parikkamanāya.|| ||</p>

					<p class="f4"><span class="f2"><i>[34]</i></span> Dubbacassa purisa-puggalassa||<br />
					sovacassatā hoti parikkamanāya.|| ||</p>

					<p class="f4"><span class="f2"><i>[35]</i></span> Pāpa-mittassa purisa-puggalassa||<br />
					kalyāṇa-mittatā hoti parikkamanāya.|| ||</p>

					<p class="f4"><span class="f2"><i>[36]</i></span> Pamattassa purisa-puggalassa||<br />
					appamādo hoti parikkamanāya.|| ||</p>

					<p class="f4"><span class="f2"><i>[37]</i></span> A-s-saddhassa purisa-puggalassa||<br />
					saddhā hoti parikkamanāya.|| ||</p>

					<p class="f4"><span class="f2"><i>[38]</i></span> Ahirikassa purisa-puggalassa||<br />
					hiri hoti parikkamanāya.|| ||</p>

					<p class="f4"><span class="f2"><i>[39]</i></span> An-ottāpissa purisa-puggalassa||<br />
					ottappaṃ hoti parikkamanāya.|| ||</p>

					<p class="f4"><span class="f2"><i>[40]</i></span> Appa-s-sutassa purisa-puggalassa||<br />
					bāhu-saccaṃ hoti parikkamanāya.|| ||</p>

					<p class="f4"><span class="f2"><i>[41]</i></span> Kusītassa purisa-puggalassa||<br />
					viriy'ārambho hoti parikkamanāya.|| ||</p>

					<p class="f4"><span class="f2"><i>[42]</i></span> Muṭṭha-s-satissa purisa-puggalassa||<br />
					upatthika-satitā hoti parikkamanāya.|| ||</p>

					<p class="f4"><span class="f2"><i>[43]</i></span> Duppaññassa purisa-puggalassa||<br />
					paññā-sampadā hoti parikkamanāya.|| ||</p>

					<p class="f4"><span class="f2"><i>[44]</i></span> Sandiṭṭhi-parāmā siādhānagāhi duppaṭi-nissaggissa purisa-puggalassa||<br />
					asandiṭṭhi-parāmā sianādhānagāhi suppaṭi-nissaggitā hoti parikkamanāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4><span class="f3">[<a id="p15">15</a>]</span> Upari-bhāva-Pariyāyo:</h4>

					<p class="f4">Seyyathā pi Cunda ye keci akusalā dhammā||<br />
					sabbe te adho-bhāvaṃ gamanīyā||<br />
					yo keci kusalā dhammā||<br />
					sabbe te upari-bhāvaṃ gamanīyā.|| ||</p>

					<p class="f4">Evam eva kho Cunda:|| ||</p>

					<p class="f4"><span class="f2"><i>[1]</i></span> Vihiṃsakassa purisa-puggalassa||<br />
					avihiṃsā hoti upari-bhāvāya.|| ||</p>

					<p class="f4"><span class="f2"><i>[2]</i></span> Pāṇ-ā-tipātissa purisa-puggalassa||<br />
					pāṇ-ā-tipātā veramaṇī hoti upari-bhāvāya.|| ||</p>

					<p class="f4"><span class="f2"><i>[3]</i></span> Adinn'ādāyissa purisa-puggalassa||<br />
					adinn'ādānā veramaṇī hoti upari-bhāvāya.|| ||</p>

					<p class="f4"><span class="f2"><i>[4]</i></span> Abrahma-cārissa purisa-puggalassa||<br />
					abrahma-cariyā veramaṇī hoti upari-bhāvāya.|| ||</p>

					<p class="f4"><span class="f2"><i>[5]</i></span> Musā-vādissa purisa-puggalassa||<br />
					musā-vādā veramaṇī hoti upari-bhāvāya.|| ||</p>

					<p class="f4"><span class="f2"><i>[6]</i></span> Pisuṇa-vācassa purisa-puggalassa||<br />
					pisuṇāya vācāya veramaṇī hoti upari-bhāvāya.|| ||</p>

					<p class="f4"><span class="f2"><i>[7]</i></span> Pharusa-vācassa purisa-puggalassa||<br />
					pharusāya vācāya veramaṇī hoti upari-bhāvāya.|| ||</p>

					<p class="f4"><span class="f2"><i>[8]</i></span> Samphappalāpissa purisa-puggalassa||<br />
					sampha-p-palāpā veramaṇī hoti upari-bhāvāya.|| ||</p>

					<p class="f4"><span class="f2"><i>[9]</i></span> Abhijjhālussa purisa-puggalassa||<br />
					anabhijjhā hoti upari-bhāvāya.|| ||</p>

					<p class="f4"><span class="f2"><i>[10]</i></span> Byāpanna-cittassa purisa-puggalassa||<br />
					avyāpādo hoti upari-bhāvāya.|| ||</p>

					<p class="f4"><span class="f2"><i>[11]</i></span> Micchā-diṭṭhissa purisa-puggalassa||<br />
					sammā-diṭṭhi hoti upari-bhāvāya.|| ||</p>

					<p class="f4"><span class="f2"><i>[12]</i></span> Micchā-saṇkappassa purisa-puggalassa||<br />
					sammā-saṇkappo hoti upari-bhāvāya.|| ||</p>

					<p class="f4"><span class="f2"><i>[13]</i></span> Micchā-vācassa purisa-puggalassa||<br />
					sammā-vācā hoti upari-bhāvāya.|| ||</p>

					<p class="f4"><span class="f2"><i>[14]</i></span> Micchā-kammantassa purisa-puggalassa||<br />
					sammā-kammanto hoti upari-bhāvāya.|| ||</p>

					<p class="f4"><span class="f2"><i>[15]</i></span> Micchā ājīvassa purisa-puggalassa||<br />
					sammā ājīvo hoti upari-bhāvāya.|| ||</p>

					<p class="f4"><span class="f2"><i>[16]</i></span> Micchā-vāyāmassa purisa-puggalassa||<br />
					sammā-vāyāmo hoti upari-bhāvāya.|| ||</p>

					<p class="f4"><span class="f2"><i>[17]</i></span> Micchā satissa purisa-puggalassa||<br />
					sammā-sati hoti upari-bhāvāya.|| ||</p>

					<p class="f4"><span class="f2"><i>[18]</i></span> Micchā-samādhissa purisa-puggalassa||<br />
					sammā-samādhi hoti upari-bhāvāya.|| ||</p>

					<p class="f4"><span class="f2"><i>[19]</i></span> Micchā-ñāṇissa purisa-puggalassa||<br />
					sammā-ñāṇaṃ hoti upari-bhāvāya.|| ||</p>

					<p class="f4"><span class="f2"><i>[20]</i></span> Micchā-vimuttissa purisa-puggalassa||<br />
					sammā-vimutti hoti upari-bhāvāya.|| ||</p>

					<p class="f4"><span class="f2"><i>[21]</i></span> Thīna-middha-pariyuṭṭhitassa purisa-puggalassa||<br />
					vigata-thīna-middhatā hoti upari-bhāvāya.|| ||</p>

					<p class="f4"><span class="f2"><i>[22]</i></span> Uddhatassa purisa-puggalassa||<br />
					anuddhaccaṃ hoti upari-bhāvāya.|| ||</p>

					<p class="f4"><span class="f2"><i>[23]</i></span> Vecikicchi'ssa1 purisa-puggalassa||<br />
					tiṇṇa-vici-kicchatā hoti upari-bhāvāya.|| ||</p>

					<p class="f4"><span class="f2"><i>[24]</i></span> Kodhanassa purisa-puggalassa||<br />
					akkodho hoti upari-bhāvāya.|| ||</p>

					<p class="f4"><span class="f2"><i>[25]</i></span> Upanāhi'ssa purisa-puggalassa||<br />
					anupanāho hoti upari-bhāvāya.|| ||</p>

					<p class="f4"><span class="f2"><i>[26]</i></span> Makkhi'ssa purisa-puggalassa||<br />
					amakkho hoti upari-bhāvāya.|| ||</p>

					<p class="f4"><span class="f2"><i>[27]</i></span> Pa'āsissa purisa-puggalassa||<br />
					apaḷāso hoti upari-bhāvāya.|| ||</p>

					<p class="f4"><span class="f2"><i>[28]</i></span> Issukissa purisa-puggalassa||<br />
					anissā hoti upari-bhāvāya.|| ||</p>

					<p class="f4"><span class="f2"><i>[29]</i></span> Maccharissa purisa-puggalassa||<br />
					amacchariyaṃ hoti upari-bhāvāya.|| ||</p>

					<p class="f4"><span class="f2"><i>[30]</i></span> Saṭhassa purisa-puggalassa||<br />
					asāṭheyyaṃ hoti upari-bhāvāya.|| ||</p>

					<p class="f4"><span class="f2"><i>[31]</i></span> Māyāvissa purisa-puggalassa||<br />
					amāyā hoti upari-bhāvāya.|| ||</p>

					<p class="f4"><span class="f2"><i>[32]</i></span> Thaddhassa purisa-puggalassa||<br />
					attha-d-dhiyaṃ hoti upari-bhāvāya.|| ||</p>

					<p class="f4"><span class="f2"><i>[33]</i></span> Atimānissa purisa-puggalassa||<br />
					anati-māno hoti upari-bhāvāya.|| ||</p>

					<p class="f4"><span class="f2"><i>[34]</i></span> Dubbacassa purisa-puggalassa||<br />
					sovacassatā hoti upari-bhāvāya.|| ||</p>

					<p class="f4"><span class="f2"><i>[35]</i></span> Pāpa-mittassa purisa-puggalassa||<br />
					kalyāṇa-mittatā hoti upari-bhāvāya.|| ||</p>

					<p class="f4"><span class="f2"><i>[36]</i></span> Pamattassa purisa-puggalassa||<br />
					appamādo hoti upari-bhāvāya.|| ||</p>

					<p class="f4"><span class="f2"><i>[37]</i></span> A-s-saddhassa purisa-puggalassa||<br />
					saddhā hoti upari-bhāvāya.|| ||</p>

					<p class="f4"><span class="f2"><i>[38]</i></span> Ahirikassa purisa-puggalassa||<br />
					hiri hoti upari-bhāvāya.|| ||</p>

					<p class="f4"><span class="f2"><i>[39]</i></span> An-ottāpissa purisa-puggalassa||<br />
					ottappaṃ hoti upari-bhāvāya.|| ||</p>

					<p class="f4"><span class="f2"><i>[40]</i></span> Appa-s-sutassa purisa-puggalassa||<br />
					bāhu-saccaṃ hoti upari-bhāvāya.|| ||</p>

					<p class="f4"><span class="f2"><i>[41]</i></span> Kusītassa purisa-puggalassa||<br />
					viriy'ārambho hoti upari-bhāvāya.|| ||</p>

					<p class="f4"><span class="f2"><i>[42]</i></span> Muṭṭha-s-satissa purisa-puggalassa||<br />
					upatthika-satitā hoti upari-bhāvāya.|| ||</p>

					<p class="f4"><span class="f2"><i>[43]</i></span> Duppaññassa purisa-puggalassa||<br />
					paññā-sampadā hoti upari-bhāvāya.|| ||</p>

					<p class="f4"><span class="f2"><i>[44]</i></span> Sandiṭṭhi-parāmāsi ādhānagāhi duppaṭi-nissaggissa <a id="pg45"><span class="f2 g"><b>[45]</b></span></a> purisa-puggalassa||<br />
					asandiṭṭhi-parāmāsī anādhānagāhī suppaṭi-nissaggitā hoti upari-bhāvāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<h4><span class="f3">[<a id="p16">16</a>]</span> Parinibbāna-Pariyāyo:</h4>

					<p class="f4"><span class="f2"><i>[1]</i></span> So vata Cunda,||<br />
					'Attanā palipapalipanno paraṃ palipapalipannaṃ uddharissatī' ti||<br />
					n'etaṃ ṭhānaṃ vijjati.|| ||</p>

					<p class="f4"><span class="f2"><i>[2]</i></span> So vata Cunda,||<br />
					'Attanā apalipapalipanno paraṃ palipapalipannaṃ uddharissatī' ti||<br />
					ṭhāname taṃ vijjati.|| ||</p>

					<p class="f4"><span class="f2"><i>[3]</i></span> So vata Cunda,||<br />
					'Attanā adanto avinīto aparinibbuto paraṃ damessati vinessati parinibbāpessatīti n'etaṃ ṭhānaṃ vijjati.|| ||</p>

					<p class="f4"><span class="f2"><i>[4]</i></span> So vata Cunda,||<br />
					'Attanā danto vinīto parinibbuto paraṃ damessati vinessati parinibbāpessatī' ti||<br />
					ṭhāname taṃ vijjati.|| ||</p>

					<p class="f4">Evam eva kho Cunda:|| ||</p>

					<p class="f4"><span class="f2"><i>[1]</i></span> Vihiṃsakassa purisa-puggalassa||<br />
					avihiṃsā hoti pariNibbānāya.|| ||</p>

					<p class="f4"><span class="f2"><i>[2]</i></span> Pāṇ-ā-tipātissa purisa-puggalassa||<br />
					pāṇ-ā-tipātā veramaṇī hoti pariNibbānāya.|| ||</p>

					<p class="f4"><span class="f2"><i>[3]</i></span> Adinn'ādāyissa purisa-puggalassa||<br />
					adinn'ādānā veramaṇī hoti pariNibbānāya.|| ||</p>

					<p class="f4"><span class="f2"><i>[4]</i></span> Abrahma-cārissa purisa-puggalassa||<br />
					abrahma-cariyā veramaṇī hoti pariNibbānāya.|| ||</p>

					<p class="f4"><span class="f2"><i>[5]</i></span> Musā-vādissa purisa-puggalassa||<br />
					musā-vādā veramaṇī hoti pariNibbānāya.|| ||</p>

					<p class="f4"><span class="f2"><i>[6]</i></span> Pisuṇa-vācassa purisa-puggalassa||<br />
					pisuṇāya vācāya veramaṇī hoti pariNibbānāya.|| ||</p>

					<p class="f4"><span class="f2"><i>[7]</i></span> Pharusa-vācassa purisa-puggalassa||<br />
					pharusāya vācāya veramaṇī hoti pariNibbānāya.|| ||</p>

					<p class="f4"><span class="f2"><i>[8]</i></span> Samphappalāpissa purisa-puggalassa||<br />
					sampha-p-palāpā veramaṇī hoti pariNibbānāya.|| ||</p>

					<p class="f4"><span class="f2"><i>[9]</i></span> Abhijjhālussa purisa-puggalassa||<br />
					anabhijjhā hoti pariNibbānāya.|| ||</p>

					<p class="f4"><span class="f2"><i>[10]</i></span> Byāpanna-cittassa purisa-puggalassa||<br />
					avyāpādo hoti pariNibbānāya.|| ||</p>

					<p class="f4"><span class="f2"><i>[11]</i></span> Micchā-diṭṭhissa purisa-puggalassa||<br />
					sammā-diṭṭhi hoti pariNibbānāya.|| ||</p>

					<p class="f4"><span class="f2"><i>[12]</i></span> Micchā-saṇkappassa purisa-puggalassa||<br />
					sammā-saṇkappo hoti pariNibbānāya.|| ||</p>

					<p class="f4"><span class="f2"><i>[13]</i></span> Micchā-vācassa purisa-puggalassa||<br />
					sammā-vācā hoti pariNibbānāya.|| ||</p>

					<p class="f4"><span class="f2"><i>[14]</i></span> Micchā-kammantassa purisa-puggalassa||<br />
					sammā-kammanto hoti pariNibbānāya.|| ||</p>

					<p class="f4"><span class="f2"><i>[15]</i></span> Micchā ājīvassa purisa-puggalassa||<br />
					sammā ājīvo hoti pariNibbānāya.|| ||</p>

					<p class="f4"><span class="f2"><i>[16]</i></span> Micchā-vāyāmassa purisa-puggalassa||<br />
					sammā-vāyāmo hoti pariNibbānāya.|| ||</p>

					<p class="f4"><span class="f2"><i>[17]</i></span> Micchā satissa purisa-puggalassa||<br />
					sammā-sati hoti pariNibbānāya.|| ||</p>

					<p class="f4"><span class="f2"><i>[18]</i></span> Micchā-samādhissa purisa-puggalassa||<br />
					sammā-samādhi hoti pariNibbānāya.|| ||</p>

					<p class="f4"><span class="f2"><i>[19]</i></span> Micchā-ñāṇissa purisa-puggalassa||<br />
					sammā-ñāṇaṃ hoti pariNibbānāya.|| ||</p>

					<p class="f4"><span class="f2"><i>[20]</i></span> Micchā-vimuttissa purisa-puggalassa||<br />
					sammā-vimutti hoti pariNibbānāya.|| ||</p>

					<p class="f4"><span class="f2"><i>[21]</i></span> Thīna-middhapariyuṭṭhitassa purisa-puggalassa||<br />
					vigata-thīna-middhatā hoti pariNibbānāya.|| ||</p>

					<p class="f4"><span class="f2"><i>[22]</i></span> Uddhatassa purisa-puggalassa||<br />
					anuddhaccaṃ hoti pariNibbānāya.|| ||</p>

					<p class="f4"><span class="f2"><i>[23]</i></span> Vecikicchi'ssa1 purisa-puggalassa||<br />
					tiṇṇa-vici-kicchatā hoti pariNibbānāya.|| ||</p>

					<p class="f4"><span class="f2"><i>[24]</i></span> Kodhanassa purisa-puggalassa||<br />
					akkodho hoti pariNibbānāya.|| ||</p>

					<p class="f4"><span class="f2"><i>[25]</i></span> Upanāhi'ssa purisa-puggalassa||<br />
					anupanāho hoti pariNibbānāya.|| ||</p>

					<p class="f4"><span class="f2"><i>[26]</i></span> Makkhi'ssa purisa-puggalassa||<br />
					amakkho hoti pariNibbānāya.|| ||</p>

					<p class="f4"><span class="f2"><i>[27]</i></span> Pa'āsissa purisa-puggalassa||<br />
					apaḷāso hoti pariNibbānāya.|| ||</p>

					<p class="f4"><span class="f2"><i>[28]</i></span> Issukissa purisa-puggalassa||<br />
					anissā2 hoti pariNibbānāya.|| ||</p>

					<p class="f4"><span class="f2"><i>[29]</i></span> Maccharissa purisa-puggalassa||<br />
					amacchariyaṃ hoti pariNibbānāya.|| ||</p>

					<p class="f4"><span class="f2"><i>[30]</i></span> Saṭhassa purisa-puggalassa||<br />
					asāṭheyyaṃ hoti pariNibbānāya.|| ||</p>

					<p class="f4"><span class="f2"><i>[31]</i></span> Māyāvissa purisa-puggalassa||<br />
					amāyā hoti pariNibbānāya.|| ||</p>

					<p class="f4"><span class="f2"><i>[32]</i></span> Thaddhassa purisa-puggalassa||<br />
					attha-d-dhiyaṃ hoti pariNibbānāya.|| ||</p>

					<p class="f4"><span class="f2"><i>[33]</i></span> Atimānissa purisa-puggalassa||<br />
					anati-māno hoti pariNibbānāya.|| ||</p>

					<p class="f4"><span class="f2"><i>[34]</i></span> Dubbacassa purisa-puggalassa||<br />
					sovacassatā hoti pariNibbānāya.|| ||</p>

					<p class="f4"><span class="f2"><i>[35]</i></span> Pāpa-mittassa purisa-puggalassa||<br />
					kalyāṇa-mittatā hoti pariNibbānāya.|| ||</p>

					<p class="f4"><span class="f2"><i>[36]</i></span> Pamattassa purisa-puggalassa||<br />
					appamādo hoti pariNibbānāya.|| ||</p>

					<p class="f4"><span class="f2"><i>[37]</i></span> A-s-saddhassa purisa-puggalassa||<br />
					saddhā hoti pariNibbānāya.|| ||</p>

					<p class="f4"><span class="f2"><i>[38]</i></span> Ahirikassa purisa-puggalassa||<br />
					hiri hoti pariNibbānāya.|| ||</p>

					<p class="f4"><span class="f2"><i>[39]</i></span> An-ottāpissa purisa-puggalassa||<br />
					ottappaṃ hoti pariNibbānāya.|| ||</p>

					<p class="f4"><span class="f2"><i>[40]</i></span> Appa-s-sutassa purisa-puggalassa||<br />
					bāhu-saccaṃ hoti pariNibbānāya.|| ||</p>

					<p class="f4"><span class="f2"><i>[41]</i></span> Kusītassa purisa-puggalassa||<br />
					viriy'ārambho hoti pariNibbānāya.|| ||</p>

					<p class="f4"><span class="f2"><i>[42]</i></span> Muṭṭha-s-satissa purisa-puggalassa||<br />
					upatthika-satitā hoti pariNibbānāya.|| ||</p>

					<p class="f4"><span class="f2"><i>[43]</i></span> Duppaññassa <a id="pg46"><span class="f2 g"><b>[46]</b></span></a> purisa-puggalassa||<br />
					paññā-sampadā hoti pariNibbānāya.|| ||</p>

					<p class="f4"><span class="f2"><i>[44]</i></span> Sandiṭṭhi-parāmāsiādhānagāhi-duppaṭi-nissaggissa purisa-puggalassa||<br />
					asandiṭṭhi-parāmāsianādhānagāhi-suppaṭi-nissaggitā hoti pariNibbānāya.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p17">17</a>]</span> Iti kho Cunda desito mayā sallekha-pariyāyo.|| ||</p>

					<p class="f4">Desito cittuppāda-pariyāyo.|| ||</p>

					<p class="f4">Desito parikkamana-pariyāyo.|| ||</p>

					<p class="f4">Desito uparibhāva-pariyāyo.|| ||</p>

					<p class="f4">Desito pari-Nibbāna-pariyāyo.|| ||</p>

					<p class="f4">Yaṃ kho Cunda Satthārā karaṇīyaṃ sāvakānaṃ hitesinā anukampa-kena anukampaṃ upādāya, kataṃ vo taṃ mayā.|| ||</p>

					<p class="f4">Etāni Cunda rukkha-mūlāni, etāni suññ-ā-gārāni.|| ||</p>

					<p class="f4">Jhāyatha Cunda mā pamādattha.|| ||</p>

					<p class="f4">Mā pacchā vippaṭi-sārino ahuvattha.|| ||</p>

					<p class="f4">Ayaṃ vo amhākaṃ anusāsanī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Mahā Cundo Bhagavato bhāsitaṃ 'abhinandī' ti.|| ||</p>

					<p class="ctr">Sallekha Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>