<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 117. In this sutta the Buddha teaches that there is a misguided way and a high way and that the high way may be undertaken in a low way and a high way depending upon one's point of view, the direction of one's effort and the set of one's mind." />
<title>MN 117: Mahā Cattārīsaka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p117">Sutta 117</a></h4>

					<h1>Mahā Cattārīsaka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.117.chlm.sbb.htm#p1">chlm</a>][<a href="../../../dhamma-vinaya/pts/mn/mn.117.horn.pts.htm#p1">pts</a>][<a href="../../../dhamma-vinaya/ati/mn/mn.117.than.ati.htm#p1">than</a>][<a href="../../../dhamma-vinaya/wp/mn/mn.117.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.117.upal.mnl.htm#p1">upal</a>][<a href="../../../dhamma-vinaya/bd/mn/mn.117.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi "Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">"Ariyaṃ vo bhikkhave,||<br />
					sammā-samādhiṃ desissāmi||<br />
					sa-upanisaṃ||<br />
					sa-parikkhāraṃ.|| ||</p>

					<p class="f4">Taṃ suṇātha,||<br />
					sādhukaṃ manasi karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti||<br />
					kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Katamo ca bhikkhave,||<br />
					ariyo sammā-samādhi sa-upaniso sa-parikkhāro,||<br />
					seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-saṇkappo||<br />
					sammā-vācā||<br />
					sammā-kammanto||<br />
					sammā ājīvo||<br />
					sammā-vāyāmo||<br />
					sammā-sati.|| ||</p>

					<p class="f4">Yā kho bhikkhave,||<br />
					imehi sattah'aṇgehi cittassa ek'aggatā parikkhatā ayaṃ vuccati bhikkhave,||<br />
					ariyo sammā-samādhi||<br />
					sa-upaniso iti pi,||<br />
					sa-parikkhāro iti pi.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṇgamā hoti?|| ||</p>

					<p class="f4">Micchā-diṭṭhiṃ||<br />
					'Micchā-diṭṭhī' ti pajānāti.|| ||</p>

					<p class="f4">Sammā-diṭṭhiṃ||<br />
					'Sammā-diṭṭhī' ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamā ca bhikkhave,||<br />
					micchā-diṭṭhi?|| ||</p>

					<p class="f4">N'atthi dinnaṃ,||<br />
					n'atthi yiṭṭhaṃ,||<br />
					n'atthi hutaṃ,||<br />
					n'atthi sukaṭa-dukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					<a id="pg72"><span class="f2 g"><b>[72]</b></span></a> n'atthi loke samaṇa-brāhmaṇā samm'aggatā sammā-paṭipannā,||<br />
					ye imaṃ ca lokaṃ paraṃ ca lokaṃ sayaṃ abhiññā sacchi-katvā pavedentīti.|| ||</p>

					<p class="f4">Ayaṃ bhikkhave, micchā-diṭṭhi.|| ||</p>

					<p class="f4">Katamā ca bhikkhave, sammā-diṭṭhi?|| ||</p>

					<p class="f4">Sammā-diṭṭhim p'ahaṃ bhikkhave,||<br />
					dvayaṃ vadāmi:</p>

					<p class="f4">Atthi bhikkhave,||<br />
					sammā-diṭṭhi sāsavā puññā-bhāgiyā upadhi-vepakkā;||<br />
					atthi bhikkhave,||<br />
					sammā-diṭṭhi ariyā anāsavā lokuttarā maggaṇgā.|| ||</p>

					<p class="f4">Katamā ca bhikkhave,||<br />
					sammā-diṭṭhi sāsavā puñña-bhāgiyā upadhi-vepakkā?|| ||</p>

					<p class="f4">Atthi dinnaṃ,||<br />
					atthi yiṭṭhaṃ,||<br />
					atthi hutaṃ,||<br />
					atthi sukaṭa-dukkaṭānaṃ kammānaṃ phalaṃ vipāko,||<br />
					atthi ayaṃ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā samm'aggatā sammā-paṭipannā,||<br />
					ye imaṃ ca lokaṃ paraṃ ca lokaṃ sayaṃ abhiññā sacchi-katvā pavedentīti.|| ||</p>

					<p class="f4">Ayaṃ bhikkhave,||<br />
					sammā-diṭṭhi sāsavā puñña-bhāgiyā upadhi-vepakkā.|| ||</p>

					<p class="f4">Katamā ca bhikkhave,||<br />
					sammā-diṭṭhi ariyā anāsavā lokuttarā maggaṇgā?|| ||</p>

					<p class="f4">Yā kho bhikkhave,||<br />
					ariya-cittassa an-āsava-cittassa||<br />
					Ariya-Magga-samaṇgino||<br />
					Ariya-Maggaṃ bhāvayato paññā paññ'indriyaṃ paññā-balaṃ dhamma-vicaya-sambojjh'aṇgo sammā-diṭṭhi maggaṇgaṃ.|| ||</p>

					<p class="f4">Ayaṃ vuccati bhikkhave,||<br />
					sammā-diṭṭhi ariyā anāsavā lokuttarā maggaṇgā.|| ||</p>

					<p class="f4">So micchā-diṭṭhiyā pahānāya vāyamati sammā-diṭṭhiyā upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā-diṭṭhiṃ pajahati.|| ||</p>

					<p class="f4">Sato sammā-diṭṭhiṃ upasampajja viharati.|| ||</p>

					<p class="f4">Sāssa hoti sammā-sati.|| ||</p>

					<p class="f4">Itissime tayo dhammā sammā-diṭṭhiṃ anuparidhāvanti anuparivattanti.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-vāyāmo||<br />
					sammā-sati.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave sammā-diṭṭhi pubbaṇgamā hoti?|| ||</p>

					<p class="f4">Micchā-saṇkappaṃ||<br />
					'Micchā-saṇkappo' ti pajānāti||<br />
					sammā-saṇkappaṃ||<br />
					'Sammā-saṇkappo' ti pajānāti.|| ||</p>

					<p class="f4">Sāssa <a id="pg73"><span class="f2 g"><b>[73]</b></span></a> hoti sammā-diṭṭhi.|| ||</p>

					<p class="f4">Katamo ca bhikkhave,||<br />
					micchā-saṇkappo?</p>

					<p class="f4">Kāma-saṇkappo,<br />
					vyāpāda-saṇkappo,||<br />
					vihiṃsā-saṇkappo.|| ||</p>

					<p class="f4">Ayaṃ bhikkhave, micchā-saṇkappo.|| ||</p>

					<p class="f4">Katamo ca bhikkhave, sammā-saṇkappo?|| ||</p>

					<p class="f4">Sammā-saṇkappampa'haṃ bhikkhave,||<br />
					dvayaṃ vadāmi.|| ||</p>

					<p class="f4">Atthi bhikkhave,||<br />
					sammā-saṇkappo sāsavo puñña-bhāgiyo upadhi-vepakko,||<br />
					atthi bhikkhave,||<br />
					sammā-saṇkappo ariyo anāsavo lokuttaro maggaṇgo.|| ||</p>

					<p class="f4">Katamo ca bhikkhave,||<br />
					sammā-saṇkappo sāsavo puñña-bhāgiyo upadhi-vepakko?|| ||</p>

					<p class="f4">Nekkhamma-saṇkappo||<br />
					avyāpāda-saṇkappo||<br />
					avihiṃsā saṇkappo.|| ||</p>

					<p class="f4">Ayaṃ bhikkhave,||<br />
					sammā-saṇkappo sāsavo puñña-bhāgiyo upadhi-vepakko.|| ||</p>

					<p class="f4">Katamo ca bhikkhave,||<br />
					sammā-saṇkappo ariyo anāsavo lokuttaro maggaṇgo?|| ||</p>

					<p class="f4">Yo kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Magga-samaṇgino||<br />
					Ariya-Maggaṃ bhāvayato||<br />
					takko||<br />
					vitakko saṇkappo||<br />
					appaṇā||<br />
					vyappaṇā cetaso||<br />
					abhiniropanā vacī-saṇkhāro||<br />
					ayaṃ bhikkhave,||<br />
					sammā-saṇkappo ariyo anāsavo lokuttaro maggaṇgo.|| ||</p>

					<p class="f4">So micchā-saṇkappassa pahānāya||<br />
					vāyamati sammā-saṇkappassa upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā-saṇkappaṃ pajahati.|| ||</p>

					<p class="f4">Sato sammā-saṇkappaṃ upasampajja viharati.|| ||</p>

					<p class="f4">Sā'ssa hoti sammā-sati.|| ||</p>

					<p class="f4">Itissi'me tayo dhammā||<br />
					sammā-saṇkappaṃ||<br />
					anuparidhāvanti||<br />
					anuparivattanti.|| ||</p>

					<p class="f4">Seyyath'īdaṃ:|| ||</p>

					<p class="f4">Sammā-diṭṭhi||<br />
					sammā-vāyāmo||<br />
					sammā-sati.|| ||</p>

					<p class="f4">Tatra, bhikkhave, sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave, sammā-diṭṭhi pubbaṇgamā hoti?|| ||</p>

					<p class="f4">Micchā-vācaṃ||<br />
					micchā-vācā ti pajānāti.|| ||</p>

					<p class="f4">Sammā-vācaṃ||<br />
					sammā-vācā ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamā ca bhikkhave, micchā-vācā?|| ||</p>

					<p class="f4">Musā-vādo||<br />
					pisunā-vācā||<br />
					pharusā-vācā||<br />
					sampha-p-palāpo.|| ||</p>

					<p class="f4">Ayaṃ bhikkhave micchā-vācā.|| ||</p>

					<p class="f4">Katamā ca bhikkhave sammā-vācā?|| ||</p>

					<p class="f4">Sammā-vācam pa'haṃ bhikkhave,||<br />
					dvayaṃ vadāmi.|| ||</p>

					<p class="f4">Atthi bhikkhave,||<br />
					sammā-vācā sāsavā puñña-bhāgiyā upadhi-vepakkā,||<br />
					atthi <a id="pg74"><span class="f2 g"><b>[74]</b></span></a> bhikkhave, sammā-vācā ariyā anāsavā lokuttarā maggaṇgā.|| ||</p>

					<p class="f4">Katamā ca bhikkhave,||<br />
					sammā-vācā sāsavā puñña-bhāgiyā upadhi-vepakkā?|| ||</p>

					<p class="f4">Musā-vādā veramaṇī,||<br />
					pisunāya vācāya veramaṇī||<br />
					pharusāya vācāya veramaṇī,||<br />
					sampha-p-palāpā veramaṇī.|| ||</p>

					<p class="f4">Ayaṃ bhikkhave,||<br />
					sammā-vācā sāsavā puñña-bhāgiyā upadhi-vepakkā.|| ||</p>

					<p class="f4">Katamā ca bhikkhave,||<br />
					sammā-vācā ariyā anāsavā lokuttarā maggaṇgā?|| ||</p>

					<p class="f4">Yā kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Maggasamaṇgīno||<br />
					Ariya-Maggaṃ bhāvayato||<br />
					catūhi pi vacī-du-c-caritehi||<br />
					ārati||<br />
					virati||<br />
					paṭivirati veramaṇī.|| ||</p>

					<p class="f4">Ayaṃ bhikkhave,||<br />
					sammā-vācā ariyā anāsavā lokuttarā maggaṇgā.|| ||</p>

					<p class="f4">So micchā-vācāya pahānāya vāyamatī,||<br />
					sammā vācāya upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā-vācaṃ pajahati.|| ||</p>

					<p class="f4">Sato sammā-vācaṃ upasammajja viharati.|| ||</p>

					<p class="f4">Sāssa hoti sammā-sati.|| ||</p>

					<p class="f4">Itissime tayo dhammā sammā-vācaṃ anuparidhāvanti anuparivattanti.|| ||</p>

					<p class="f4">Seyyath'īdaṃ:||<br />
					sammā-diṭṭhi,||<br />
					sammā-vāyāmo,||<br />
					sammā-sati.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṇgamā hoti?|| ||</p>

					<p class="f4">Micchā-kammantaṃ||<br />
					micchā-kammanto ti pajānāti||<br />
					sammā-kammantaṃ||<br />
					sammā-kammanto ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamo ca bhikkhave,||<br />
					micchā-kammanto?|| ||</p>

					<p class="f4">Pāṇātipāto,||<br />
					adinnādānaṃ,||<br />
					kāmesu micchā-cāro.|| ||</p>

					<p class="f4">Ayaṃ bhikkhave, micchā-kammanto.|| ||</p>

					<p class="f4">Katamo ca bhikkhave, sammā-kammanto?|| ||</p>

					<p class="f4">Sammā-kammantamp'ahaṃ bhikkhave,||<br />
					dvayaṃ vadāmi.|| ||</p>

					<p class="f4">Atthi bhikkhave,||<br />
					sammā-kammanto sāsavo puñña-bhāgiyo upadhi-vepakko.|| ||</p>

					<p class="f4">Atthi bhikkhave sammā-kammanto ariyo anāsavo lokuttaro maggaṇgo.|| ||</p>

					<p class="f4">Katamo ca bhikkhave,||<br />
					sammā-kammanto sāsavo puñña-bhāgiyo upadhi-vepakko?|| ||</p>

					<p class="f4">Pāṇ-ā-tipātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī.|| ||</p>

					<p class="f4">Ayaṃ bhikkhave,||<br />
					sammā-kammanto sāsavo puñña-bhāgiyo upadhi-vepakko.|| ||</p>

					<p class="f4">Katamo ca bhikkhave,||<br />
					sammā-kammanto ariyo anāsavo lokuttaro maggaṇgo?|| ||</p>

					<p class="f4">Yā kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Maggasamaṇgīno||<br />
					Ariya-Maggaṃ bhāvayato||<br />
					tīhi pi kāya-du-c-caritehi||<br />
					ārati||<br />
					virati||<br />
					paṭivirati veramaṇī.|| ||</p>

					<p class="f4">Ayaṃ bhikkhave,||<br />
					sammā-kammanto <a id="pg75"><span class="f2 g"><b>[75]</b></span></a> ariyo anāsavo lokuttaro maggaṇgo.|| ||</p>

					<p class="f4">So micchā-kammantassa pahānāya vāyamati,||<br />
					sammā-kammantassa upasampadāya.|| ||</p>

					<p class="f4">Svā'ssa hoti sammā-vāyāmo.|| ||</p>

					<p class="f4">So sato micchā-kammantaṃ pajahati.|| ||</p>

					<p class="f4">Sato sammā-kammantaṃ upasampajja viharati.|| ||</p>

					<p class="f4">Sā'ssa hoti sammā-sati.|| ||</p>

					<p class="f4">Iti si me tayo dhammā sammā-kammantaṃ anuparidhāvanti anuparivattanti.|| ||</p>

					<p class="f4">Seyyath'īdaṃ:||<br />
					sammā-diṭṭhi,||<br />
					sammā-vāyāmo||<br />
					sammā-sati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tatra, bhikkhave,||<br />
					sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṇgamā hoti?|| ||</p>

					<p class="f4">Micchā ājīvaṃ||<br />
					micchā ājīvo ti pajānāti.|| ||</p>

					<p class="f4">Sammā ājīvaṃ||<br />
					sammā ājīvo ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamo ca bhikkhave, micchā ājīvo?|| ||</p>

					<p class="f4">Kuhanā lapanā||<br />
					nemittikatā||<br />
					nippesikatā||<br />
					lābhena lābhaṃ nijigiṃsanātā.|| ||</p>

					<p class="f4">Ayaṃ bhikkhave, micchā ājīvo.|| ||</p>

					<p class="f4">Katamo ca bhikkhave, sammā ājīvo?|| ||</p>

					<p class="f4">Sammā ājīvam p'ahaṃ bhikkhave,||<br />
					dvayaṃ vadāmi.|| ||</p>

					<p class="f4">Atthi bhikkhave,||<br />
					sammā ājīvo sāsavo puñña-bhāgiyo upadhi-vepakko,||<br />
					atthi bhikkhave,||<br />
					sammā ājīvo ariyo anāsavo lokuttaro maggaṇgo.|| ||</p>

					<p class="f4">Katamo ca bhikkhave,||<br />
					sammā ājīvo sāsavo puñña-bhāgiyo upadhi-vepakko?|| ||</p>

					<p class="f4">Idha bhikkhave,||<br />
					ariya-sāvako micchā ājīvaṃ pahāya sammā ājīvena jīvakaṃ kappeti.|| ||</p>

					<p class="f4">Ayaṃ bhikkhave,||<br />
					sammā ājīvo sāsavo puñña-bhāgiyo upadhi-vepakko.|| ||</p>

					<p class="f4">Katamo ca bhikkhave,||<br />
					sammā ājīvo ariyo anāsavo lokuttaro maggaṇgo?|| ||</p>

					<p class="f4">Yā kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Magga-samaṇgino||<br />
					Ariya-Maggaṃ bhāvayato micchā ājīvā ārati virati paṭivirati veramaṇī.|| ||</p>

					<p class="f4">Ayaṃ bhikkhave,||<br />
					sammā ājīvo ariyo anāsavo lokuttaro maggaṇgo.|| ||</p>

					<p class="f4">So micchā ajīvassa pahānāya vāyamati.|| ||</p>

					<p class="f4">Sammā ājīvassa upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā ājīvaṃ pajahati.|| ||</p>

					<p class="f4">Sato sammā ājīvaṃ upasampajja viharati.|| ||</p>

					<p class="f4">Sāssa hoti sammā-sati.|| ||</p>

					<p class="f4">Tass'ime tayo dhammā sammā ājīvaṃ anuparidhāvanti anuparivattanti.|| ||</p>

					<p class="f4">Seyyath'īdaṃ:||<br />
					sammā-diṭṭhi,||<br />
					sammā-vāyāmo,||<br />
					sammā-sati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tatra, bhikkhave,||<br />
					sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṇgamā hoti?|| ||</p>

					<p class="f4"><a id="pg76"><span class="f2 g"><b>[76]</b></span></a> Sammā-diṭṭhissa bhikkhave,||<br />
					sammā-saṇkappo pahoti.|| ||</p>

					<p class="f4">Sammā-saṇkappassa||<br />
					sammā-vācā pahoti.|| ||</p>

					<p class="f4">Sammā-vācassa||<br />
					sammā-kammanto pahoti.|| ||</p>

					<p class="f4">Sammā-kammantassa||<br />
					sammā ājīvo pahoti.|| ||</p>

					<p class="f4">Sammā ājīvassa||<br />
					sammā-vāyāmo pahoti.|| ||</p>

					<p class="f4">Sammā vāyamassa||<br />
					sammā-sati pahoti.|| ||</p>

					<p class="f4">Sammā-satissa||<br />
					sammā-samādhi pahoti.|| ||</p>

					<p class="f4">Sammā-samādhissa||<br />
					sammā-ñāṇaṃ pahoti.|| ||</p>

					<p class="f4">Sammā-ñāṇassa||<br />
					sammā-vimutti pahoti.|| ||</p>

					<p class="f4">Iti kho bhikkhave,||<br />
					aṭṭh'aṇga-samannāgato sekho||<br />
					das'aṇga-samannāgato arahā hoti.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṇgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṇgamā hoti?|| ||</p>

					<p class="f4">Sammā-diṭṭhissa bhikkhave,||<br />
					mcchā diṭṭhi nijjiṇṇā hoti.|| ||</p>

					<p class="f4">Ye ca micchā-diṭṭhi-paccayā aneka pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-diṭṭhi-paccayā ca aneke kusalā dhammā bhāvanā pārīpūriṃ gacchanti.|| ||</p>

					<p class="f4">Sammā-saṇkappassa bhikkhave,||<br />
					micchā-saṇkappo nijjiṇṇo hoti,||<br />
					ye ca micchā-saṇkappa-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-saṇkappa-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā-vācassa bhikkhave,||<br />
					micchā-vācā nijjiṇṇā hoti.|| ||</p>

					<p class="f4">Ye ca micchā-vācā-paccayā aneke <a id="pg77"><span class="f2 g"><b>[77]</b></span></a> pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-vācā-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā-kammantassa bhikkhave,||<br />
					micchā-kammanto nijjiṇṇo hoti.|| ||</p>

					<p class="f4">Ye ca micchā-kammanta-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-kammanta-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā ājīvassa bhikkhave,||<br />
					micchā ājīvo nijjiṇṇo hoti.|| ||</p>

					<p class="f4">Ye ca micchā ājīva-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā ājīva-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā-vāyāmassa bhikkhave,||<br />
					micchā-vāyāmo nijjiṇṇo hoti.|| ||</p>

					<p class="f4">Ye ca micchā-vāyāma-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-vāyāma-paccayā ca aneke kusalā dhammā bhāvanā pārīpūriṃ gacchanti.|| ||</p>

					<p class="f4">Sammā-satissa bhikkhave,||<br />
					micchā-sati nijjiṇṇā hoti.|| ||</p>

					<p class="f4">Ye ca micchā-sati-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-sati-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā-samādhissa bhikkhave,||<br />
					micchā-samādhi nijjiṇṇo hoti.|| ||</p>

					<p class="f4">Ye ca micchā-samādhi-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-samādhi-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā-ñāṇassa bhikkhave,||<br />
					micchā-ñāṇaṃ nijjiṇṇaṃ hoti.|| ||</p>

					<p class="f4">Ye ca micchā-ñāṇa-paccayā aneke pāpakā akusalā dhammā samabhavanti,||<br />
					te c'assa nijjiṇṇā honti.|| ||</p>

					<p class="f4">Sammā-ñāṇa-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Sammā-vimuttassa bhikkhave,||<br />
					micchā-vimutti nijjiṇṇā hoti.|| ||</p>

					<p class="f4">Ye ca micchā-vimutti-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-vimutti-paccayā ca aneke kusalā dhammā bhāvanā-pāripūriṃ gacchanti.|| ||</p>

					<p class="f4">Iti kho bhikkhave,||<br />
					vīsati kusala-pakkhā||<br />
					vīsati akusala-pakkhā|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">'Mahā-cattārisako dhamma-pariyāyo pavattito appati-vattiyo||<br />
					samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmin' ti.|| ||</p>

					<p class="f4">Yo hi koci bhikkhave,||<br />
					samaṇo vā||<br />
					brāhmaṇo vā||<br />
					imaṃ mahā-cattārīsakaṃ dhamma-pariyā'yaṃ||<br />
					garahitabbaṃ||<br />
					paṭikkositabbaṃ maññeyya,||<br />
					tassa diṭṭhe'va dhamme dasa saha-dhammikā vād'ānuvādā gārayhaṃ ṭhānaṃ āga-c-chanti.|| ||</p>

					<p class="f4">Samamā diṭṭhiṃ ce bhavaṃ garahati||<br />
					ye ca micchā-diṭṭhi samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-saṇkappaṃ ce bhavaṃ <a id="pg78"><span class="f2 g"><b>[78]</b></span></a> garahati||<br />
					ye ca micchā-saṇkappa samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-vācaṃ ce bhavaṃ garahati||<br />
					ye ca micchā-vāca samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-kammantaṃ ce bhavaṃ garahati||<br />
					ye ca micchā-kammanta samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-ajīvaṃ ce bhavaṃ garahati||<br />
					ye ca micchā-ajīva samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-vāyāmaṃ ce bhavaṃ garahati||<br />
					ye ca micchā-ajīva samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-satiṃ ce bhavaṃ garahati||<br />
					ye ca micchā-sati samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-samādhiñce bhavaṃ garahati||<br />
					ye ca micchā-samādhi samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-ñāṇaṃ ce bhavaṃ garahati||<br />
					ye ca micchā-ñāṇa samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Sammā-vimuttiṃ ce bhavaṃ garahati||<br />
					ye ca micchā-vimutti samaṇa-brāhmaṇā,||<br />
					te bhoto pujjā||<br />
					te bhoto pāsaṃsā.|| ||</p>

					<p class="f4">Yo hi koci bhikkhave,||<br />
					samaṇo vā||<br />
					brāhmaṇo vā||<br />
					imaṃ mahā-cattārīsakaṃ dhamma-pariyā'yaṃ||<br />
					garahitabbaṃ||<br />
					paṭikkositabbaṃ maññeyya,||<br />
					tassa diṭṭhe'va dhamme dasa saha-dhammikā vād'ānuvādā gārayhaṃ ṭhānaṃ āga-c-chanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye pi te bhikkhave,||<br />
					ahesuṃ Ukkalā||<br />
					Vassa||<br />
					Bhaññā||<br />
					ahetu-vādā akiriya-vādā n'atthi-vādā,||<br />
					te pi mahā-cattārīsakaṃ dhamma-pariyā'yaṃ na garahitabbaṃ,||<br />
					na paṭikkositabbaṃ maññiṃsu.|| ||</p>

					<p class="f4">Taṃ kissa hetu?|| ||</p>

					<p class="f4">Nindā-vyārosa-upārambha-bhayā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ:|| ||</p>

					<p class="f4">"Abhinandun" ti!|| ||</p>

					<p class="ctr">Mahā Cattārīsaka Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>