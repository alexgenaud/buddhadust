<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 117. In this sutta the Buddha teaches that there is a misguided way and a high way and that the high way may be undertaken in a low way and a high way depending upon one's point of view, the direction of one's effort and the set of one's mind." />
<title>MN 117: Mahā Cattārīsaka Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p117">Sutta 117</a></h4>

					<h1>Mahā Cattārīsaka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.117.chlm.sbb.htm#p1">chlm</a>][<a href="../../../dhamma-vinaya/pts/mn/mn.117.horn.pts.htm#p1">pts</a>][<a href="../../../dhamma-vinaya/ati/mn/mn.117.than.ati.htm#p1">than</a>][<a href="../../../dhamma-vinaya/wp/mn/mn.117.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.117.upal.mnl.htm#p1">upal</a>][<a href="../../../dhamma-vinaya/bd/mn/mn.117.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi "Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ariyaɱ vo bhikkhave,||<br />
					sammā-samādhiɱ desissāmi||<br />
					sa-upanisaɱ||<br />
					sa-parikkhāraɱ.|| ||</p>

					<p class="f4">Taɱ suṇātha,||<br />
					sādhukaɱ manasi karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti||<br />
					kho te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Katamo ca bhikkhave,||<br />
					ariyo sammā-samādhi sa-upaniso sa-parikkhāro,||<br />
					seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-saṅkappo||<br />
					sammā-vācā||<br />
					sammā-kammanto||<br />
					sammā ājīvo||<br />
					sammā-vāyāmo||<br />
					sammā-sati.|| ||</p>

					<p class="f4">Yā kho bhikkhave,||<br />
					imehi sattah'aṅgehi cittassa ek'aggatā parikkhatā ayaɱ vuccati bhikkhave,||<br />
					ariyo sammā-samādhi||<br />
					sa-upaniso iti pi,||<br />
					sa-parikkhāro iti pi.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṅgamā hoti?|| ||</p>

					<p class="f4">Micchā-diṭṭhiɱ||<br />
					'Micchā-diṭṭhī' ti pajānāti.|| ||</p>

					<p class="f4">Sammā-diṭṭhiɱ||<br />
					'Sammā-diṭṭhī' ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamā ca bhikkhave,||<br />
					micchā-diṭṭhi?|| ||</p>

					<p class="f4">N'atthi dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					<a id="pg72"><span class="f2 g"><b>[72]</b></span></a> n'atthi loke samaṇa-brāhmaṇā samm'aggatā sammā-paṭipannā,||<br />
					ye imaɱ ca lokaɱ paraɱ ca lokaɱ sayaɱ abhiññā sacchi-katvā pavedentīti.|| ||</p>

					<p class="f4">Ayaɱ bhikkhave, micchā-diṭṭhi.|| ||</p>

					<p class="f4">Katamā ca bhikkhave, sammā-diṭṭhi?|| ||</p>

					<p class="f4">Sammā-diṭṭhim p'ahaɱ bhikkhave,||<br />
					dvayaɱ vadāmi:</p>

					<p class="f4">Atthi bhikkhave,||<br />
					sammā-diṭṭhi sāsavā puññā-bhāgiyā upadhi-vepakkā;||<br />
					atthi bhikkhave,||<br />
					sammā-diṭṭhi ariyā anāsavā lokuttarā maggaṅgā.|| ||</p>

					<p class="f4">Katamā ca bhikkhave,||<br />
					sammā-diṭṭhi sāsavā puñña-bhāgiyā upadhi-vepakkā?|| ||</p>

					<p class="f4">Atthi dinnaɱ,||<br />
					atthi yiṭṭhaɱ,||<br />
					atthi hutaɱ,||<br />
					atthi sukaṭa-dukkaṭānaɱ kammānaɱ phalaɱ vipāko,||<br />
					atthi ayaɱ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā samm'aggatā sammā-paṭipannā,||<br />
					ye imaɱ ca lokaɱ paraɱ ca lokaɱ sayaɱ abhiññā sacchi-katvā pavedentīti.|| ||</p>

					<p class="f4">Ayaɱ bhikkhave,||<br />
					sammā-diṭṭhi sāsavā puñña-bhāgiyā upadhi-vepakkā.|| ||</p>

					<p class="f4">Katamā ca bhikkhave,||<br />
					sammā-diṭṭhi ariyā anāsavā lokuttarā maggaṅgā?|| ||</p>

					<p class="f4">Yā kho bhikkhave,||<br />
					ariya-cittassa an-āsava-cittassa||<br />
					Ariya-Magga-samaṅgino||<br />
					Ariya-Maggaɱ bhāvayato paññā paññ'indriyaɱ paññā-balaɱ dhamma-vicaya-sambojjh'aṅgo sammā-diṭṭhi maggaṅgaɱ.|| ||</p>

					<p class="f4">Ayaɱ vuccati bhikkhave,||<br />
					sammā-diṭṭhi ariyā anāsavā lokuttarā maggaṅgā.|| ||</p>

					<p class="f4">So micchā-diṭṭhiyā pahānāya vāyamati sammā-diṭṭhiyā upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā-diṭṭhiɱ pajahati.|| ||</p>

					<p class="f4">Sato sammā-diṭṭhiɱ upasampajja viharati.|| ||</p>

					<p class="f4">Sāssa hoti sammā-sati.|| ||</p>

					<p class="f4">Itissime tayo dhammā sammā-diṭṭhiɱ anuparidhāvanti anuparivattanti.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-vāyāmo||<br />
					sammā-sati.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave sammā-diṭṭhi pubbaṅgamā hoti?|| ||</p>

					<p class="f4">Micchā-saṅkappaɱ||<br />
					'Micchā-saṅkappo' ti pajānāti||<br />
					sammā-saṅkappaɱ||<br />
					'Sammā-saṅkappo' ti pajānāti.|| ||</p>

					<p class="f4">Sāssa <a id="pg73"><span class="f2 g"><b>[73]</b></span></a> hoti sammā-diṭṭhi.|| ||</p>

					<p class="f4">Katamo ca bhikkhave,||<br />
					micchā-saṅkappo?</p>

					<p class="f4">Kāma-saṅkappo,<br />
					vyāpāda-saṅkappo,||<br />
					vihiɱsā-saṅkappo.|| ||</p>

					<p class="f4">Ayaɱ bhikkhave, micchā-saṅkappo.|| ||</p>

					<p class="f4">Katamo ca bhikkhave, sammā-saṅkappo?|| ||</p>

					<p class="f4">Sammā-saṅkappampa'haɱ bhikkhave,||<br />
					dvayaɱ vadāmi.|| ||</p>

					<p class="f4">Atthi bhikkhave,||<br />
					sammā-saṅkappo sāsavo puñña-bhāgiyo upadhi-vepakko,||<br />
					atthi bhikkhave,||<br />
					sammā-saṅkappo ariyo anāsavo lokuttaro maggaṅgo.|| ||</p>

					<p class="f4">Katamo ca bhikkhave,||<br />
					sammā-saṅkappo sāsavo puñña-bhāgiyo upadhi-vepakko?|| ||</p>

					<p class="f4">Nekkhamma-saṅkappo||<br />
					avyāpāda-saṅkappo||<br />
					avihiɱsā saṅkappo.|| ||</p>

					<p class="f4">Ayaɱ bhikkhave,||<br />
					sammā-saṅkappo sāsavo puñña-bhāgiyo upadhi-vepakko.|| ||</p>

					<p class="f4">Katamo ca bhikkhave,||<br />
					sammā-saṅkappo ariyo anāsavo lokuttaro maggaṅgo?|| ||</p>

					<p class="f4">Yo kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Magga-samaṅgino||<br />
					Ariya-Maggaɱ bhāvayato||<br />
					takko||<br />
					vitakko saṅkappo||<br />
					appaṇā||<br />
					vyappaṇā cetaso||<br />
					abhiniropanā vacī-saṅkhāro||<br />
					ayaɱ bhikkhave,||<br />
					sammā-saṅkappo ariyo anāsavo lokuttaro maggaṅgo.|| ||</p>

					<p class="f4">So micchā-saṅkappassa pahānāya||<br />
					vāyamati sammā-saṅkappassa upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā-saṅkappaɱ pajahati.|| ||</p>

					<p class="f4">Sato sammā-saṅkappaɱ upasampajja viharati.|| ||</p>

					<p class="f4">Sā'ssa hoti sammā-sati.|| ||</p>

					<p class="f4">Itissi'me tayo dhammā||<br />
					sammā-saṅkappaɱ||<br />
					anuparidhāvanti||<br />
					anuparivattanti.|| ||</p>

					<p class="f4">Seyyath'īdaɱ:|| ||</p>

					<p class="f4">Sammā-diṭṭhi||<br />
					sammā-vāyāmo||<br />
					sammā-sati.|| ||</p>

					<p class="f4">Tatra, bhikkhave, sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave, sammā-diṭṭhi pubbaṅgamā hoti?|| ||</p>

					<p class="f4">Micchā-vācaɱ||<br />
					micchā-vācā ti pajānāti.|| ||</p>

					<p class="f4">Sammā-vācaɱ||<br />
					sammā-vācā ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamā ca bhikkhave, micchā-vācā?|| ||</p>

					<p class="f4">Musā-vādo||<br />
					pisunā-vācā||<br />
					pharusā-vācā||<br />
					sampha-p-palāpo.|| ||</p>

					<p class="f4">Ayaɱ bhikkhave micchā-vācā.|| ||</p>

					<p class="f4">Katamā ca bhikkhave sammā-vācā?|| ||</p>

					<p class="f4">Sammā-vācam pa'haɱ bhikkhave,||<br />
					dvayaɱ vadāmi.|| ||</p>

					<p class="f4">Atthi bhikkhave,||<br />
					sammā-vācā sāsavā puñña-bhāgiyā upadhi-vepakkā,||<br />
					atthi <a id="pg74"><span class="f2 g"><b>[74]</b></span></a> bhikkhave, sammā-vācā ariyā anāsavā lokuttarā maggaṅgā.|| ||</p>

					<p class="f4">Katamā ca bhikkhave,||<br />
					sammā-vācā sāsavā puñña-bhāgiyā upadhi-vepakkā?|| ||</p>

					<p class="f4">Musā-vādā veramaṇī,||<br />
					pisunāya vācāya veramaṇī||<br />
					pharusāya vācāya veramaṇī,||<br />
					sampha-p-palāpā veramaṇī.|| ||</p>

					<p class="f4">Ayaɱ bhikkhave,||<br />
					sammā-vācā sāsavā puñña-bhāgiyā upadhi-vepakkā.|| ||</p>

					<p class="f4">Katamā ca bhikkhave,||<br />
					sammā-vācā ariyā anāsavā lokuttarā maggaṅgā?|| ||</p>

					<p class="f4">Yā kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Maggasamaṅgīno||<br />
					Ariya-Maggaɱ bhāvayato||<br />
					catūhi pi vacī-du-c-caritehi||<br />
					ārati||<br />
					virati||<br />
					paṭivirati veramaṇī.|| ||</p>

					<p class="f4">Ayaɱ bhikkhave,||<br />
					sammā-vācā ariyā anāsavā lokuttarā maggaṅgā.|| ||</p>

					<p class="f4">So micchā-vācāya pahānāya vāyamatī,||<br />
					sammā vācāya upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā-vācaɱ pajahati.|| ||</p>

					<p class="f4">Sato sammā-vācaɱ upasammajja viharati.|| ||</p>

					<p class="f4">Sāssa hoti sammā-sati.|| ||</p>

					<p class="f4">Itissime tayo dhammā sammā-vācaɱ anuparidhāvanti anuparivattanti.|| ||</p>

					<p class="f4">Seyyath'īdaɱ:||<br />
					sammā-diṭṭhi,||<br />
					sammā-vāyāmo,||<br />
					sammā-sati.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṅgamā hoti?|| ||</p>

					<p class="f4">Micchā-kammantaɱ||<br />
					micchā-kammanto ti pajānāti||<br />
					sammā-kammantaɱ||<br />
					sammā-kammanto ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamo ca bhikkhave,||<br />
					micchā-kammanto?|| ||</p>

					<p class="f4">Pāṇ-ā-tipāto,||<br />
					adinn'ādānaɱ,||<br />
					kāmesu micchā-cāro.|| ||</p>

					<p class="f4">Ayaɱ bhikkhave, micchā-kammanto.|| ||</p>

					<p class="f4">Katamo ca bhikkhave, sammā-kammanto?|| ||</p>

					<p class="f4">Sammā-kammantamp'ahaɱ bhikkhave,||<br />
					dvayaɱ vadāmi.|| ||</p>

					<p class="f4">Atthi bhikkhave,||<br />
					sammā-kammanto sāsavo puñña-bhāgiyo upadhi-vepakko.|| ||</p>

					<p class="f4">Atthi bhikkhave sammā-kammanto ariyo anāsavo lokuttaro maggaṅgo.|| ||</p>

					<p class="f4">Katamo ca bhikkhave,||<br />
					sammā-kammanto sāsavo puñña-bhāgiyo upadhi-vepakko?|| ||</p>

					<p class="f4">Pāṇ-ā-tipātā veramaṇī,||<br />
					adinn'ādānā veramaṇī,||<br />
					kāmesu micchā-cārā veramaṇī.|| ||</p>

					<p class="f4">Ayaɱ bhikkhave,||<br />
					sammā-kammanto sāsavo puñña-bhāgiyo upadhi-vepakko.|| ||</p>

					<p class="f4">Katamo ca bhikkhave,||<br />
					sammā-kammanto ariyo anāsavo lokuttaro maggaṅgo?|| ||</p>

					<p class="f4">Yā kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Maggasamaṅgīno||<br />
					Ariya-Maggaɱ bhāvayato||<br />
					tīhi pi kāya-du-c-caritehi||<br />
					ārati||<br />
					virati||<br />
					paṭivirati veramaṇī.|| ||</p>

					<p class="f4">Ayaɱ bhikkhave,||<br />
					sammā-kammanto <a id="pg75"><span class="f2 g"><b>[75]</b></span></a> ariyo anāsavo lokuttaro maggaṅgo.|| ||</p>

					<p class="f4">So micchā-kammantassa pahānāya vāyamati,||<br />
					sammā-kammantassa upasampadāya.|| ||</p>

					<p class="f4">Svā'ssa hoti sammā-vāyāmo.|| ||</p>

					<p class="f4">So sato micchā-kammantaɱ pajahati.|| ||</p>

					<p class="f4">Sato sammā-kammantaɱ upasampajja viharati.|| ||</p>

					<p class="f4">Sā'ssa hoti sammā-sati.|| ||</p>

					<p class="f4">Iti si me tayo dhammā sammā-kammantaɱ anuparidhāvanti anuparivattanti.|| ||</p>

					<p class="f4">Seyyath'īdaɱ:||<br />
					sammā-diṭṭhi,||<br />
					sammā-vāyāmo||<br />
					sammā-sati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tatra, bhikkhave,||<br />
					sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṅgamā hoti?|| ||</p>

					<p class="f4">Micchā ājīvaɱ||<br />
					micchā ājīvo ti pajānāti.|| ||</p>

					<p class="f4">Sammā ājīvaɱ||<br />
					sammā ājīvo ti pajānāti.|| ||</p>

					<p class="f4">Sāssa hoti sammā-diṭṭhi.|| ||</p>

					<p class="f4">Katamo ca bhikkhave, micchā ājīvo?|| ||</p>

					<p class="f4">Kuhanā lapanā||<br />
					nemittikatā||<br />
					nippesikatā||<br />
					lābhena lābhaɱ nijigiɱsanātā.|| ||</p>

					<p class="f4">Ayaɱ bhikkhave, micchā ājīvo.|| ||</p>

					<p class="f4">Katamo ca bhikkhave, sammā ājīvo?|| ||</p>

					<p class="f4">Sammā ājīvam p'ahaɱ bhikkhave,||<br />
					dvayaɱ vadāmi.|| ||</p>

					<p class="f4">Atthi bhikkhave,||<br />
					sammā ājīvo sāsavo puñña-bhāgiyo upadhi-vepakko,||<br />
					atthi bhikkhave,||<br />
					sammā ājīvo ariyo anāsavo lokuttaro maggaṅgo.|| ||</p>

					<p class="f4">Katamo ca bhikkhave,||<br />
					sammā ājīvo sāsavo puñña-bhāgiyo upadhi-vepakko?|| ||</p>

					<p class="f4">Idha bhikkhave,||<br />
					ariya-sāvako micchā ājīvaɱ pahāya sammā ājīvena jīvakaɱ kappeti.|| ||</p>

					<p class="f4">Ayaɱ bhikkhave,||<br />
					sammā ājīvo sāsavo puñña-bhāgiyo upadhi-vepakko.|| ||</p>

					<p class="f4">Katamo ca bhikkhave,||<br />
					sammā ājīvo ariyo anāsavo lokuttaro maggaṅgo?|| ||</p>

					<p class="f4">Yā kho bhikkhave,||<br />
					ariya-cittassa||<br />
					an-āsava-cittassa||<br />
					Ariya-Magga-samaṅgino||<br />
					Ariya-Maggaɱ bhāvayato micchā ājīvā ārati virati paṭivirati veramaṇī.|| ||</p>

					<p class="f4">Ayaɱ bhikkhave,||<br />
					sammā ājīvo ariyo anāsavo lokuttaro maggaṅgo.|| ||</p>

					<p class="f4">So micchā ajīvassa pahānāya vāyamati.|| ||</p>

					<p class="f4">Sammā ājīvassa upasampadāya.|| ||</p>

					<p class="f4">Svāssa hoti sammā-vāyāmo.|| ||</p>

					<p class="f4">So sato micchā ājīvaɱ pajahati.|| ||</p>

					<p class="f4">Sato sammā ājīvaɱ upasampajja viharati.|| ||</p>

					<p class="f4">Sāssa hoti sammā-sati.|| ||</p>

					<p class="f4">Tass'ime tayo dhammā sammā ājīvaɱ anuparidhāvanti anuparivattanti.|| ||</p>

					<p class="f4">Seyyath'īdaɱ:||<br />
					sammā-diṭṭhi,||<br />
					sammā-vāyāmo,||<br />
					sammā-sati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Tatra, bhikkhave,||<br />
					sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṅgamā hoti?|| ||</p>

					<p class="f4"><a id="pg76"><span class="f2 g"><b>[76]</b></span></a> Sammā-diṭṭhissa bhikkhave,||<br />
					sammā-saṅkappo pahoti.|| ||</p>

					<p class="f4">Sammā-saṅkappassa||<br />
					sammā-vācā pahoti.|| ||</p>

					<p class="f4">Sammā-vācassa||<br />
					sammā-kammanto pahoti.|| ||</p>

					<p class="f4">Sammā-kammantassa||<br />
					sammā ājīvo pahoti.|| ||</p>

					<p class="f4">Sammā ājīvassa||<br />
					sammā-vāyāmo pahoti.|| ||</p>

					<p class="f4">Sammā vāyamassa||<br />
					sammā-sati pahoti.|| ||</p>

					<p class="f4">Sammā-satissa||<br />
					sammā-samādhi pahoti.|| ||</p>

					<p class="f4">Sammā-samādhissa||<br />
					sammā-ñāṇaɱ pahoti.|| ||</p>

					<p class="f4">Sammā-ñāṇassa||<br />
					sammā-vimutti pahoti.|| ||</p>

					<p class="f4">Iti kho bhikkhave,||<br />
					aṭṭh'aṅga-samannāgato sekho||<br />
					das'aṅga-samannāgato arahā hoti.|| ||</p>

					<p class="f4">Tatra, bhikkhave,||<br />
					sammā-diṭṭhi pubbaṅgamā hoti.|| ||</p>

					<p class="f4">Kathañ ca bhikkhave,||<br />
					sammā-diṭṭhi pubbaṅgamā hoti?|| ||</p>

					<p class="f4">Sammā-diṭṭhissa bhikkhave,||<br />
					mcchā diṭṭhi nijjiṇṇā hoti.|| ||</p>

					<p class="f4">Ye ca micchā-diṭṭhi-paccayā aneka pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-diṭṭhi-paccayā ca aneke kusalā dhammā bhāvanā pārīpūriɱ gacchanti.|| ||</p>

					<p class="f4">Sammā-saṅkappassa bhikkhave,||<br />
					micchā-saṅkappo nijjiṇṇo hoti,||<br />
					ye ca micchā-saṅkappa-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-saṅkappa-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā-vācassa bhikkhave,||<br />
					micchā-vācā nijjiṇṇā hoti.|| ||</p>

					<p class="f4">Ye ca micchā-vācā-paccayā aneke <a id="pg77"><span class="f2 g"><b>[77]</b></span></a> pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-vācā-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā-kammantassa bhikkhave,||<br />
					micchā-kammanto nijjiṇṇo hoti.|| ||</p>

					<p class="f4">Ye ca micchā-kammanta-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-kammanta-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā ājīvassa bhikkhave,||<br />
					micchā ājīvo nijjiṇṇo hoti.|| ||</p>

					<p class="f4">Ye ca micchā ājīva-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā ājīva-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā-vāyāmassa bhikkhave,||<br />
					micchā-vāyāmo nijjiṇṇo hoti.|| ||</p>

					<p class="f4">Ye ca micchā-vāyāma-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-vāyāma-paccayā ca aneke kusalā dhammā bhāvanā pārīpūriɱ gacchanti.|| ||</p>

					<p class="f4">Sammā-satissa bhikkhave,||<br />
					micchā-sati nijjiṇṇā hoti.|| ||</p>

					<p class="f4">Ye ca micchā-sati-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-sati-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā-samādhissa bhikkhave,||<br />
					micchā-samādhi nijjiṇṇo hoti.|| ||</p>

					<p class="f4">Ye ca micchā-samādhi-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-samādhi-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā-ñāṇassa bhikkhave,||<br />
					micchā-ñāṇaɱ nijjiṇṇaɱ hoti.|| ||</p>

					<p class="f4">Ye ca micchā-ñāṇa-paccayā aneke pāpakā akusalā dhammā samabhavanti,||<br />
					te c'assa nijjiṇṇā honti.|| ||</p>

					<p class="f4">Sammā-ñāṇa-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Sammā-vimuttassa bhikkhave,||<br />
					micchā-vimutti nijjiṇṇā hoti.|| ||</p>

					<p class="f4">Ye ca micchā-vimutti-paccayā aneke pāpakā akusalā dhammā sambhavanti,||<br />
					te c'assa nijjiṇṇā honti.|| ||</p>

					<p class="f4">Sammā-vimutti-paccayā ca aneke kusalā dhammā bhāvanā-pāripūriɱ gacchanti.|| ||</p>

					<p class="f4">Iti kho bhikkhave,||<br />
					vīsati kusala-pakkhā||<br />
					vīsati akusala-pakkhā|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">'Mahā-cattārisako dhamma-pariyāyo pavattito appati-vattiyo||<br />
					samaṇena vā||<br />
					brāhmaṇena vā||<br />
					devena vā||<br />
					mārena vā||<br />
					brahmunā vā||<br />
					kenaci vā lokasmin' ti.|| ||</p>

					<p class="f4">Yo hi koci bhikkhave,||<br />
					samaṇo vā||<br />
					brāhmaṇo vā||<br />
					imaɱ mahā-cattārīsakaɱ dhamma-pariyā'yaɱ||<br />
					garahitabbaɱ||<br />
					paṭikkositabbaɱ maññeyya,||<br />
					tassa diṭṭhe'va dhamme dasa saha-dhammikā vād'ānuvādā gārayhaɱ ṭhānaɱ āga-c-chanti.|| ||</p>

					<p class="f4">Samamā diṭṭhiɱ ce bhavaɱ garahati||<br />
					ye ca micchā-diṭṭhi samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-saṅkappaɱ ce bhavaɱ <a id="pg78"><span class="f2 g"><b>[78]</b></span></a> garahati||<br />
					ye ca micchā-saṅkappa samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-vācaɱ ce bhavaɱ garahati||<br />
					ye ca micchā-vāca samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-kammantaɱ ce bhavaɱ garahati||<br />
					ye ca micchā-kammanta samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-ajīvaɱ ce bhavaɱ garahati||<br />
					ye ca micchā-ajīva samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-vāyāmaɱ ce bhavaɱ garahati||<br />
					ye ca micchā-ajīva samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-satiɱ ce bhavaɱ garahati||<br />
					ye ca micchā-sati samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-samādhiñce bhavaɱ garahati||<br />
					ye ca micchā-samādhi samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-ñāṇaɱ ce bhavaɱ garahati||<br />
					ye ca micchā-ñāṇa samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Sammā-vimuttiɱ ce bhavaɱ garahati||<br />
					ye ca micchā-vimutti samaṇa-brāhmaṇā,||<br />
					te bhoto pujjā||<br />
					te bhoto pāsaɱsā.|| ||</p>

					<p class="f4">Yo hi koci bhikkhave,||<br />
					samaṇo vā||<br />
					brāhmaṇo vā||<br />
					imaɱ mahā-cattārīsakaɱ dhamma-pariyā'yaɱ||<br />
					garahitabbaɱ||<br />
					paṭikkositabbaɱ maññeyya,||<br />
					tassa diṭṭhe'va dhamme dasa saha-dhammikā vād'ānuvādā gārayhaɱ ṭhānaɱ āga-c-chanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">Ye pi te bhikkhave,||<br />
					ahesuɱ Ukkalā||<br />
					Vassa||<br />
					Bhaññā||<br />
					ahetu-vādā akiriya-vādā n'atthi-vādā,||<br />
					te pi mahā-cattārīsakaɱ dhamma-pariyā'yaɱ na garahitabbaɱ,||<br />
					na paṭikkositabbaɱ maññiɱsu.|| ||</p>

					<p class="f4">Taɱ kissa hetu?|| ||</p>

					<p class="f4">Nindā-vyārosa-upārambha-bhayā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ:|| ||</p>

					<p class="f4">"Abhinandun" ti!|| ||</p>

					<p class="ctr">Mahā Cattārīsaka Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>