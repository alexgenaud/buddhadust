<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 69. Sāriputta delivers a discourse on the proper training for one who lives alone in the forest." />
<title>MN 69: Gulissāni Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p69">Sutta 69</a></h4>

					<h1>Gulissāni Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg469"><span class="f2 g"><b>[469]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.069.chlm.sbb.htm">chlm</a>][<a href="../../../dhamma-vinaya/pts/mn/mn.069.horn.pts.htm#p1">pts</a>][<a href="../../../dhamma-vinaya/mnl/mn/mn.069.upal.mnl.htm#p1">upal</a>][<a href="../../../dhamma-vinaya/ati/mn/mn.069.than.ati.htm#p1">than</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Rājagahe viharati Veluvane Kalandakanivāpe.|| ||</p>

					<p class="f4">Tena kho pana samayena Gulissāni nāma bhikkhu āraññako padarasamā-cāro Saṅgha-majjhe osaṭo hoti kenacid-eva karaṇīyena.|| ||</p>

					<p class="f4">Tatra kho āyasmā Sāriputto gulissāniṃ bhikkhuṃ ārabbha bhikkhū āmantesi.|| ||</p>

					<p class="f4">"Āraññakena h'āvuso bhikkhunā Saṅghagatena saṅghe viharantena sabrahma-cārīsu sagāravena bhavitabbaṃ sappatissena.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto sabrahma-cārīsu agāravo hoti appatisso.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmat āraññakassa ekassāraññe serivihārena,||<br />
					yo ayam āyasmā sabrahma-cārīsu agāravo appatisso'tissa bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena sabrahma-cārīsu sagāravena bhavitabbaṃ sappatissena.|| ||</p>

					<p class="f4">Āraññakena h'āvuso bhikkhunā Saṅghagatena saṅghe viharantena āsanakusalena bhavitabbaṃ 'Iti there ca bhikkhū nānupakhajja nisīdissāmi.|| ||</p>

					<p class="f4">Nave ca bhikkhū na āsanena paṭibāhissāmī' ti.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto na āsanakusalo hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">Kim pan'imass'āyasmat āraññakassa ekassāraññe serivihārena,||<br />
					yo ayam āyasmā ābhisamā-cārikampi dhammaṃ na jānātī'tissa bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena āsanakusalena bhavitabbaṃ.|| ||</p>

					<p class="f4">Āraññakena h'āvuso bhikkhunā Saṅghagatena saṅghe viharantena nātikālena gāmo pavisitabbo.|| ||</p>

					<p class="f4">Nāti divā paṭikkamitabbaṃ.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto atikālena gāmaṃ pavisati,||<br />
					atidivā7 paṭikkamati.|| ||</p>

					<p class="f4">Tassa bhavanti vattāro.|| ||</p>

					<p class="f4">Kim pan'imass'āyasmat āraññakassa ekassāraññe serivihārena,||<br />
					yo ayam āyasmā atikālena gāmaṃ pavisati,||<br />
					atidivā paṭikkamatī'tissa6 bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena nātikālena gāmo pavisitabbo.|| ||</p>

					<p class="f4">Nāti divā paṭikkamitabbaṃ.|| ||</p>

					<p class="f4">Āraññakena h'āvuso bhikkhunā Saṅghagatena saṅghe viharantena na purebhattaṃ <a id="pg470"><span class="f2 g"><b>[470]</b></span></a> pacchā-bhattaṃ kulesu cārittaṃ āpajjitabbaṃ.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto purebhattaṃ pacchā-bhattaṃ kulesu cārittaṃ āpajjati,||<br />
					tassa bhavanti vattāro:||<br />
					ayannūnimassāyasmato āraññakassa ekassāraññe serivihārena viharato vikālacariyā bahulī-katā,||<br />
					tam enaṃ Saṅghagatampi samudā-caratī'tissa bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena na purebhattaṃ pacchā-bhattaṃ kulesu cārittaṃ āpajjitabbaṃ.|| ||</p>

					<p class="f4">Āraññakena h'āvuso bhikkhunā Saṅghagatena saṅghe viharantena anuddhatena bhavitabbaṃ acapalena.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto uddhato hoti.|| ||</p>

					<p class="f4">Capalo tassa bhavanti vattāro:|| ||</p>

					<p class="f4">'Idannūnimassāyasmato āraññakassa ekassāraññe serivihārena viharato uddhaccaṃ cāpalyaṃ bahulī-kataṃ,||<br />
					tam enaṃ Saṅghagatam pi samudā-caratī'tissa bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena anuddhatena bhavitabbaṃ acapalena.|| ||</p>

					<p class="f4">Āraññakena h'āvuso bhikkhunā Saṅghagatena saṅghe viharantena amukharena bhavitabbaṃ avikiṇṇa-vācena.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto mukharo hotivikiṇṇa-vāco.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kam pan'imass'āyasmato āraññakassa ekassāraññe serivihārena,||<br />
					yo ayam āyasmā mukharo vikiṇṇa-vāco'tissa bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena amukharena bhavitabbaṃ avikiṇṇa-vācena.|| ||</p>

					<p class="f4">Āraññakena h'āvuso bhikkhunā Saṅghagatena saṅghe viharantena subbacena bhavitabbaṃ kalyāṇa-mittena.|| ||</p>

					<p class="f4">Sace āvuso āraññako bhikkhu Saṅghagato saṅghe viharanto dubbaco hoti pāpa-mitto|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena.|| ||</p>

					<p class="f4">Yo ayam āyasmā dubbaco pāpa-mitto tissa bhavanti vattāro.|| ||</p>

					<p class="f4">Tasmā āraññakena bhikkhunā Saṅghagatena saṅghe viharantena subbacena bhavitabbaṃ kalyāṇa-mittena.|| ||</p>

					<p class="f4">Āraññakena h'āvuso bhikkhunā indriyesu gutta-dvārena bhavitabbaṃ.|| ||</p>

					<p class="f4">Sace āvuso āraññako bhikkhu indriyesu agutta-dvāro hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā <a id="pg471"><span class="f2 g"><b>[471]</b></span></a> indriyesu agutta-dvāro'tissa bhavanti vattāro.|| ||</p>

					<p class="f4">Tasmā āraññakena bhikkhunā indriyesu gutta-dvārena bhavitabbaṃ.|| ||</p>

					<p class="f4">Āraññakena h'āvuso bhikkhunā bhojane mattaññunā bhavitabbaṃ.|| ||</p>

					<p class="f4">Sace āvuso āraññako bhikkhu bhojane amatt'aññū hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā bhojane amatt'aññū' tissa bhavanti vattāro.|| ||</p>

					<p class="f4">Tasmā āraññakena bhikkhunā bhojane mattaññunā bhavitabbaṃ.|| ||</p>

					<p class="f4">Āraññakena h'āvuso bhikkhunā jāgariyaṃ anuyuttena bhavitabbaṃ.|| ||</p>

					<p class="f4">Sace āvuso āraññako bhikkhu jāgariyaṃ ananuyutto hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā jāgariyaṃ ananuyuttotissa bhavanti vattāro.|| ||</p>

					<p class="f4">Tasmā āraññakena bhikkhunā jāgariyaṃ anuyuttena bhavitabbaṃ.|| ||</p>

					<p class="f4">Āraññakena h'āvuso bhikkhunā āraddha-viriyena bhavitabbaṃ.|| ||</p>

					<p class="f4">Sace āvuso āraññako bhikkhu kusīto hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā kusīto'tissa bhavanti vattāro.|| ||</p>

					<p class="f4">Tasmā āraññakena bhikkhunā āraddha-viriyena bhavitabbaṃ.|| ||</p>

					<p class="f4">Āraññakena h'āvuso bhikkhunā upatthika-satinā bhavitabbaṃ.|| ||</p>

					<p class="f4">Sace āvuso āraññako bhikkhu muṭṭhassatī hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā muṭṭhassatī' tissa bhavanti vattāro.|| ||</p>

					<p class="f4">Tasmā āraññakena bhikkhunā upatthika-satinā bhavitabbaṃ.|| ||</p>

					<p class="f4">Āraññakena h'āvuso bhikkhunā samāhitena bhavitabbaṃ.|| ||</p>

					<p class="f4">Sace āvuso āraññako bhikkhu asamāhito hoti.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā asamāhito'tissa bhavanti vattāro.|| ||</p>

					<p class="f4">Tasmā āraññakena bhikkhunā samāhitena bhavitabbaṃ.|| ||</p>

					<p class="f4">Āraññakena h'āvuso bhikkhunā paññavatā bhavitabbaṃ.|| ||</p>

					<p class="f4">Sace āvuso āraññako bhikkhu duppañño hoti.|| ||</p>

					<p class="f4">Tassa bhavanti <a id="pg472"><span class="f2 g"><b>[472]</b></span></a> vattāro:|| ||</p>

					<p class="f4">'Kim panimassāyasmato āraññakassa ekassāraññe serivihārena,||<br />
					yo ayam āyasmā duppañño'tissa bhavanti vattāro.|| ||</p>

					<p class="f4">Tasmā āraññakena bhikkhunā paññavatā bhavitabbaṃ.|| ||</p>

					<p class="f4">Āraññakena h'āvuso bhikkhunā abhidhamme abhivinaye yogo karaṇīyo.|| ||</p>

					<p class="f4">Santāvuso āraññakaṃ bhikkhuṃ abhidhamme abhivinaye pañhaṃ pucchitāro.|| ||</p>

					<p class="f4">Sace āvuso āraññako bhikkhu abhidhamme abhivinaye pañhaṃ puṭṭho na sampāyati.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā abhidhamme abhivinaye pañhaṃ puṭṭho na sampāyatī'tissa bhavanti vattāro.|| ||</p>

					<p class="f4">Tasmā āraññakena bhikkhunā abhidhamme abhivinaye yogo karaṇīyo|| ||</p>

					<p class="f4">Āraññakena h'āvuso bhikkhunā ye te santā vimokkhā ati-k-kamma rūpe āruppā,||<br />
					tattha yogo karaṇīyo.|| ||</p>

					<p class="f4">Santāvuso āraññakaṃ bhikkhuṃ ye te santā vimokkhā ati-k-kamma rūpe āruppā,||<br />
					tattha pañhaṃ pucchitāro.|| ||</p>

					<p class="f4">Sace āvuso āraññako bhikkhu ye te santā vimokkhā ati-k-kamma rūpe āruppā tattha pañhaṃ puṭṭho na sampāyati.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā ye te santā vimokkhā ati-k-kamma rūpe āruppā,||<br />
					tattha pañhaṃ puṭṭho na sampāyatī'tissa bhavanti vattāro.|| ||</p>

					<p class="f4">Tasmā āraññakena bhikkhunā ye te santā vimokkhā ati-k-kamma rūpe āruppā,||<br />
					tattha yogo karaṇīyo.|| ||</p>

					<p class="f4">Āraññakena h'āvuso bhikkhunā uttari-manussa-dhamme yogo karaṇīyo.|| ||</p>

					<p class="f4">Santāvuso āraññakaṃ bhikkhuṃ uttari-manussa-dhamme pañhaṃ pucchitāro.|| ||</p>

					<p class="f4">Sace āvuso āraññako bhikkhu uttari-manussa-dhamme pañhaṃ puṭṭho na sampāyati.|| ||</p>

					<p class="f4">Tassa bhavanti vattāro:|| ||</p>

					<p class="f4">'Kim pan'imass'āyasmato āraññakassa ekassāraññe serivihārena,||<br />
					yo ayam āyasmā yass'atthāya pabba-jito tamatthaṃ na jānātī'tissa bhavanti vattāro.|| ||</p>

					<p class="f4">Tasmā āraññakena bhikkhunā uttari-manussa-dhamme yogo karaṇīyoti.|| ||</p>

					<p class="f4">Evaṃ vutte āyasmā Mahā Moggallāno āyasmantaṃ Sāriputtaṃ etad avoca:|| ||</p>

					<p class="f4">"Āraññaken'eva nu kho āvuso Sāriputta bhikkhunā ime dhammā samādāya vattitabbā udāhu <a id="pg473"><span class="f2 g"><b>[473]</b></span></a> gāmanta-vihārinā pī" ti?|| ||</p>

					<p class="f4">"Āraññakenā pi kho āvuso Moggallāna bhikkhunā ime dhammā samādāya vattitabbā||<br />
					pageva gāmanta-vihārinā" ti.|| ||</p>

					<p class="ctr">Gulissāni Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>