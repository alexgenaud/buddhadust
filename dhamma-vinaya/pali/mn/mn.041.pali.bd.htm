<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 41. The Buddha explains to the people of Sala how it is that some end up being reborn in Hell and other bad states while others end up being reborn in Heavens and other good states." />
<title>MN 41: Saleyyaka Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					5. Cūḷa Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p41">Sutta 41</a></h4>

					<h1>Sāleyyaka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg285"><span class="f2 g"><b>[285]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.041.chlm.sbb.htm#p1">chlm</a>][<a href="../../../dhamma-vinaya/pts/mn/mn.041.horn.pts.htm#p1">pts</a>][<a href="../../../dhamma-vinaya/ati/mn/mn.041.nymo.ati.htm#p1">nymo</a>][<a href="../../../dhamma-vinaya/ati/mn/mn.041.than.ati.htm#p1">than</a>][<a href="../../../dhamma-vinaya/wp/mn/mn.041.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.041.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosalesu cārikaɱ caramāno mahatā bhikkhu-saŋghena saddhiɱ yena sālā nāma kosalānaɱ brāhmaṇa-gāmo tad avasari.|| ||</p>

					<p class="f4">2. Assosuɱ kho sāleyyakā brāhmaṇa-gahapatikā: samaṇo khalu bho Gotamo Sakya-putto Sakya-kulā pabba-jito Kosalesu cārikaɱ caramāno mahatā bhikkhu-saŋghena saddhiɱ sālaɱ anuppatto.|| ||</p>

					<p class="f4">Taɱ kho pana bhavantaɱ Gotamaɱ evaɱ kalyāṇo kitti-saddo abbhu-g-gato:|| ||</p>

					<p class="f4">Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ,||<br />
					sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ.|| ||</p>

					<p class="f4">Kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Sādhu kho pana tathā-rūpānaɱ arahataɱ dassanaɱ hotī" ti.|| ||</p>

					<p class="f4">3. Atha kho sāleyyakā brāhmaṇa-gahapatikā yena Bhagavā ten'upasankamiɱsu.|| ||</p>

					<p class="f4">Upasaŋkamitvā app'ekacce Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">App'ekacce Bhagavatā saddhiɱ sammodiɱsu,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">App'ekacce yena Bhagavā ten'añjaliɱ panāmetvā eka-m-antaɱ nisīdiɱsu.|| ||</p>

					<p class="f4">App'ekacce Bhagavato sannike nāmagottaɱ sāvetvā eka-m-antaɱ nisīdiɱsu.|| ||</p>

					<p class="f4">App'ekacce tuṇhī-bhūtā eka-m-antaɱ nisīdiɱsu.|| ||</p>

					<p class="f4">4. Eka-m-antaɱ nisinnā kho sāleyyakā brāhmaṇa-gahapatikā Bhagavantaɱ etad avocuɱ:|| ||</p>

					<p class="f4">"Ko nu kho bho Gotama hetu ko paccayo yena-m-idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti?|| ||</p>

					<p class="f4">Ko pana bho Gotama hetu ko paccayo yena-m-idh'ekacce sattā kāyassa bhedā param maraṇā sugatiɱ saggaɱ lokaɱ upapajjantī" ti?|| ||</p>

					<p class="f4">5. "ADhamma-cariyā visama-cariyā hetu kho gahapatayo evam idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="f4">Dhamma-cariyā sama-cariyā hetu kho gahapatayo evam idh'ekacce sattā kāyassa bhedā param maraṇā sugatiɱ saggaɱ lokaɱ  <a id="pg286"><span class="f2 g"><b>[286]</b></span></a> upapajjantī" ti.|| ||</p>

					<p class="f4">6. Na kho mayaɱ imassa bhoto Gotamassa saŋkhittena bhāsitassa vitthārena atthaɱ avibhattassa vitthārena atthaɱ ājānāma.|| ||</p>

					<p class="f4">Sādhu no bhavaɱ Gotamo tathā dhammaɱ desetu yathā mayaɱ imassa bhoto Gotamassa saŋkhittena bhāsitassa vitthārena atthaɱ avibhattassa vitthārena atthaɱ ājāneyyāmāti.|| ||</p>

					<p class="f4">Tena hi gahapatayo suṇātha,||<br />
					sādhukaɱ manasi karotha,||<br />
					bhāsissāmīti.|| ||</p>

					<p class="f4">"Evaɱ bho" ti kho sāleyyakā brāhmaṇa-gahapatikā Bhagavato paccassosuɱ Bhagavā etad avoca:|| ||</p>

					<p class="f4">7. Tividhaɱ kho gahapatayo kāye adhamma-cariyā visama-cariyā hoti.|| ||</p>

					<p class="f4">Catubbidhaɱ vācāya adhamma-cariyā visama-cariyā hoti.|| ||</p>

					<p class="f4">Tividhaɱ manasā adhamma-cariyā visama-cariyā hoti.|| ||</p>

					<p class="f4">8. Kathañ ca gahapatayo tividhaɱ kāyena adhamma-cariyā visama-cariyā hoti?|| ||</p>

					<p class="f4">Idha gahapatayo ekacco pāṇāti-pātī hoti luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Adinn'ādāyī kho pana hoti,||<br />
					yaɱ taɱ parassa paravittūpakaraṇaɱ gāmagataɱ vā arañña-gataɱ vā adinnaɱ theyya-saŋkhātaɱ ādātā hoti.|| ||</p>

					<p class="f4">Kāmesu micchā-cārī kho pana hoti,||<br />
					yā tā māturakkhitā piturakkhitā mātā-piturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā,||<br />
					antamaso mālāguṇaparikkhittāpi,||<br />
					tathā-rūpāsu cārittaɱ āpajjitā hoti.|| ||</p>

					<p class="f4">Evaɱ kho gahapatayo tividhaɱ kāyena adhamma-cariyā visama-cariyā hoti.|| ||</p>

					<p class="f4">9. Kathañ ca gahapatayo catubbidhaɱ vācāya adhamma-cariyā visama-cariyā hoti?|| ||</p>

					<p class="f4">Idha gahapatayo ekacco musā-vādī hoti sabhāgato vā parisagato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho:|| ||</p>

					<p class="f4">'ehambho purisa yaɱ jānāsi taɱ vadehī' ti.|| ||</p>

					<p class="f4">So ajānaɱ vā āha jānāmīti,||<br />
					jānaɱ vā āha na jānāmīti,||<br />
					apassaɱ vā āha passāmīti,||<br />
					passaɱ vā āha na passāmīti.|| ||</p>

					<p class="f4">Iti attahetu vā parahetu vā āmisa kiñcikkhahetu vā sampajānamusā bhāsitā hoti.|| ||</p>

					<p class="f4">Pisuṇā-vāco kho pana hoti:|| ||</p>

					<p class="f4">ito sutvā amutra akkhātā imesaɱ bhedāya,||<br />
					amutra vā sutvā imesaɱ akkhātā amūsaɱ bhedāya.|| ||</p>

					<p class="f4">Iti samaggānaɱ vā bhettā bhinnānaɱ vā anuppadātā,||<br />
					vaggārāmo vaggarato vagganandī vaggakaraṇiɱ vācaɱ bhāsitā hoti.|| ||</p>

					<p class="f4">Pharusāvāco kho pana hoti.|| ||</p>

					<p class="f4">Yā sā vācā aṇḍakā kakkasā parakaṭukā parābhisajjanī kodhasāmantā asamādhi-saŋvatta- <a id="pg287"><span class="f2 g"><b>[287]</b></span></a> nikā,||<br />
					tathā-rūpiɱ vācaɱ bhāsitā hoti.|| ||</p>

					<p class="f4">Samphappalā pi kho pana hoti: akāla-vādī abhūta-vādī anattha-vādī adhamma-vādī avinaya-vādī anidhāna-vatiɱ vācaɱ bhāsitā akālena anapadesaɱ apariyanta-vatiɱ anattha-saɱhitaɱ.|| ||</p>

					<p class="f4">Evaɱ kho gahapatayo catubbidhaɱ vācāya adhamma-cariyā visama-cariyā hoti.|| ||</p>

					<p class="f4">10. Kathañ ca gahapatayo tividhaɱ manasā adhamma-cariyā visama-cariyā hoti?|| ||</p>

					<p class="f4">Idha gahapatayo ekacco abhijjhālu hoti: yaɱ taɱ parassa paravittūpakaraṇaɱ taɱ abhijjhitā hoti.|| ||</p>

					<p class="f4">'Aho vata yaɱ parassa taɱ mama assā' ti.|| ||</p>

					<p class="f4">Byāpannacitto kho pana hoti padu-ṭ-ṭhamana-saŋkappo: ime sattā haññantu vā vajjhantu vā ucchijjantu vā vinassantu vā mā vā ahesuɱ iti vā' ti.|| ||</p>

					<p class="f4">Micchā-diṭṭhi kho pana hoti viparīta-dassano: n'atthi dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā sammaggatā sammā paṭipannā ye imañ ca lokaɱ parañca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Evaɱ kho gahapatayo tividhaɱ manasā adhamma-cariyā visama-cariyā hoti.||<br />
					Evaɱ adhamma-cariyā visama-cariyā hetu kho gahapatayo evam idh'ekacce sattā kāyassa bhedā param maraṇā apāyaɱ duggatiɱ vinipātaɱ Nirayaɱ upapajjanti.|| ||</p>

					<p class="f4">11. Tividhaɱ kho gahapatayo kāyena Dhamma-cariyā sama-cariyā hoti.|| ||</p>

					<p class="f4">Catubbidhaɱ vācāya Dhamma-cariyā sama-cariyā hoti.|| ||</p>

					<p class="f4">Tividhaɱ manasā Dhamma-cariyā sama-cariyā hoti.|| ||</p>

					<p class="f4">12. Kathañ ca gahapatayo tividhaɱ kāyena Dhamma-cariyā sama-cariyā hoti?|| ||</p>

					<p class="f4">Idha gahapatayo ekacco pāṇāti-pātaɱ pahāya pāṇāti-pātā paṭivirato hoti: nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaɱ pahāya adinn'ādānā paṭivirato hoti: yaɱ taɱ parassa paravittūpakaraṇaɱ gāmagataɱ vā arañña-gataɱ vā taɱ nādinnaɱ theyya-saŋkhātaɱ ādātā hoti.|| ||</p>

					<p class="f4">Kāmesu micchā-cāraɱ pahāya kāmesu micchā-cārā paṭivirato hoti: yā tā māturakkhitā piturakkhitā mātā-piturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sassāmikā saparidaṇḍā,||<br />
					antamaso mālāguṇaparikkhittāpi,||<br />
					tathā-rūpāsu na cārittaɱ āpajjitā hoti.|| ||</p>

					<p class="f4">Evaɱ kho gahapatayo tividhaɱ kāyena Dhamma-cariyā <a id="pg288"><span class="f2 g"><b>[288]</b></span></a> sama-cariyā hoti.|| ||</p>

					<p class="f4">13. Kathañ ca gahapatayo catubbidhaɱ vācāya Dhamma-cariyā sama-cariyā hoti?|| ||</p>

					<p class="f4">Idha gahapatayo ekacco musā-vādaɱ pahāya musā-vādā paṭivirato hoti: sabhāgato vā parisagato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho: 'ehambho purisa yaɱ jānāsi taɱ vadehī' ti.|| ||</p>

					<p class="f4">So ajānaɱ vā āhaɱ na jānāmīti,||<br />
					jānaɱ vā āha jānāmīti,||<br />
					apassaɱ vā āha na passāmīti,||<br />
					passaɱ vā āha passāmīti.|| ||</p>

					<p class="f4">Iti attahetu vā parahetu vā āmisa-kiñcikkha-hetu vā na sampajānamusā bhāsitā hoti.|| ||</p>

					<p class="f4">Pisuṇaɱ vācaɱ pahāya pisuṇāya vācāya paṭivirato hoti: ito sutvā na amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya iti bhinnānaɱ vā sandhātā sahitānaɱ vā anuppadātā,||<br />
					samagg'ārāmo samagga-rato samagga-karaṇiɱ vācaɱ bhāsitā hoti.|| ||</p>

					<p class="f4">Pharusaɱ vācaɱ pahāya pharusāya vācāya paṭivirato hoti: yāsā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahu-jana-manāpā tathā-rūpiɱ vācaɱ bhāsitā hoti.|| ||</p>

					<p class="f4">Sampha-p-palāpaɱ pahāya samphappalāpā paṭivirato hoti: kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiɱ vācaɱ bhāsitā kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">Evaɱ kho gahapatayo catubbidhaɱ vācāya Dhamma-cariyā sama-cariyā hoti.|| ||</p>

					<p class="f4">14. Kathañ ca gahapatayo tividhaɱ manasā Dhamma-cariyā sama-cariyā hoti?|| ||</p>

					<p class="f4">Idha gahapatayo ekacco anabhijjhālu hoti: yaɱ taɱ parassa paravittūpakaraṇaɱ taɱ nābhijjhitā hoti.|| ||</p>

					<p class="f4">'Aho vata yaɱ parassa taɱ mama assā' ti.|| ||</p>

					<p class="f4">Avyāpanna-citto kho pana hoti appadu-ṭ-ṭhamana-saŋkappo: ime sattā averā avyāpajjhā anīghā sukhi attānaɱ pariharantū' ti.|| ||</p>

					<p class="f4">Sammā-diṭṭhi kho pana hoti aviparīta-dassano: 'atthi dinnaɱ,||<br />
					atthi yiṭṭhaɱ,||<br />
					atthi hutaɱ,||<br />
					atthi sukaṭa-dukkaṭānaɱ kammānaɱ phalaɱ vipāko,||<br />
					atthi ayaɱ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā sammaggatā sammā paṭipannā ye imañ ca lokaɱ parañca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Evaɱ kho gahapatayo tividhaɱ manasā Dhamma-cariyā sama-cariyā hoti.|| ||</p>

					<p class="f4">Evaɱ Dhamma-cariyā sama-cariyā hetu kho gahapatayo evam idh'ekacce sattā kāyassa bhedā param maraṇā sugatiɱ saggaɱ lokaɱ upapajjanti.|| ||</p>

					<p class="f4"><a id="pg289"><span class="f2 g"><b>[289]</b></span></a> 15. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā khattiya-mahā-sālānaɱ vā saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā khattiya-mahā-sālānaɱ vā saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">16. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā brāhmaṇa-mahāsā'ānaɱ vā saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā brāhmaṇa-mahāsā'ānaɱ vā saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">17. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā gahapati-mahā-sālānaɱ vā saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā gahapati-mahā-sālānaɱ vā saha-vyataɱ upapa-j-jeyya taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">18. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā cātu-m-mahārājikānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā cātu-m-mahārājikānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">19. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Tāvatiɱsānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Tāvatiɱsānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">20. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Yāmānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Yāmānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">21. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Tusitānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Tusitānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">22. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Nimmānaratīnaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Nimmānaratīnaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">23. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Paranimmita-vasavattīnaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Paranimmita-vasavattīnaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">24. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā brahma-kāyikānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā brahma-kāyikānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">25. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā ābhānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā ābhānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">26. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā parittābhānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā parittābhānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">27. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā appamāṇābhānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā appamāṇābhānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">28. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Ābhassarānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Ābhassarānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">29. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā subhānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā subhānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">30. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā parittasubhānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā parittasubhānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">31. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā appamāṇasubhānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā appamāṇasubhānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">32. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Subhakiṇṇakānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Subhakiṇṇakānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">33. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Vehapphalānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Vehapphalānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">34. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā avihānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā avihānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">35. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā atappānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā atappānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">36. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā sudassānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā sudassānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">37. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā sudassīnaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā sudassīnaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">38. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā akaniṭṭhakānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā akaniṭṭhakānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">39. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Ākāsānañ-c'āyatan'ūpagānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Ākāsānañ-c'āyatan'ūpagānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">40. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Viññāṇañ-c'āyatan'ūpagānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Viññāṇañ-c'āyatan'ūpagānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">41. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā Ākiñ caññ'āyatan'ūpagānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā Ākiñ caññ'āyatan'ūpagānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">42. Ākaŋkheyya ce gahapatayo dhammacārī samacārī aho vatāhaɱ kāyassa bhedā param maraṇā N'eva-saññā-nāsaññāyatan'ūpagānaɱ devānaɱ saha-vyataɱ upapa-j-jeyyanti,||<br />
					ṭhānaɱ kho pan'etaɱ vijjati yaɱ so kāyassa bhedā param maraṇā N'eva-saññā-nāsaññāyatan'ūpagānaɱ devānaɱ saha-vyataɱ upapa-j-jeyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārī.|| ||</p>

					<p class="f4">43. Ākaŋkheyya ce gahapatayo dhammacārī samacāri 'aho vatāhaɱ āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja vihareyyanti.|| ||</p>

					<p class="f4">Ṭhānaɱ kho pan'etaɱ vijjati yaɱ so āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja vihareyya.|| ||</p>

					<p class="f4">Taɱ kissa hetu?|| ||</p>

					<p class="f4">Tathā hi so dhammacārī samacārīti.|| ||</p>

					<p class="f4"><a id="pg290"><span class="f2 g"><b>[290]</b></span></a> 44. Evaɱ vutte Sāleyyakā brāhmaṇa-gahapatikā Bhagavantaɱ etad avocuɱ: abhikkantaɱ bho Gotama,||<br />
					abhikkantaɱ bho Gotama.|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya.|| ||</p>

					<p class="f4">Paṭicchannaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya 'cakkhu-manto rūpāni dakkhintī'ti,||<br />
					evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Ete mayaɱ bhavantaɱ Gotamaɱ saraṇaɱ gacchāma Dhammañ ca bhikkhu-sanghañ ca.|| ||</p>

					<p class="f4">Upāsake no bhavaɱ Gotamo dhāretu ajja-t-agge pāṇupete saraṇaɱ gate" ti.|| ||</p>

					<p class="f4 ctr">Sāleyyakasuttaɱ paṭhamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>