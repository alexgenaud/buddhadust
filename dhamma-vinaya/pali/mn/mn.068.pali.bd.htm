<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 68. The Buddha explains the importance of having joyous entheusiasm in the pursuit of the goal and explains that it is in the service of this that he occasionally relates the rebirth of some bhikkhu or bhikkhuni or layman or laywoman." />
<title>MN 68: Naḷakapāna Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p68">Sutta 68</a></h4>

					<h1>Naḷakapāna Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.068.chlm.sbb.htm">chlm</a>][<a href="../../../dhamma-vinaya/pts/mn/mn.068.horn.pts.htm#p1">pts</a>][<a href="../../../dhamma-vinaya/mnl/mn/mn.068.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu viharati Naḷakapāne palāsavane.|| ||</p>

					<p class="f4">Tena kho pana samayena sambahulā abhiññātā abhiññātā kula-puttā Bhagavantaṃ uddissa saddhā agārasmā anagāriyaṃ pabba-jitā honti.|| ||</p>

					<p class="f4">Āyasmā ca Anuruddho āyasmā ca Bhaddiyo āyasmā ca Kimbilo āyasmā ca bhagu āyasmā kuṇḍadhāno āyasmā ca revato āyasmā ca Ānando: aññe ca abhiññātā abhiññātā kula-puttā.|| ||</p>

					<p class="f4">Tena kho pana samayena Bhagavā bhikkhu-saṇgha-parivuto <a id="pg463"><span class="f2 g"><b>[463]</b></span></a> abbhokāse nisinno hoti.|| ||</p>

					<p class="f4">Atha kho Bhagavā te kula-putte ārabbha bhikkhu āmantesi||<br />
					ye te bhikkhave kula-puttā mamaṃ uddissa saddhā agārasmā anagāriyaṃ pabba-jitā||<br />
					kacci te bhikkhave bhikkhū abhiratā brahma-cariye' ti.|| ||</p>

					<p class="f4">Evaṃ vutte te bhikkhū tuṇhī ahesuṃ.|| ||</p>

					<p class="f4">Dutiyam pi kho Bhagavā te kula-putte ārabbha bhikkhū āmantesi,||<br />
					ye te bhikkhave kula-puttā mamaṃ uddissa saddhā agārasmā anagāriyaṃ pabba-jitā||<br />
					kacci te bhikkhave bhikkhū abhiratā brahma-cariye' ti.|| ||</p>

					<p class="f4">Evaṃ vutte te bhikkhū tuṇhī ahesuṃ.|| ||</p>

					<p class="f4">Tatiyam pi kho Bhagavā te kula-putte ārabbha bhikkhū āmantesi||<br />
					ye te bhikkhave kula-puttā mamaṃ uddissa saddhā agārasmā anagāriyaṃ pabba-jitā||<br />
					kacci te bhikkhū abhiratā brahma-cariye' ti.|| ||</p>

					<p class="f4">Tatiyam pi kho te bhikkhū tuṇhī ahesuṃ.|| ||</p>

					<p class="f4">Atha kho Bhagavato etad ahosi: yan nūn-ā-haṃ teva3 kula-putte puccheyyan' ti.|| ||</p>

					<p class="f4">Atha kho Bhagavā āyasmantaṃ Anuruddhaṃ āmantesi: kacci tumhe Anuruddhā abhiratā brahma-cariye' ti.|| ||</p>

					<p class="f4">Taggha mayaṃ bhante abhiratā brahma-cariyeti.|| ||</p>

					<p class="f4">Sādhu sādhu Anuruddhā etaṃ kho Anuruddhā tumhākaṃ paṭirūpaṃ kula-puttānaṃ saddhā agārasmā anagāriyaṃ pabba-jitānaṃ yaṃ tumhe abhirameyyātha brahma-cariye.|| ||</p>

					<p class="f4">Yena tumhe Anuruddhā bhadrena yobbanena samannāgatā paṭhamena vayasā susu kālakesā kāme paribhuñjeyyātha.|| ||</p>

					<p class="f4">Tena tumhe Anuruddhā bhadrena4 yobbanena samannāgatā paṭhamena vayasā susu kālakesā agārasmā anagāriyaṃ pabba-jitā.|| ||</p>

					<p class="f4">Te kho pana tumhe Anuruddhā n'eva rājābhinītā agārasmā anagāriyaṃ pabba-jitā||<br />
					na corābhinītā agārasmā anagāriyaṃ pabba-jitā||<br />
					na iṇaṭṭā agārasmā anagāriyaṃ pabba-jitā||<br />
					na bhayaṭṭā agārasmā anagāriyaṃ pabba-jitā||<br />
					na ājīvikāpakatā agārasmā anagāriyaṃ pabba-jitā.|| ||</p>

					<p class="f4">Api ca kho'mhi otiṇṇo jātiyā jarāya maraṇena sokehi paridevehi dukkhehi domanassehi upāyāsehi||<br />
					dukkh'otiṇṇo dukkha-pareto app'eva nāma imassa kevalassa dukkha-k-khandhassa antakiriyā paññāyethā' ti.|| ||</p>

					<p class="f4">Na nu tumhe Anuruddhā evaṃ saddhā agārasmā anagāriyaṃ pabba-jitā' ti.|| ||</p>

					<p class="f4">"Evaṃ bhante" ti.|| ||</p>

					<p class="f4">Evaṃ pabba-jitena ca pana Anuruddhā kula-puttena kimassa.|| ||</p>

					<p class="f4">Karaṇīyaṃ: 'vivekaṃ Anuruddhā kāmehi vivekaṃ akusalehi dhammehi pīti-sukhaṃ nādhigacchati aññaṃ vā tato santataraṃ.|| ||</p>

					<p class="f4">Tassa abhijjhā pi cittaṃ pariyādāya tiṭṭhati.|| ||</p>

					<p class="f4">Vyāpādo pi cittaṃ pariyādāya tiṭṭhati.|| ||</p>

					<p class="f4">Thīna-middham pi cittaṃ pariyādāya tiṭṭhati.|| ||</p>

					<p class="f4">Uddhacca-kukkuccam pi cittaṃ pariyādāya tiṭṭhati.|| ||</p>

					<p class="f4">Vicikicchā pi <a id="pg464"><span class="f2 g"><b>[464]</b></span></a> cittaṃ pariyādāya tiṭṭhati.|| ||</p>

					<p class="f4">Aratīpi cittaṃ pariyādāya tiṭṭhati.|| ||</p>

					<p class="f4">Tandīpi cittaṃ pariyādāya tiṭṭhati.|| ||</p>

					<p class="f4">Vivekaṃ Anuruddhā kāmehi vivekaṃ akusalehi dhammehi pīti-sukhaṃ nādhigacchati aññaṃ vā tato santataraṃ.|| ||</p>

					<p class="f4">Vivekaṃ Anuruddhā kāmehi vivekaṃ akusalehi dhammehi pīti-sukhaṃ adhigacchati aññaṃ vā tato santataraṃ.|| ||</p>

					<p class="f4">Tassa abhijjhāpi cittaṃ na pariyādāya tiṭṭhati.|| ||</p>

					<p class="f4">Vyāpādo pi cittaṃ na pariyādāya tiṭṭhati.|| ||</p>

					<p class="f4">Thīna-middham pi cittaṃ na pariyādāya tiṭṭhati.|| ||</p>

					<p class="f4">Uddhacca-kukkuccam pi cittaṃ na pariyādāya tiṭṭhati.|| ||</p>

					<p class="f4">Vicikicchā pi cittaṃ na pariyādāya tiṭṭhati.|| ||</p>

					<p class="f4">Aratīpi cittaṃ na pariyādāya tiṭṭhati.|| ||</p>

					<p class="f4">Tandīpi cittaṃ na pariyādāya tiṭṭhati.|| ||</p>

					<p class="f4">Vivekaṃ Anuruddhā kāmehi vivekaṃ akusalehi dhammehi pīti-sukhaṃ adhigacchati aññaṃ vā tato santataraṃ.|| ||</p>

					<p class="f4">Kinti vo Anuruddhā mayi hoti: ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā||<br />
					a-p-pahīnā te Tathāgatassa.|| ||</p>

					<p class="f4">Tasmā Tathāgato saṇkhāy'ekaṃ paṭisevati||<br />
					saṇkhāy'ekaṃ adhivāseti||<br />
					saṇkhāy'ekaṃ parivajjeti||<br />
					saṇkhāy'ekaṃ vinodetī' ti.|| ||</p>

					<p class="f4">Na kho no bhante Bhagavati evaṃ hoti: 'ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā||<br />
					a-p-pahīnā te Tathāgatassa.|| ||</p>

					<p class="f4">Tasmā Tathāgato saṇkhāy'ekaṃ paṭisevati||<br />
					saṇkhāy'ekaṃ adhivāseti||<br />
					saṇkhāy'ekaṃ parivajjeti||<br />
					saṇkhāy'ekaṃ vinodetī' ti.|| ||</p>

					<p class="f4">Evaṃ kho no bhante Bhagavati hoti: ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā||<br />
					pahīnā te Tathāgatassa.|| ||</p>

					<p class="f4">Tasmā Tathāgato saṇkhāy'ekaṃ paṭisevati||<br />
					saṇkhāy'ekaṃ adhivāseti||<br />
					saṇkhāy'ekaṃ parivajjeti||<br />
					saṇkhāy'ekaṃ vinodetī' ti.|| ||</p>

					<p class="f4">Sādhu sādhu Anuruddhā||<br />
					Tathāgatassa Anuruddhā||<br />
					ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā||<br />
					pahīnā te ucchinna-mūlā tālā-vatthu-katā anabhāva-katā1 āyatiṃ anuppāda-dhammā.|| ||</p>

					<p class="f4">Seyyathā pi Anuruddhā tālo matthakacchinno abhabbo punavirūḷhiyā evam eva kho Anuruddhā Tathāgatassa ye āsavā saṇkilesikā pono-bhavikā sadarā dukkha-vipākā āyatiṃ jāti-jarāmaraṇīyā.|| ||</p>

					<p class="f4">Pahīnā te ucchinna-mūlā tālā-vatthu-katā anabhāva-katā1 āyatiṃ anuppāda-dhammā.|| ||</p>

					<p class="f4">Tasmā Tathāgato saṇkhāy'ekaṃ paṭisevati||<br />
					saṇkhāy'ekaṃ adhivāseti||<br />
					saṇkhāy'ekaṃ parivajjeti||<br />
					saṇkhāy'ekaṃ vinodetī' ti.|| ||</p>

					<p class="f4">Taṃ kim maññasi Anuruddhā?|| ||</p>

					<p class="f4">Kaṃ attha-vasaṃ sampassamāno Tathāgato sāvake abbhatīte kāla-kate upapattīsu vyākaroti:|| ||</p>

					<p class="f4">'Asu amutra upapanno||<br />
					asu amutra upapanno' ti?|| ||</p>

					<p class="f4"><a id="pg465"><span class="f2 g"><b>[465]</b></span></a> Bhagavam-mūlakā no bhante dhammā||<br />
					Bhagavan-nettikā||<br />
					Bhagavam-paṭisaraṇā.|| ||</p>

					<p class="f4">Sādhu vata bhante Bhagavantaṃ yeva paṭibhātu etassa bhāsitassa attho.|| ||</p>

					<p class="f4">Bhagavato sutvā bhikkhū dhāressan' ti.ti.|| ||</p>

					<p class="f4">Na kho Anuruddhā Tathāgato janakuhanatthaṃ na janalapanatthaṃ na lābha-sakkāra-silokānisaṃsatthaṃ||<br />
					na iti maṃ jano jānātū'ti sāvake abbhatīte kāla-kate upapattīsu vyākaroti: 'asu amutra upapanno||<br />
					asu amutra upapanno' ti.|| ||</p>

					<p class="f4">Santi ca kho Anuruddhā kula-puttā saddhā uḷāravedā uḷārapāmojjā1 'te taṃ sutvā tathattāya cittaṃ upasaṃharanti.|| ||</p>

					<p class="f4">Tesantaṃ Anuruddhā hoti dīgha-rattaṃ hitāya sukhāya.|| ||</p>

					<p class="f4">Idh'Ānuruddhā bhikkhu suṇāti: 'itthannāmo bhikkhu kāla-kato2 so Bhagavatā vyākato 'aññāya saṇṭhahī' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto vā||<br />
					'evaṃsīlo so āyasmā ahosi iti pi||<br />
					evaṃ-dhammo so āyasmā ahosi iti pi||<br />
					evampañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya <a id="pg466"><span class="f2 g"><b>[466]</b></span></a> cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuno phāsu-vihāro hoti.|| ||</p>

					<p class="f4">Idh'Ānuruddhā bhikkhu suṇāti: 'itthannāmo bhikkhu kāla-kato||<br />
					so Bhagavatā vyākato: pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto3 vā: 'evaṃsīlo so āyasmā ahosi iti pi||<br />
					evaṃ-dhammo so āyasmā ahosi iti pi||<br />
					evampañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuno phāsu-vihāro hoti.|| ||</p>

					<p class="f4">Idh'Ānuruddhā bhikkhu suṇāti: 'itthannāmo bhikkhu kāla-kato||<br />
					so Bhagavatā vyākato tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad'āgāmī||<br />
					sakideva imaṃ lokaṃ āgantvā dukkhassantaṃ karissatī' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto3 vā.|| ||</p>

					<p class="f4">Evaṃsīlo so āyasmā ahosi iti pi||<br />
					evaṃ-dhammo so āyasmā ahosi iti pi||<br />
					evampañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuno phāsu-vihāro hoti.|| ||</p>

					<p class="f4">Idh'Ānuruddhā bhikkhu suṇāti: 'itthannāmo bhikkhu kāla-kato||<br />
					so Bhagavatā vyākato tiṇṇaṃ saṃyojanānaṃ parikkhayā Sotāpanno avinipāta-dhammo niyato sambodhi-parāyaṇo' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto vā: 'evaṃsīlo so āyasmā ahosi iti pi||<br />
					evaṃ-dhammo so āyasmā ahosi iti pi||<br />
					evampañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuno phāsu-vihāro hoti.|| ||</p>

					<p class="f4">Idh'Ānuruddhā bhikkhunī suṇāti: 'itthannāmā bhikkhunī kāla-katā||<br />
					sā Bhagavatā vyākatā : 'aññāya saṇṭhahī' ti.|| ||</p>

					<p class="f4">Sā kho panassā bhaginī sāmaṃ diṭṭhā vā hoti anussavasutā vā: 'evaṃsīlā sā bhaginī ahosi iti pi||<br />
					evaṃ-dhammā sā ahosi iti pi||<br />
					evampaññā sā bhaginī ahosi iti pi||<br />
					evaṃvihārinī sā bhaginī ahosi iti pi||<br />
					evaṃ vimuttā sā bhaginī ahosi itipīti.|| ||</p>

					<p class="f4">Sā tassā saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuniyā phāsu-vihāro hoti.|| ||</p>

					<p class="f4">Idh'Ānuruddhā bhikkhunī suṇāti: 'itthannāmā bhikkhunī kāla-katā1||<br />
					sā Bhagavatā vyākatā pañcannaṃ oram-bhāgiyānaṃ saṃyojanānaṃ parikkhayā opapātikā tattha parinibbāyinī anāvatti-dhammā tasmā lokā' ti.|| ||</p>

					<p class="f4">Sā kho panassā bhaginī sāmaṃ diṭṭhā vā hoti anussavasutā vā.|| ||</p>

					<p class="f4">'Evaṃsīlā sā bhaginī ahosi iti pi||<br />
					evaṃ-dhammā sā ahosi iti pi||<br />
					evampaññā sā bhaginī ahosi iti pi||<br />
					evaṃvihārinī sā bhaginī ahosi iti pi||<br />
					evaṃ vimuttā sā bhaginī ahosi itipīti.|| ||</p>

					<p class="f4">Sā tassa saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuniyā phāsu-vihāro hoti.|| ||</p>

					<p class="f4">Idh'Ānuruddhā bhikkhunī suṇāti: 'itthannāmā bhikkhunī kāla-katā||<br />
					sā Bhagavatā vyākatā: 'tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad-āgāminī||<br />
					sakideva imaṃ lokaṃ āgantvā dukkhassantaṃ karissatī' ti.|| ||</p>

					<p class="f4">Sā kho panassā bhaginī sāmaṃ diṭṭhā vā hoti anussavasutā vā.|| ||</p>

					<p class="f4">'Evaṃsīlā sā bhaginī ahosi iti pi||<br />
					evaṃ-dhammā sā ahosi iti pi||<br />
					evampaññā sā bhaginī ahosi iti pi||<br />
					evaṃvihārinī sā bhaginī ahosi iti pi||<br />
					evaṃ vimuttā sā bhaginī ahosi itipī' ti.ti.|| ||</p>

					<p class="f4">Sā tassā saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuniyā phāsu-vihāro hoti.|| ||</p>

					<p class="f4">Idh'Ānuruddhā bhikkhunī suṇāti: 'itthannāmā bhikkhunī kāla-katā||<br />
					sā Bhagavatā vyākatā 'tiṇṇaṃ saṃyojanānaṃ parikkhayā Sot'āpannā avinipāta-dhammā niyatā sambodhi-parāyaṇā' ti.|| ||</p>

					<p class="f4"><a id="pg467"><span class="f2 g"><b>[467]</b></span></a> sā kho panassā bhaginī sāmaṃ diṭṭhā vā hoti anussavasutā vā.|| ||</p>

					<p class="f4">'Evaṃsīlā sā bhaginī ahosi iti pi||<br />
					evaṃ-dhammā sā ahosi iti pi||<br />
					evaṃpaññā sā bhaginī ahosi iti pi||<br />
					evaṃvihārinī sā bhaginī ahosi iti pi||<br />
					evaṃ vimuttā sā bhaginī ahosi itipīti.|| ||</p>

					<p class="f4">Sā tassa saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā bhikkhuniyā phāsu-vihāro hoti.|| ||</p>

					<p class="f4">Idh'Ānuruddhā upāsako suṇāti:'itthannāmo upāsako kāla-kato||<br />
					so Bhagavatā vyākato: pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto vā: 'evaṃsīlo so āyasmā ahosi iti pi.|| ||</p>

					<p class="f4">Evaṃdhammo so āyasmā ahosi iti pi.|| ||</p>

					<p class="f4">Evaṃpañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya cittaṃ upasaṃharati.|| ||</p>

					<p class="f4">Evam pi kho Anuruddhā upāsakassa phāsu-vihāro hoti.|| ||</p>

					<p class="f4">Idh'Ānuruddhā upāsako suṇāti: 'itthannāmo upāsako kāla-kato||<br />
					so Bhagavatā vyākato: tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad'āgāmī||<br />
					sakideva imaṃ lokaṃ āgantvā dukkhassantaṃ karissatī' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto vā: 'evaṃsīlo so āyasmā ahosi iti pi.|| ||</p>

					<p class="f4">Evaṃdhammo so āyasmā ahosi iti pi.|| ||</p>

					<p class="f4">Evaṃpañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya cittaṃ upasaṃharati.|| ||</p>

					<p class="f4">Evam pi kho Anuruddhā upāsakassa phāsu-vihāro hoti.|| ||</p>

					<p class="f4">Idh'Ānuruddhā upāsako suṇāti: itthannāmo upāsako kāla-kato||<br />
					so Bhagavatā vyākato: 'tiṇṇaṃ saṃyojanānaṃ parikkhayā Sotāpanno avinipāta-dhammo niyato sambodhi-parāyaṇo' ti.|| ||</p>

					<p class="f4">So kho panassa āyasmā sāmaṃ diṭṭho vā hoti anussavasuto vā: 'evaṃsīlo so āyasmā ahosi iti pi.|| ||</p>

					<p class="f4">Evaṃdhammo so āyasmā ahosi iti pi.|| ||</p>

					<p class="f4">Evaṃpañño so āyasmā ahosi iti pi||<br />
					evaṃvihārī so āyasmā ahosi iti pi||<br />
					evaṃ vimutto so āyasmā ahosi itipīti.|| ||</p>

					<p class="f4">So tassa saddhañca sīlañca sutañ ca cāgañca paññañca anussaranto tathattāya cittaṃ upasaṃharati.|| ||</p>

					<p class="f4">Evam pi kho Anuruddhā upāsakassa phāsu-vihāro hoti.|| ||</p>

					<p class="f4">Idh'Ānuruddhā upāsikā suṇāti: 'itthannāmā upāsikā kāla-katā1 sā Bhagavatā vyākatā: pañcannaṃ oram-bhāgiyānaṃ saṃyojanānaṃ parikkhayā opapātikā tattha parinibbāyinī anāvatti-dhammā tasmā lokā' ti.|| ||</p>

					<p class="f4">Sā kho panassā bhaginī sāmaṃ diṭṭhā vā hoti anussavasutā vā: 'evaṃsīlā sā bhaginī ahosi iti pi||<br />
					evaṃ-dhammā sā bhaginī ahosi iti pi||<br />
					evaṃpaññā sā bhaginī ahosi iti pi||<br />
					evaṃvihārinī <a id="pg468"><span class="f2 g"><b>[468]</b></span></a> sā bhaginī ahosi iti pi||<br />
					evaṃ vimuttā sā bhaginī ahosi itipīti.|| ||</p>

					<p class="f4">Sā tassā saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā upāsikāya phāsu-vihāro hoti.</p>

					<p class="f4">Idh'Ānuruddhā upāsikā suṇāti: 'itthannāmā upāsikā kāla-katā sā Bhagavatā vyākatā: 'tiṇṇaṃ saṃyojanānaṃ parikkhayā rāga-dosa-mohānaṃ tanuttā Sakad-āgāminī sakideva imaṃ lokaṃ āgantvā dukkhassantaṃ karissatī' ti.|| ||</p>

					<p class="f4">Sā kho panassā bhaginī sāmaṃ diṭṭhā vā hoti anussavasutā vā: 'evaṃsīlā sā bhaginī ahosi iti pi||<br />
					evaṃ-dhammā sā bhaginī ahosi iti pi||<br />
					evaṃpaññā sā bhaginī ahosi iti pi||<br />
					evaṃvihārinī sā bhaginī ahosi iti pi||<br />
					evaṃ vimuttā sā bhaginī ahosi itipīti.|| ||</p>

					<p class="f4">Sā tassa saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā upāsikāya phāsu-vihāro hoti.|| ||</p>

					<p class="f4">Idh'Ānuruddhā upāsikā suṇāti: 'itthannāmā upāsikā kāla-katā1 sā Bhagavatā vyākatā:'tiṇṇaṃ saṃyojanānaṃ parikkhayā Sot'āpannā avinipāta-dhammā niyatā sambodhi-parāyaṇā' ti.|| ||</p>

					<p class="f4">Sā kho panassā bhaginī sāmaṃ diṭṭhā vā hoti anussavasutā vā: 'evaṃsīlā sā bhaginī ahosi iti pi||<br />
					evaṃ-dhammā sā bhaginī ahosi iti pi||<br />
					evaṃpaññā sā bhaginī ahosi iti pi||<br />
					evaṃvihārinī sā bhaginī ahosi iti pi||<br />
					evaṃ vimuttā sā bhaginī ahosi itipīti.|| ||</p>

					<p class="f4">Sā tassā saddhañca sīlañca sutañ ca cāgañca paññañca anussarantī tathattāya cittaṃ upasaṃharati.|| ||</p>

					<p class="f4">Evam pi kho Anuruddhā upāsikāya phāsu-vihāro hoti.|| ||</p>

					<p class="f4">Iti kho Anuruddhā Tathāgato na janakuhanatthaṃ||<br />
					na janalapanatthaṃ||<br />
					na lābha-sakkāra-silokānisaṃsatthaṃ||<br />
					na iti maṃ jano jānātū'ti sāvake abbhatīte kāla-kate upapattīsu vyākaroti: 'asu amutra upapanno asū amutra upapanno' ti.|| ||</p>

					<p class="f4">Santi ca kho Anuruddhā kula-puttā saddhā uḷāravedā uḷārapāmojjā.|| ||</p>

					<p class="f4">Te taṃ sutvā tathattāya cittaṃ upasaṃharanti.|| ||</p>

					<p class="f4">Tesaṃ taṃ Anuruddhā hoti dīgha-rattaṃ hitāya sukhāyāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Anuruddho Bhagavato bhāsitaṃ 'abhinandī' ti.|| ||</p>

					<p class="ctr">Naḷakapāna Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>