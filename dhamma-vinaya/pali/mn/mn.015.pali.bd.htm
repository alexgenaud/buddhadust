<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 15. Maha Moggallāna gives the bhikkhus a discourse on self-evaluation." />
<title>MN 15: Anumāna Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p15">Sutta 15</a></h4>

					<h1>Anumāna Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg95"><span class="f2 g"><b>[95]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.015.chlm.sbb.htm#p1">chlm</a>][<a href="../../../dhamma-vinaya/pts/mn/mn.015.horn.pts.htm#p1">pts</a>][<a href="../../../dhamma-vinaya/mnl/mn/mn.015.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Moggallāno Bhaggesu viharati Suṃsumāragire bhesakalāvane Migadāye.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti||<br />
					kho te bhikkhū āyasmato Mahā Moggallānassa paccassosuṃ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4"><span class="f3">[<a id="p2">2</a>]</span> "Pavāreti ce pi āvuso bhikkhū:|| ||</p>

					<p class="f4">'Vadantu maṃ āyasmanto,||<br />
					vacanīyo'mhi āyasmantehī' ti,|| ||</p>

					<p class="f4">so ca hoti dubbaco do-vacassa-karaṇehi dhammehi||<br />
					samannāgato akkhamo appadakkhiṇaggāhī anusāsaniṃ||<br />
					atha kho naṃ sabrahma-cārī||<br />
					na c'eva vattabbaṃ maññanti||<br />
					na ca anusāsitabbaṃ maññanti||<br />
					na ca tasmiṃ puggale vissāsaṃ āpajjitabbaṃ maññanti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> Katame c'āvuso do-vacassa-karaṇā dhammā?|| ||</p>

					<p class="f4"><span class="f2"><i>[1]</i></span> Idh'āvuso bhikkhu pāpiccho hoti||<br />
					pāpikānaṃ icchānaṃ vasaṇgato;||<br />
					yam p'āvuso bhikkhu pāpiccho hoti||<br />
					pāpikānaṃ icchānaṃ vasaṇgato,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Puna ca paraṃ āvuso bhikkhu||<br />
					attu-k-kaṃsako hoti paravambhī;||<br />
					yam p'āvuso bhikkhu||<br />
					attu-k-kaṃsako hoti paravambhī,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraṃ āvuso bhikkhu||<br />
					kodhano hoti kodh-ā-bhibhūto;||<br />
					yam p'āvuso bhikkhu||<br />
					kodhano hoti kodh-ā-bhibhūto,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraṃ āvuso bhikkhu||<br />
					kodhano hoti kodha-hetu upanāhī;||<br />
					yam p'āvuso bhikkhu||<br />
					kodhano hoti kodha-hetu upanāhī,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraṃ āvuso bhikkhu||<br />
					kodhano hoti kodha-hetu abhisaṃgī;||<br />
					yam p'āvuso bhikkhu||<br />
					kodhano hoti kodha-hetu abhisaṃgī,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[6]</i></span> Puna ca paraṃ āvuso bhikkhu||<br />
					kodhano hoti kodha-sāmantā vācaṃ nicchāretā;||<br />
					yam p'āvuso bhikkhu||<br />
					kodhano hoti kodha-sāmantā vācaṃ nicchāretā,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[7]</i></span> Puna ca paraṃ āvuso bhikkhu||<br />
					cudito codakena codakaṃ paṭi-p-pharati;||<br />
					yam p'āvuso bhikkhu||<br />
					cudito codakena codakaṃ paṭi-p-pharati,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[8]</i></span> Puna ca paraṃ āvuso bhikkhu||<br />
					cudito codakena codakaṃ apasādeti;||<br />
					yam p'āvuso bhikkhu||<br />
					cudito codakena codakaṃ apasādeti,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[9]</i></span> Puna ca <a id="pg96"><span class="f2 g"><b>[96]</b></span></a> paraṃ āvuso bhikkhu||<br />
					cudito codakena codakassa paccāropeti;||<br />
					yam p'āvuso bhikkhu||<br />
					cudito codakena codakassa paccāropeti,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[10]</i></span> Puna ca paraṃ āvuso bhikkhu||<br />
					cudito codakena aññenaññaṃ paṭicarati,||<br />
					bahiddhā kathaṃ apanāmeti,||<br />
					kopañ ca||<br />
					dosañ ca||<br />
					a-p-paccayañ ca pātu-karoti;||<br />
					yam p'āvuso bhikkhu||<br />
					cudito codakena aññenaññaṃ paṭicarati,||<br />
					bahiddhā kataṃ apanāmeti,||<br />
					kopañ ca||<br />
					dosañ ca||<br />
					a-p-paccayañ ca pātu-karoti,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[11]</i></span> Puna ca paraṃ āvuso bhikkhu||<br />
					codakena apadāne na sampāyati;||<br />
					yam p'āvuso bhikkhu||<br />
					cudito codakena apadāne na sampāyati,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[12]</i></span> Puna ca paraṃ āvuso bhikkhu||<br />
					makkhī hoti paḷāsī;||<br />
					yam p'āvuso bhikkhu||<br />
					makkhī hoti paḷāsī,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[13]</i></span> Puna ca paraṃ āvuso bhikkhu||<br />
					issukī hoti maccharī;||<br />
					yam p'āvuso bhikkhu||<br />
					issukī hoti maccharī,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[14]</i></span> Puna ca paraṃ āvuso bhikkhu||<br />
					saṭho hoti māyāvī;||<br />
					yam p'āvuso bhikkhu||<br />
					saṭho hoti māyāvī,||<br />
					ayam pi dhammo do-vacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[15]</i></span> Puna ca paraṃ āvuso bhikkhu||<br />
					thaddho hoti ati-mānī;||<br />
					yam p'āvuso bhikkhu||<br />
					thaddho hoti ati-mānī,||<br />
					ayam pi dhammo do-vacassa-karaṇo.)|| ||</p>

					<p class="ctr c">&#9632;</p>

					<p class="f4"><span class="f2"><i>[16]</i></span> Puna ca paraṃ āvuso bhikkhu||<br />
					sandiṭṭhi-parāmāsī hoti ādhānagāhī du-p-paṭi-nissaggī;||<br />
					yam p'āvuso bhikkhu||<br />
					sandiṭṭhi-parāmāsī hoti ādhānagāhī du-p-paṭi-nissaggī,||<br />
					ayam pi dhammo do-vacassa-karaṇo.|| ||</p>

					<p class="f4">Ime vuccant'āvuso do-vacassa-karaṇā dhammā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p4">4</a>]</span> No ce pi āvuso bhikkhu pavāreti:|| ||</p>

					<p class="f4">'Vadantu maṃ āyasmanto,||<br />
					vacanīyo'mhi āyasmantehī' ti;|| ||</p>

					<p class="f4">so ca hoti suvaco sovacassa-karaṇehi dhammehi||<br />
					samannāgato khamo padakkhiṇaggāhī anusāsaniṃ,||<br />
					atha kho naṃ sabrahma-cārī||<br />
					vattabbañ c'eva maññanti||<br />
					anusāsitabbañ ca maññanti||<br />
					tasmiñ ca puggale vissāsaṃ āpajjitabbaṃ maññanti.|| ||</p>

					<p class="f4"><span class="f3">[<a id="p5">5</a>]</span> Katame c'āvuso sovacassa-karaṇā dhammā?|| ||</p>

					<p class="f4"><span class="f2"><i>[1]</i></span> Idh'āvuso bhikkhu na pāpiccho hoti||<br />
					na pāpikānaṃ icchānaṃ vasaṇgato;||<br />
					yam p'āvuso bhikkhu na pāpiccho hoti||<br />
					na pāpikānaṃ icchānaṃ vasaṇgato,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Puna ca paraṃ āvuso bhikkhu||<br />
					anattu-k-kaṃsako hoti aparavambhī;||<br />
					yam p'āvuso bhikkhu||<br />
					anattu-k-kaṃsako hoti aparavambhī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraṃ āvuso bhikkhu||<br />
					na kodhano hoti||<br />
					na kodh-ā-bhibhūto;||<br />
					yam p'āvuso bhikkhu||<br />
					na kodhano hoti||<br />
					na kodh-ā-bhibhūto,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraṃ āvuso bhikkhu||<br />
					kodhano hoti||<br />
					na kodha-hetu upanāhī;||<br />
					yam p'āvuso bhikkhu||<br />
					na kodhano hoti||<br />
					na kodha-hetu upanāhī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraṃ āvuso bhikkhu||<br />
					na kodhano hoti||<br />
					na kodha-hetu abhisaṃgī;||<br />
					yam p'āvuso bhikkhu||<br />
					na kodhano hoti||<br />
					na kodha-hetu abhisaṃgī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[6]</i></span> Puna ca paraṃ āvuso bhikkhu||<br />
					na kodhano hoti||<br />
					na kodha-sāmantā sāmantā vācaṃ nicchāretā;||<br />
					yam p'āvuso bhikkhu||<br />
					na kodhano hoti||<br />
					na kodha-sāmantā vācaṃ nicchāretā,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[7]</i></span> Puna ca paraṃ āvuso bhikkhu||<br />
					cudito codakena codakaṃ||<br />
					na paṭi-p-pharati;||<br />
					yam p'āvuso bhikkhu||<br />
					cudito codakena codakaṃ||<br />
					na paṭi-p-pharati,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[8]</i></span> Puna ca paraṃ āvuso bhikkhu||<br />
					cudito codakena codakaṃ||<br />
					na apasādeti;||<br />
					yam p'āvuso <a id="pg97"><span class="f2 g"><b>[97]</b></span></a> bhikkhu||<br />
					cudito codakena codakaṃ||<br />
					na apasādeti,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[9]</i></span> Puna ca paraṃ āvuso bhikkhu||<br />
					cudito codakena codakassa||<br />
					na paccāropeti;||<br />
					yam p'āvuso bhikkhu||<br />
					cudito codakena codakassa||<br />
					na paccāropeti||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[10]</i></span> Puna ca paraṃ āvuso bhikkhu||<br />
					cudito codakena||<br />
					na aññenaññaṃ paṭicarati,||<br />
					na bahiddhā kathaṃ apanāmeti,||<br />
					na kopañ ca||<br />
					dosañ ca||<br />
					a-p-paccayañ ca pātu-karoti;||<br />
					yam p'āvuso bhikkhu||<br />
					cudito codakena||<br />
					na aññenaññaṃ paṭicarati,||<br />
					na bahiddhā kathaṃ apanāmeti,||<br />
					na kopañ ca||<br />
					dosañ ca||<br />
					a-p-paccayañ ca pātu-karoti,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[11]</i></span> Puna ca paraṃ āvuso bhikkhu||<br />
					cudito codakena apadāne sampāyati;||<br />
					yam p'āvuso bhikkhu||<br />
					cudito codakena apadāne sampāyati,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[12]</i></span> Puna ca paraṃ āvuso bhikkhu||<br />
					amakkhī hoti apaḷāsī;||<br />
					yam p'āvuso bhikkhu||<br />
					amakkhī hoti apaḷāsī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[13]</i></span> Puna ca paraṃ āvuso bhikkhu||<br />
					anissukī hoti amaccharī;||<br />
					yam p'āvuso bhikkhu||<br />
					anissukī hoti amaccharī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[14]</i></span> Puna ca paraṃ āvuso bhikkhu||<br />
					asaṭho hoti amāyāvī;||<br />
					yam p'āvuso bhikkhu||<br />
					asaṭho hoti amāyāvī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[15]</i></span> Puna ca paraṃ āvuso bhikkhu||<br />
					atthaddho hoti anati-mānī;||<br />
					yam p'āvuso bhikkhu||<br />
					atthaddho hoti anati-mānī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4"><span class="f2"><i>[16]</i></span> Puna ca paraṃ āvuso bhikkhu||<br />
					asandiṭṭhi-parāmāsī hoti anādhānagāhī suppaṭi-nissaggī;||<br />
					yam p'āvuso bhikkhu||<br />
					asandiṭṭhi-parāmāsī hoti anādhānagāhī suppaṭi-nissaggī,||<br />
					ayam pi dhammo sovacassa-karaṇo,|| ||</p>

					<p class="f4">Ime vuccant'āvuso sovacassa-karaṇā dhammā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p6">6</a>]</span> Tatr'āvuso bhikkhunā attanā va attāṇaṃ||<br />
					evaṃ anuminitabbaṃ:|| ||</p>

					<p class="f4"><span class="f2"><i>[1]</i></span> 'Yo khvāyaṃ puggalo pāpiccho||<br />
					pāpikānaṃ icchānaṃ vasaṇgato,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ pāpiccho||<br />
					pāpikānaṃ icchānaṃ vasaṇgato,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Na pāpiccho bhavissāmi||<br />
					na pāpikānaṃ icchānaṃ vasaṇgato' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> 'Yo khvāyaṃ puggalo attu-k-kaṃsako||<br />
					paravambhī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ attu-k-kaṃsako||<br />
					paravambhī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Anattu-k-kaṃsako bhavissāmi||<br />
					aparavambhī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> 'Yo khvāyaṃ puggalo kodhano||<br />
					kodh-ā-bhibhūto||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ kodhano||<br />
					kodh-ā-bhibhūto,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na kodh-ā-bhibhūto' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> 'Yo khvāyaṃ puggalo kodhano||<br />
					kodha-hetu upanāhī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ kodhano||<br />
					kodha-hetu upanāhī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na kodha-hetu upanāhī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> 'Yo khvāyaṃ puggalo kodhano||<br />
					kodha-hetu abhisaṃgī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ kodhano||<br />
					kodha-hetu abhisaṃgī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na kodha-hetu abhisaṃgī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[6]</i></span> 'Yo khvāyaṃ puggalo kodhano||<br />
					kodha-sāmantā vācaṃ nicchāretā,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ kodhano||<br />
					kodha-sāmantā vācaṃ nicchāretā,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na kodha-sāmantā vācaṃ nicchāressāmī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[7]</i></span> 'Yo khvāyaṃ puggalo cudito||<br />
					codakena paṭi-p-pharati||<br />
					ayaṃme puggalo appiyo amanāpo;||<br />
					ahañ c'eva kho pana cudito||<br />
					codakena codakaṃ paṭi-p- <a id="pg98"><span class="f2 g"><b>[98]</b></span></a> -phareyyaṃ,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Cudito codakena||<br />
					codakaṃ na paṭi-p-pharissāmī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[8]</i></span> 'Yo khvāyaṃ puggalo cudito codakena||<br />
					codakaṃ apasādeti||<br />
					ayaṃ me puggalo appiyo amanāpo;||<br />
					ahañ c'eva kho pana cudito||<br />
					codakena codakaṃ apasādeyyaṃ,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Cudito codakena||<br />
					codakaṃ na apasādessāmī" ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[9]</i></span> 'Yo khvāyaṃ puggalo cudito codakena codakassa paccāropeti,||<br />
					ayaṃ me puggalo appiyo amanāpo;||<br />
					ahañ c'eva kho pana cudito||<br />
					codakena codakassa paccāropeyyaṃ,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Cudito codakena||<br />
					codakassa na paccāropessāmī" ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[10]</i></span> 'Yo khvāyaṃ puggalo cudito codakena||<br />
					aññenaññaṃ paṭicarati,||<br />
					bahiddhā kathaṃ apanāmeti,||<br />
					kopañ ca||<br />
					dosañ ca||<br />
					a-p-paccayañ ca pātu-karoti,||<br />
					ayaṃ me puggalo appiyo amanāpo;||<br />
					ahañ c'eva kho pana cudito||<br />
					codakena aññenaññaṃ paṭicareyyaṃ||<br />
					bahiddhā kathaṃ apanāmeyyaṃ||<br />
					kopañ ca||<br />
					dosañ ca||<br />
					a-p-paccayañ ca pātu-kareyyaṃ,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Cudito codakena||<br />
					na aññenaññaṃ paṭicarissāmi||<br />
					na bahiddhā kathaṃ apanāmessāmi||<br />
					na kopañ ca||<br />
					dosañ ca||<br />
					a-p-paccayañ ca pātu-karissāmī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[11]</i></span> 'Yo khvāyaṃ puggalo cudito codakena||<br />
					apadāne na sampāyati,||<br />
					ayaṃ me puggalo appiyo amanāpo;||<br />
					ahañ c'eva kho pana cudito codakena||<br />
					apadāne na sampāyeyyaṃ,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Cudito codakena||<br />
					apadāne sampāyissāmi' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[12]</i></span> 'Yo khvāyaṃ puggalo makkhī paḷāsi,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ makkhī paḷāsī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Amakkhī bhavissāmi apaḷāsī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[13]</i></span> 'Yo khvāyaṃ puggalo issukī maccharī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ issukī maccharī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Anissukī bhavissāmi amaccharī" ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[14]</i></span> 'Yo khvāyaṃ puggalo saṭho māyāvī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ saṭho māyāvī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Asaṭho bhavissāmi amāyāvī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[15]</i></span> 'Yo khvāyaṃ puggalo thaddho ati-mānī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ thaddho ati-mānī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Atthaddho bhavissāmi anati-mānī' ti||<br />
					cittaṃ uppādetabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[16]</i></span> 'Yo khvāyaṃ puggalo sandiṭṭhi-parāmāsī||<br />
					ādhānagāhī du-p-paṭi-nissaggī,||<br />
					ayaṃ me puggalo appiyo amanāpo;||<br />
					ahañ c'eva kho pan'assaṃ sandiṭṭhi-parāmāsī||<br />
					ādhānagāhī du-p-paṭi-nissaggī,||<br />
					aham p'assaṃ paresaṃ appiyo amanāpo' ti.|| ||</p>

					<p class="f4">Evaṃ jānanten āvuso bhikkhunā:|| ||</p>

					<p class="f4">'Asandiṭṭhi-parāmāsī bhavissāmi||<br />
					anādhānagāhī suppaṭi-nissaggī' ti||<br />
					cittaṃ uppādetabbaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p7">7</a>]</span> Tatr'āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi pāpiccho pāpikānaṃ icchānaṃ vasaṇgato' ti?|| ||</p>

					<p class="f4"><span class="f2"><i>[1]</i></span> Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Pāpiccho kho'mhi pāpikānaṃ icchānaṃ vasaṇgato' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Na kho'mhi pāpiccho na pāpikānaṃ icchānaṃ vasaṇgato' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi attu-k-kaṃsako paravambhī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Attukkaṃsako kho'mhi paravambhī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso <a id="pg99"><span class="f2 g"><b>[99]</b></span></a> bhikkhu pacc'avekkhamāno evaṃ jānāti:|| ||</p>

					<p class="f4">'Anattu-k-kaṃsako kho'mhi aparavambhī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi kodhano kodh-ā-bhibhūto' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Kodhano kho'mhi kodh-ā-bhibhūto' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Na kho'mhi kodhano na kodh-ā-bhibhūto' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi kodhano kodha-hetu upanāhī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Kodhano kho'mhi kodha-hetu upanāhī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Na kho'mhi kodhano na kodha-hetu upanāhī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[5]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi kodha-hetu abhisaṃgī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Kodhano kho'mhi kodha-hetu abhisaṃgī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Na kho'mhi kodhano na kodha-hetu abhisaṃgī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[6]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi kodhano kodha-sāmantā vācaṃ nicchāretā' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Kodhano kho'mhi kodha-sāmantā vācaṃ nicchāretā' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Na kho'mhi kodhano na kodha-sāmantā vācaṃ nicchāretā' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[7]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi cudito codakena codakaṃ paṭi-p-pharāmī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena codakaṃ paṭi-p-pharāmi' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cūdito kho'mhi codakena codakaṃ na paṭipparāmi' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[8]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi cudito codakena codakaṃ apasādemī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cūdito kho'mhi codakena codakaṃ apasādemī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena codakaṃ na apasādemī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[9]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi cudito codakena codakassa paccāropemi' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena codakassa paccāropemī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena codakassa na paccāropemī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[10]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi cudito codakena aññenaññaṃ paṭicarāmi,||<br />
					bahiddhā kathaṃ apanāmemi,||<br />
					kopañ ca||<br />
					dosañ ca||<br />
					a-p-paccayañ ca pātu-karomī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena aññenaññaṃ paṭicarāmi,||<br />
					bahiddhā kathaṃ apanāmemi,||<br />
					kopañ ca||<br />
					dosañ ca||<br />
					a-p-paccayañ ca pātu-karomī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena na aññenaññaṃ paṭicarāmi||<br />
					na bahiddhā kathaṃ apanāmemi||<br />
					na kopañ ca||<br />
					dosañ ca||<br />
					a-p-paccayañ ca pātu-karomī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[11]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi cudito codakena apadāne na sampāyāmī ' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena apadāne na sampāyāmī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Cudito kho'mhi codakena apadāne sampāyāmī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[12]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi makkhī paḷāsī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Makkhī kho'mhi paḷāsī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Amakkhī kho'mhi apaḷāsī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[13]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi issukī maccharī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Issukī kho'mhi maccharī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhū pacc'avekkhamāno evaṃ jānāti:|| ||</p>

					<p class="f4">'Anissukī kho'mhi amaccharī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[14]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi saṭho māyāvī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Saṭho kho'mhi māyāvī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Asaṭho kho'mhi amāyāvī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[15]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi thaddho ati-mānī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Thaddho kho'mhi ati-mānī' ti,|| ||</p>

					<p class="f4">ten'āvuso bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Atthaddho kho'mhi anati-mānī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4"><span class="f2"><i>[16]</i></span> Puna ca paraṃ āvuso bhikkhunā attanā va attāṇaṃ evaṃ pacc'avekkhitabbaṃ:|| ||</p>

					<p class="f4">'Kin nu kho'mhi sandiṭṭhi-parāmāsī ādhānagāhī du-p-paṭi-nissaggī' ti?|| ||</p>

					<p class="f4">Sace āvuso bhikkhu pacc'avekkhamāno evaṃ jānāti:|| ||</p>

					<p class="f4">'Sandiṭṭhiparāmāsī kho'mhi ādhānagāhī du-p-paṭi-nissaggī' ti,|| ||</p>

					<p class="f4">ten'āvuso bhik- <a id="pg100"><span class="f2 g"><b>[100]</b></span></a> khunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno evaṃ jānāti:|| ||</p>

					<p class="f4">'Asandiṭṭhi-parāmāsī kho'mhi anādhānagāhī suppaṭi-nissaggī' ti,|| ||</p>

					<p class="f4">ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p8">8</a>]</span> Sace āvuso bhikkhu pacc'avekkhamāno sabbe p'ime pāpake akusale dhamme a-p-pahīne attani samanupassati,||<br />
					ten'āvuso bhikkhunā sabbesaṃ yeva imesaṃ pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno sabbe p'ime pāpake akusale dhamme pahīne attani samanupassati,||<br />
					ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesu.|| ||</p>

					<p class="f4">Seyyathā pi āvuso itthī vā puriso vā daharo yuvā maṇḍanaka-jātiko ādāse vā pariyodāte acche vā udapatte sakaṃ mukha-nimittaṃ pacc'avekkhamāno sace tattha passati rajaṃ vā aṇgaṇaṃ vā,||<br />
					tass'eva rajassa vā aṇgaṇassa vā pahānāya vāyamati.|| ||</p>

					<p class="f4">No ce tattha passati rajaṃ vā aṇgaṇaṃ vā ten'eva atta-mano hoti:|| ||</p>

					<p class="f4">'Lābhā vata me, parisuddhaṃ vata me' ti.|| ||</p>

					<p class="f4">Evam eva kho āvuso sace bhikkhu pacc'avekkhamāno sabbepime pāpake akusale dhamme a-p-pahīne attani samanupassati,||<br />
					ten'āvuso bhikkhunā sabbesaṃ yeva imesaṃ pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pan'āvuso bhikkhu pacc'avekkhamāno sabbepime pāpake akusale dhamme pahīne attani samanupassati,||<br />
					ten'āvuso bhikkhunā ten'eva pītipāmojjena vihātabbaṃ ahorattānusikkhinā kusalesu dhammesū" ti.|| ||</p>

					<p class="f4">Idam avoca āyasmā Mahā Moggallāno.|| ||</p>

					<p class="f4">Attamanā te bhikkhū āyasmato Mahā Moggallānassa bhāsitaṃ 'abhinandun' ti.|| ||</p>

					<p class="f4 ctr">Anumāna Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>