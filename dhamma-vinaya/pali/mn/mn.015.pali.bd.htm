<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 15. Maha Moggallāna gives the bhikkhus a discourse on self-evaluation." />
<title>MN 15: Anumana Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p15">Sutta 15</a></h4>

					<h1>Anumāna Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.015.chlm.sbb.htm#p1">chlm</a>][<a href="../../../dhamma-vinaya/pts/mn/mn.015.horn.pts.htm#p1">pts</a>][<a href="../../../dhamma-vinaya/mnl/mn/mn.015.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā Mahā Moggallāno Bhaggesu viharati Suɱsumāragire bhesakalāvane Migadāye.|| ||</p>

					<p class="f4">Tatra kho āyasmā Mahā Moggallāno bhikkhū āmantesi:|| ||</p>

					<p class="f4">"Āvuso Bhikkhavo" ti.|| ||</p>

					<p class="f4">"Āvuso" ti||<br />
					kho te bhikkhū āyasmato Mahā Moggallānassa paccassosuɱ.|| ||</p>

					<p class="f4">Āyasmā Mahā Moggallāno etad avoca:|| ||</p>

					<p class="f4">"Pavāreti ce pi āvuso bhikkhū:||<br />
					Vadantu maɱ āyasmanto,||<br />
					vacanīyo'mhi āyasmantehī" ti,||<br />
					so ca hoti dubbaco dovacassa-karaṇehi dhammehi samannāgato akkhamo appada-k-khiṇaggāhī anusāsaniɱ||<br />
					atha kho naɱ sabrahma-cārī na c'eva vattabbaɱ maññanti||<br />
					na ca anusāsitabbaɱ maññanti||<br />
					na ca tasmiɱ puggale vissāsaɱ āpajjitabbaɱ maññanti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Katame c'āvuso dovacassa-karaṇā dhammā?|| ||</p>

					<p class="f4">Idh'āvuso bhikkhu pāpiccho hoti pāpikānaɱ icchānaɱ vasaŋgato;||<br />
					yam p'āvuso bhikkhu pāpiccho hoti pāpikānaɱ icchānaɱ vasaŋgato,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu attukkaɱsako hoti paravambhī;||<br />
					yam p'āvuso bhikkhu attukkaɱsako hoti paravambhī,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu kodhano hoti kodhābhibhūto;||<br />
					yam p'āvuso bhikkhu kodhano hoti kodhābhibhūto,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu kodhano hoti ko'dhahetu upanāhī;||<br />
					yam p'āvuso bhikkhu kodhano hoti ko'dhahetu upanāhī,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu kodhano hoti ko'dhahetu abhisaŋgī;||<br />
					yam p'āvuso bhikkhu kodhano hoti ko'dhahetu abhisaŋgī,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu kodhano hoti kodhasāmantā vācaɱ nicchāretā;||<br />
					yam p'āvuso bhikkhu kodhano hoti kodhasāmantā vācaɱ nicchāretā,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito1 codakena codakaɱ paṭippharati;||<br />
					yam p'āvuso bhikkhu cudito codakena codakaɱ paṭippharati,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito1 codakena codakaɱ apasādeti;||<br />
					yam p'āvuso bhikkhu cudito codakena codakaɱ apasādeti,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca <a id="pg96"><span class="f2 g"><b>[96]</b></span></a> paraɱ āvuso bhikkhu cudito1 codakena codakassa paccāropeti;||<br />
					yam p'āvuso bhikkhu cudito codakena codakassa paccāropeti,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito codakena aññenaññaɱ paṭicarati,||<br />
					bahiddhā kathaɱ apanāmeti,||<br />
					kopañ ca dosañ ca appaccayañ ca pātu-karoti;||<br />
					yam p'āvuso bhikkhu cudito codakena aññenaññaɱ paṭicarati,||<br />
					bahiddhā kataɱ apanāmeti,||<br />
					kopañ ca dosañ ca appaccayañ ca pātu-karoti,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu codakena apadāne na sampāyati;||<br />
					yam p'āvuso bhikkhu cudito codakena apadāne na sampāyati,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu makkhī hoti pa'āsī;||<br />
					yam p'āvuso bhikkhu makkhī hoti pa'āsī,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu issukī hoti maccharī;||<br />
					yam p'āvuso bhikkhu issukī hoti maccharī,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu saṭho hoti māyāvī;||<br />
					yam p'āvuso bhikkhu saṭho hoti māyāvī,||<br />
					ayam pi dhammo dovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu thaddho hoti ati-mānī;||<br />
					yam p'āvuso bhikkhu thaddho hoti ati-mānī,||<br />
					ayam pi dhammo dovacassa-karaṇo.)|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu sandiṭṭhi-parāmāsī hoti ādhānagāhī du-p-paṭi-nissaggī;||<br />
					yam p'āvuso bhikkhu sandiṭṭhi-parāmāsī hoti ādhānagāhī du-p-paṭi-nissaggī,||<br />
					ayam pi dhammo dovacassa-karaṇo.|| ||</p>

					<p class="f4">Ime vuccant'āvuso dovacassa-karaṇā dhammā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">No ce pi āvuso bhikkhu pavāreti:|| ||</p>

					<p class="f4">Vadantu maɱ āyasmanto,||<br />
					vacanīyo'mhi āyasmantehīti;||<br />
					so ca hoti suvaco sovacassa-karaṇehi dhammehi samannāgato khamo pada-k-khiṇaggāhī anusāsaniɱ,||<br />
					atha kho naɱ sabrahma-cārī vattabbañ c'eva maññanti||<br />
					anusāsitabbañ ca maññanti||<br />
					tasmiñ ca puggale vissāsaɱ āpajjitabbaɱ maññanti.|| ||</p>

					<p class="f4">Katame c'āvuso sovacassa-karaṇā dhammā?|| ||</p>

					<p class="f4">Idh'āvuso bhikkhu na pāpiccho hoti||<br />
					na pāpikānaɱ icchānaɱ vasaŋgato;||<br />
					yam p'āvuso bhikkhu na pāpiccho hoti||<br />
					na pāpikānaɱ icchānaɱ vasaŋgato,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu anattukkaɱsako hoti aparavambhī;||<br />
					yam p'āvuso bhikkhu anattukkaɱsako hoti aparavambhī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu na kodhano hoti na kodhābhibhūto;||<br />
					yam p'āvuso bhikkhu na kodhano hoti||<br />
					na kodhābhibhūto,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu kodhano hoti na ko'dhahetu upanāhī;||<br />
					yam p'āvuso bhikkhu na kodhano hoti||<br />
					na ko'dhahetu upanāhī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu na kodhano hoti na ko'dhahetu abhisaŋgī;||<br />
					yam p'āvuso bhikkhu na kodhano hoti||<br />
					na ko'dhahetu abhisaŋgī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu na kodhano hoti na kodhasāmantā sāmantā vācaɱ nicchāretā;||<br />
					yam p'āvuso bhikkhu na kodhano hoti||<br />
					na kodhasāmantā vācaɱ nicchāretā,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito codakena codakaɱ na paṭippharati;||<br />
					yam p'āvuso bhikkhu cudito codakena codakaɱ na paṭippharati,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito codakena codakaɱ na apasādeti;||<br />
					yam p'āvuso <a id="pg97"><span class="f2 g"><b>[97]</b></span></a> bhikkhu cudito codakena codakaɱ na apasādeti,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito codakena codakassa na paccāropeti;||<br />
					yam p'āvuso bhikkhu cudito codakena codakassa na paccāropeti||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito codakena na aññenaññaɱ paṭicarati,||<br />
					na bahiddhā kathaɱ apanāmeti,||<br />
					na kopañ ca||<br />
					dosañ ca||<br />
					appaccayañ ca pātu-karoti;||<br />
					yam p'āvuso bhikkhu cudito codakena na aññenaññaɱ paṭicarati,||<br />
					na bahiddhā kathaɱ apanāmeti,||<br />
					na kopañ ca||<br />
					dosañ ca||<br />
					appaccayañ ca pātu-karoti,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu cudito codakena apadāne sampāyati;||<br />
					yam p'āvuso bhikkhu cudito codakena apadāne sampāyati,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu amakkhī hoti apa'āsī;||<br />
					yam p'āvuso bhikkhu amakkhī hoti apa'āsī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu anissukī hoti amaccharī;||<br />
					yam p'āvuso bhikkhu anissukī hoti amaccharī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu asaṭho hoti amāyāvī;||<br />
					yam p'āvuso bhikkhu asaṭho hoti amāyāvī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu atthaddho hoti anati-mānī;||<br />
					yam p'āvuso bhikkhu atthaddho hoti anati-mānī,||<br />
					ayam pi dhammo sovacassa-karaṇo.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhu asandiṭṭhi-parāmāsī hoti anādhānagāhī suppaṭinissaggī;||<br />
					yam p'āvuso bhikkhu asandiṭṭhi-parāmāsī hoti anādhānagāhī suppaṭinissaggī,||<br />
					ayam pi dhammo sovacassa-karaṇo,|| ||</p>

					<p class="f4">Ime vuccant'āvuso sovacassa-karaṇā dhammā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatr'āvuso bhikkhunā attanā va attānaɱ evaɱ anuminitabbaɱ:|| ||</p>

					<p class="f4">'Yo khvāyaɱ puggalo pāpiccho pāpikānaɱ icchānaɱ vasaŋgato,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ pāpiccho pāpikānaɱ icchānaɱ vasaŋgato,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Na pāpiccho bhavissāmi||<br />
					na pāpikānaɱ icchānaɱ vasaŋgato' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo attukkaɱsako paravambhī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ attukkaɱsako paravambhī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Anattukkaɱsako bhavissāmi aparavambhī 'ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo kodhano kodhābhibhūto||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ kodhano kodhābhibhūto,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na kodhābhibhūto' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo kodhano ko'dhahetu upanāhī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ kodhano ko'dhahetu upanāhī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na ko'dhahetu upanāhī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo kodhano ko'dhahetu abhisaŋgī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ kodhano ko'dhahetu abhisaŋgī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na ko'dhahetu abhisaŋgī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo kodhano kodhasāmantā vācaɱ nicchāretā,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ kodhano kodhasāmantā vācaɱ nicchāretā,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Na kodhano bhavissāmi||<br />
					na kodhasāmantā vācaɱ nicchāressāmī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo cudito codakena paṭippharati||<br />
					ayaɱ <a id="pg98"><span class="f2 g"><b>[98]</b></span></a> me puggalo appiyo amanāpo;||<br />
					ahañ c'eva kho pana cudito codakena codakaɱ paṭipphareyyaɱ,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Cudito codakena codakaɱ na paṭippharissāmī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo cudito codakena codakaɱ apasādeti||<br />
					ayaɱ me puggalo appiyo amanāpo;||<br />
					ahañ c'eva kho pana cudito codakena codakaɱ apasādeyyaɱ,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Cudito codakena codakaɱ na apasādessāmī" ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo cudito codakena codakassa paccāropeti,||<br />
					ayaɱ me puggalo appiyo amanāpo;||<br />
					ahañ c'eva kho pana cudito codakena codakassa paccāropeyyaɱ,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Cudito codakena codakassa na paccāropessāmī" ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo cudito codakena aññenaññaɱ paṭicarati,||<br />
					bahiddhā kathaɱ apanāmeti,||<br />
					kopañ ca||<br />
					dosañ ca||<br />
					appaccayañ ca pātu-karoti,||<br />
					ayaɱ me puggalo appiyo amanāpo;||<br />
					ahañ c'eva kho pana cudito codakena aññenaññaɱ paṭicareyyaɱ bahiddhā kathaɱ apanāmeyyaɱ kopañ ca||<br />
					dosañ ca||<br />
					appaccayañ ca pātu-kareyyaɱ,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Cudito codakena na aññenaññaɱ paṭicarissāmi||<br />
					na bahiddhā kathaɱ apanāmessāmi||<br />
					na kopañ ca||<br />
					dosañ ca||<br />
					appaccayañ ca pātu-karissāmī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo cudito codakena apadāne na sampāyati,||<br />
					ayaɱ me puggalo appiyo amanāpo;||<br />
					ahañ c'eva kho pana cudito codakena apadāne na sampāyeyyaɱ,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Cudito codakena apadāne sampāyissāmi' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo makkhī pa'āsi,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ makkhī pa'āsī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Amakkhī bhavissāmi apa'āsī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo issukī maccharī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ issukī maccharī ,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Anissukī bhavissāmi amaccharī" ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo saṭho māyāvī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ saṭho māyāvī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Asaṭho bhavissāmi amāyāvī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo thaddho ati-mānī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ thaddho ati-mānī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Atthaddho bhavissāmi anati-mānī' ti cittaɱ uppādetabbaɱ.|| ||</p>

					<p class="ctr c">&#9632;</p>

					<p class="f4">'Yo khvāyaɱ puggalo sandiṭṭhi-parāmāsī ādhānagāhī du-p-paṭi-nissaggī,||<br />
					ayaɱ me puggalo appiyo amanāpo;||<br />
					ahañ c'eva kho pan'assaɱ sandiṭṭhi-parāmāsī ādhānagāhī du-p-paṭi-nissaggī,||<br />
					aham p'assaɱ paresaɱ appiyo amanāpo' ti.|| ||</p>

					<p class="f4">Evaɱ jānanten āvuso bhikkhunā:|| ||</p>

					<p class="f4">'Asandiṭṭhi-parāmāsī bhavissāmi anādhānagāhī suppaṭinissaggī' ti cittaɱ uppādetabbaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Tatr'āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi pāpiccho pāpikānaɱ icchānaɱ vasaŋgato' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Pāpiccho kho'mhi pāpikānaɱ icchānaɱ vasaŋgato' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Na kho'mhi pāpiccho na pāpikānaɱ icchānaɱ vasaŋgato' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi attukkaɱsako paravambhī ' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Attukkaɱsako kho'mhi paravambhī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso <a id="pg99"><span class="f2 g"><b>[99]</b></span></a> bhikkhu pacc-a-vekkhamāno evaɱ jānāti:||<br />
					'Anattukkaɱsako kho'mhi aparavambhī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi kodhano kodhābhibhūto' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Kodhano kho'mhi kodhābhibhūto' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'na kho'mhi kodhano na kodhābhibhūto' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi kodhano ko'dhahetu upanāhī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Kodhano kho'mhi ko'dhahetu upanāhī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'na kho'mhi kodhano na ko'dhahetu upanāhī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi ko'dhahetu abhisaŋgī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Kodhano kho'mhi ko'dhahetu abhisaŋgī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Na kho'mhi kodhano na ko'dhahetu abhisaŋgī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi kodhano kodhasāmantā vācaɱ nicchāretā' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Kodhano kho'mhi kodhasāmantā vācaɱ nicchāretā' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Na kho'mhi kodhano na kodhasāmantā vācaɱ nicchāretā' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi cudito codakena codakaɱ paṭippharāmī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena codakaɱ paṭippharāmi' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Cūdito kho'mhi codakena codakaɱ na paṭipparāmi' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi cudito codakena codakaɱ apasādemī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Cūdito kho'mhi codakena codakaɱ apasādemī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena codakaɱ na apasādemī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi cudito codakena codakassa paccāropemi' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena codakassa paccāropemī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena codakassa na paccāropemī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi cudito codakena aññenaññaɱ paṭicarāmi,||<br />
					bahiddhā kathaɱ apanāmemi,||<br />
					kopañ ca||<br />
					dosañ ca||<br />
					appaccayañ ca pātu-karomī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena aññenaññaɱ paṭicarāmi,||<br />
					bahiddhā kathaɱ apanāmemi,||<br />
					kopañ ca||<br />
					dosañ ca||<br />
					appaccayañ ca pātu-karomī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena na aññenaññaɱ paṭicarāmi||<br />
					na bahiddhā kathaɱ apanāmemi||<br />
					na kopañ ca||<br />
					dosañ ca||<br />
					appaccayañ ca pātu-karomī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi cudito codakena apadāne na sampāyāmī ' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena apadāne na sampāyāmī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Cudito kho'mhi codakena apadāne sampāyāmī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi makkhī pa'āsī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Makkhī kho'mhi pa'āsī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Amakkhī kho'mhi apa'āsī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi issukī maccharī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Issukī kho'mhi maccharī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhū pacc-a-vekkhamāno evaɱ jānāti:||<br />
					'Anissukī kho'mhi amaccharī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi saṭho māyāvī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Saṭho kho'mhi māyāvī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Asaṭho kho'mhi amāyāvī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi thaddho ati-mānī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Thaddho kho'mhi ati-mānī' ti,||<br />
					ten'āvuso bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Atthaddho kho'mhi anati-mānī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="ctr c">&#9632;</p>

					<p class="f4">Puna ca paraɱ āvuso bhikkhunā attanā va attānaɱ evaɱ pacc-a-vekkhitabbaɱ:|| ||</p>

					<p class="f4">'Kin nu kho'mhi sandiṭṭhi-parāmāsī ādhānagāhī du-p-paṭi-nissaggī' ti.|| ||</p>

					<p class="f4">Sace āvuso bhikkhu pacc-a-vekkhamāno evaɱ jānāti:||<br />
					'Sandiṭṭhiparāmāsī kho'mhi ādhānagāhī du-p-paṭi-nissaggī' ti,||<br />
					ten'āvuso <a id="pg100"><span class="f2 g"><b>[100]</b></span></a> bhikkhunā tesaɱ yeva pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno evaɱ jānāti:||<br />
					'Asandiṭṭhi-parāmāsī kho'mhi anādhānagāhī suppaṭinissaggī' ti,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sace āvuso bhikkhu pacc-a-vekkhamāno sabbe p'ime pāpake akusale dhamme appahīne attani samanupassati,||<br />
					ten'āvuso bhikkhunā sabbesaɱ yeva imesaɱ pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno sabbe p'ime pāpake akusale dhamme pahīne attani samanupassati,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesu.|| ||</p>

					<p class="f4">Seyyathā pi āvuso itthī vā puriso vā daharo yuvā maṇḍanaka-jātiko ādāse vā pariyodāte acche vā udapatte sakaɱ mukha-nimittaɱ pacc-a-vekkhamāno sace tattha passati rajaɱ vā aŋgaṇaɱ vā,||<br />
					tass'eva rajassa vā aŋgaṇassa vā pahānāya vāyamati.|| ||</p>

					<p class="f4">No ce tattha passati rajaɱ vā aŋgaṇaɱ vā ten'eva atta-mano hoti:|| ||</p>

					<p class="f4">'Lābhā vata me, parisuddhaɱ vata me' ti.|| ||</p>

					<p class="f4">Evam eva kho āvuso sace bhikkhu pacc-a-vekkhamāno sabbepime pāpake akusale dhamme appahīne attani samanupassati,||<br />
					ten'āvuso bhikkhunā sabbesaɱ yeva imesaɱ pāpakānaɱ akusalānaɱ dhammānaɱ pahānāya vāyamitabbaɱ.|| ||</p>

					<p class="f4">Sace pan'āvuso bhikkhu pacc-a-vekkhamāno sabbepime pāpake akusale dhamme pahīne attani samanupassati,||<br />
					ten'āvuso bhikkhunā ten'eva pītipāmojjena vihātabbaɱ ahorattānusikkhinā kusalesu dhammesū ti.|| ||</p>

					<p class="f4">Idam avoc'āyasmā Mahā Moggallāno,||<br />
					attamanā te bhikkhū āyasmato Mahā Moggallānassa bhāsitaɱ abhinandunti.|| ||</p>

					<p class="f4 ctr">Anumāna Suttaɱ Pañcamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>