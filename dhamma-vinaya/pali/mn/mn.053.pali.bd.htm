<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 53. Ānanda delivers a variation on The Gradual Course. Here he gives the laymen of Kapilavatthu a discourse on undertaking the quest for awakening from the point of undertaking the training in ethical behavior right on up to the eradication of the Corrupting Influences in Nibbāna." />
<title>MN 53: Sekha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p53">Sutta 53</a></h4>

					<h1>Sekha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg353"><span class="f2 g"><b>[353]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.053.chlm.sbb.htm#p1">chlm</a>][<a href="../../../dhamma-vinaya/pts/mn/mn.053.horn.pts.htm#p1">pts</a>][<a href="../../../dhamma-vinaya/ati/mn/mn.053.than.ati.htm#p1">than</a>][<a href="../../../dhamma-vinaya/mnl/mn/mn.053.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati||<br />
					Kapilavatthusmiṃ||<br />
					Nigrodhārāme.|| ||</p>

					<p class="f4">Tena kho pana samayena Kāpilavatthavānaṃ Sakkānaṃ navaṃ santhāgāraṃ acirakāritaṃ hoti anajjhāvutthaṃ samaṇena vā brāhmaṇena vā kenaci vā manussabhūtena.|| ||</p>

					<p class="f4">Atha kho Kāpilavatthavā Sakkā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho Kāpilavatthavā Sakkā Bhagavantaṃ etad avocuṃ:|| ||</p>

					<p class="f4">"Idha bhante Kāpilavatthavānaṃ Sakkānaṃ navaṃ santhāgāraṃ acirakāritaṃ anajjhāvutthaṃ samaṇena vā brāhmaṇena vā kenaci vā manussabhūtena.|| ||</p>

					<p class="f4">Taṃ bhante Bhagavā paṭhamaṃ paribhuñjatu,||<br />
					Bhagavatā paṭhamaṃ paribhuttaṃ pacchā Kāpilavatthavā Sakkā paribhuñjissanti||<br />
					tadassa Kāpilavatthavānaṃ Sakkānaṃ dīgha-rattaṃ hitāya <a id="pg354"><span class="f2 g"><b>[354]</b></span></a> sukhāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Kāpilavatthavā Sakkā Bhagavato adhivāsanaṃ viditvā uṭṭhāy'āsanā Bhagavantaṃ abhivādetvā padakkhiṇaṃ katvā yena santhāgāraṃ ten'upasaṇkamiṃsu.|| ||</p>

					<p class="f4">Upasaṇkamitvā sabba-santhariṃ santhāgāraṃ santharitvā āsanāni paññā-petvā||<br />
					udaka-maṇikaṃ patiṭṭhāpetvā||<br />
					tela-p-padīpaṃ āropetvā||<br />
					yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhaṃsu.|| ||</p>

					<p class="f4">Eka-m-antaṃ ṭhitā kho Kāpilavatthavā Sakkā Bhagavantaṃ etad avocuṃ:|| ||</p>

					<p class="f4">"Sabba-santhariṃ santhataṃ bhante santhāgāraṃ āsanāni paññattāni,||<br />
					udaka-maṇiko patiṭṭhāpito,||<br />
					tela-p-padīpo āropito,||<br />
					yassa dāni bhante Bhagavā kālaṃ maññatī" ti.|| ||</p>

					<p class="f4">Atha kho Bhagavā nivāsetvā patta-cīvaraṃ ādāya saddhiṃ bhikkhu-saṇghena yena santhāgāraṃ ten'upasaṇkami.|| ||</p>

					<p class="f4">Upasaṇkamitvā pāde pakkhāletvā santhāgāraṃ pavisitvā majjhimaṃ thambhaṃ nissāya puratthābhimukho nisīdi.|| ||</p>

					<p class="f4">Bhikkhu saṇgho pi kho pāde pakkhāletvā santhāgāraṃ pavisitvā pacchimaṃ bhittiṃ nissāya puratthābhimukho nisīdi Bhagavantaṃ yeva purakkhatvā.|| ||</p>

					<p class="f4">Kāpilavatthavā pi kho Sakkā pāde pakkhāletvā santhāgāraṃ pavisitvā puratthimaṃ bhittiṃ nissāya pacchāmukhā nisīdiṃsu Bhagavantaṃ yeva purakkhatvā.|| ||</p>

					<p class="f4">Atha kho Bhagavā Kāpilavatthave Sakke bahu-d-eva rattiṃ dhammiyā kathāya sanda-s-setvā samāda-petvā samutte-chetvā sampahaṃ-setvā āyasmantaṃ Ānandaṃ āmantesi:|| ||</p>

					<p class="f4">"Paṭibhātu taṃ Ānanda Kāpilavatthavānaṃ Sakkānaṃ sekho pāṭipado||<br />
					piṭṭhim-me āgilāyati||<br />
					taṃ ahaṃ āyamissāmī" ti.|| ||</p>

					<p class="f4">"Evaṃ bhante" ti||<br />
					kho āyasmā Ānando Bhagavato paccassosi.|| ||</p>

					<p class="f4">Atha kho Bhagavā catugguṇaṃ saṇghāṭiṃ paññā-petvā dakkhiṇena passena sīhaseyyaṃ kappesi pāde pādaṃ accādhāya sato sampajāno uṭṭhāna-saññaṃ mana-sikaritvā.|| ||</p>

					<p class="f4">Atha kho āyasmā Ānando Mahānāmaṃ Sakyaṃ āmantesi:|| ||</p>

					<p class="f4">"Idha Mahānāma ariya-sāvako sīla-sampanno hoti,||<br />
					indriyesu gutta-dvāro hoti,||<br />
					bhojane matt'aññū hoti,||<br />
					jāgariyaṃ anuyutto hoti||<br />
					sattahi Sad'Dhammehi samannāgato hoti,||<br />
					catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī.|| ||</p>

					<p class="f4">Kathañ ca <a id="pg355"><span class="f2 g"><b>[355]</b></span></a> Mahānāma ariya-sāvako sīla-sampanno hoti?|| ||</p>

					<p class="f4">Idha Mahānāma ariya-sāvako sīlavā hoti||<br />
					Pātimokkha-saṃvarasaṃ-vuto viharati ācāra-gocara-sampanno,||<br />
					aṇumattesu vajjesu bhaya-dassāvī,||<br />
					samādāya sikkhati sikkhā-padesu.|| ||</p>

					<p class="f4">Evaṃ kho Mahānāma ariya-sāvako sīla-sampanno hoti.|| ||</p>

					<p class="f4">Kathañ ca Mahānāma ariya-sāvako indriyesu gutta-dvāro hoti?|| ||</p>

					<p class="f4">Idha Mahānāma ariya-sāvako cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī||<br />
					yatvādhi-karaṇam-enaṃ cakkhu'ndriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-etaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="f4">Ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-enaṃ ghān'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghān'indriyaṃ,||<br />
					ghān'indriye saṃvaraṃ āpajjati.</p>

					<p class="f4">Jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-etaṃ jivh'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivh'indriyaṃ,||<br />
					jivh'indriye saṃvaraṃ āpajjati.</p>

					<p class="f4">Kāyena phoṭṭhabbaṃ phūsitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-enaṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-etaṃ manendriyaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvaraṃ paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">Evaṃ kho Mahānāma ariya-sāvako indriyesu gutta-dvāro hoti.|| ||</p>

					<p class="f4">Kathañ ca Mahānāma ariya-sāvako bhojane matt'aññū hoti?|| ||</p>

					<p class="f4">Idha Mahānāma ariya-sāvako paṭisaṇkhā yoniso āhāraṃ āhāreti,||<br />
					n'eva davāya,||<br />
					na madāya,||<br />
					na maṇḍanāya,||<br />
					na vibhūsanāya,||<br />
					yāva-d-eva imassa kāyassa ṭhitiyā yāpanāya,||<br />
					vihiṃs'ūparatiyā brahma-cariyānuggahāya:||<br />
					'Iti purāṇañ ca vedanaṃ paṭihaṇkhāmi||<br />
					navañ ca vedanaṃ na uppādessāmi,||<br />
					yātrā ca me bhavissati anavajjatā ca phāsu-vihāro cā' ti.|| ||</p>

					<p class="f4">Evaṃ kho Mahānāma ariya-sāvako bhojane matt'aññū hoti.|| ||</p>

					<p class="f4">Kathañ ca Mahānāma ariya-sāvako||<br />
					jāgariyaṃ anuyutto hoti?|| ||</p>

					<p class="f4">Idha Mahānāma ariya-sāvako||<br />
					divasaṃ caṇkamena nisajjāya||<br />
					āvaraṇīyehi dhammehi cittaṃ parisodheti.|| ||</p>

					<p class="f4">Rattiyā paṭhamaṃ yāmaṃ||<br />
					caṇkamena nisajjāya||<br />
					āvaraṇīyehi dhammehi cittaṃ parisodheti.|| ||</p>

					<p class="f4">Rattiyā majjhimaṃ yāmaṃ||<br />
					dakkhiṇena passena sīhaseyyaṃ kappeti||<br />
					pāde pādaṃ||<br />
					accādhāya sato sampajāno||<br />
					uṭṭhāna-saññaṃ mana-sikaritvā.|| ||</p>

					<p class="f4">Rattiyā pacchimaṃ yāmaṃ||<br />
					paccu-ṭ-ṭhāya caṇkamena nisajjāya||<br />
					āvaraṇīyehi dhammehi cittaṃ parisodheti.|| ||</p>

					<p class="f4">Evaṃ kho Mahānāma ariya-sāvako||<br />
					jāgariyaṃ anuyutto hoti.|| ||</p>

					<p class="f4">Kathañ ca Mahānāma <a id="pg356"><span class="f2 g"><b>[356]</b></span></a> ariya-sāvako sattahi Sad'dhammehi samannāgato hoti?|| ||</p>

					<p class="f4">Idha Mahānāma ariya-sāvako saddho hoti.|| ||</p>

					<p class="f4">Saddahati Tathāgatassa bodhiṃ:|| ||</p>

					<p class="f4">'Iti pi so Bhagavā arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū||<br />
					anttaro purisa-damma-sārathi||<br />
					Satthā deva-manussānaṃ||<br />
					Buddho||<br />
					Bhagavā' ti.|| ||</p>

					<p class="f4">Hirimā hoti.|| ||</p>

					<p class="f4">Hirīyati kāya-du-c-caritena||<br />
					vacī-du-c-caritena||<br />
					mano-du-c-caritena.|| ||</p>

					<p class="f4">Hirīyati pāpakānaṃ akusalānaṃ dhammānaṃ samāpattiyā.|| ||</p>

					<p class="f4">Ottāpī hoti.|| ||</p>

					<p class="f4">Ottappati kāya-du-c-caritena||<br />
					vacī-du-c-caritena||<br />
					mano-du-c-caritena.|| ||</p>

					<p class="f4">Ottappati pāpakānaṃ akusalānaṃ dhammānaṃ samāpattiyā.|| ||</p>

					<p class="f4">Bahu-s-suto hoti||<br />
					suta-dharo||<br />
					suta-sannicayo.|| ||</p>

					<p class="f4">Ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaṃ parisuddhaṃ Brahma-cariyaṃ abhivadanti.|| ||</p>

					<p class="f4">Tathārūpāssa dhammā bahu-s-sutā honti dhatā vacasā paricitā manasā'nupekkhitā diṭṭhiyā suppaṭi-viddhā.|| ||</p>

					<p class="f4">Āraddha-viriyo viharati akusalānaṃ dhammānaṃ pahānāya kusalānaṃ dhammānaṃ upasampadāya,||<br />
					thāmavā daḷha-parakkamo anikkhitta-dhuro kusalesu dhammesu.|| ||</p>

					<p class="f4">Satimā hoti paramena sati-nepakkena samannāgato||<br />
					cira-katam pi||<br />
					cira-bhāsitam pi||<br />
					saritā anussaritā.|| ||</p>

					<p class="f4">Paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā.|| ||</p>

					<p class="f4">Evaṃ kho Mahānāma ariya-sāvako sattahi Sad'Dhammehi samannāgato hoti.|| ||</p>

					<p class="f4">Kathañ ca Mahānāma ariya-sāvako catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ||<br />
					nikāma-lābhī hoti||<br />
					akiccha-lābhī||<br />
					akasira-lābhī?|| ||</p>

					<p class="f4">Idha Mahānāma ariya-sāvako||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Pītiyā ca virāgā||<br />
					upekkhako ca viharati,||<br />
					sato ca sampajāno sukhañ ca kāyena paṭisaṃvedeti,||<br />
					yantaṃ ariyā ācikkhanti:||<br />
					'Upekkhako satimā sukha-vihārī' ti||<br />
					taṃ tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaṃ atthaṇgamā||<br />
					adukkha-ṃ-asukhaṃ||<br />
					upekkhāsati pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Evaṃ kho Mahānāma ariya-sāvako catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti||<br />
					akiccha-lābhī||<br />
					akasira-lābhī.|| ||</p>

					<p class="f4">Yato kho Mahānāma ariya-sāvako evaṃ sīla-sampanno hoti||<br />
					evaṃ indriyesu gutta-dvāro hoti||<br />
					evaṃ bhojane matt'aññū hoti,||<br />
					evaṃ jāgariyaṃ anuyutto hoti||<br />
					evaṃ sattahi Sad'Dhammehi <a id="pg357"><span class="f2 g"><b>[357]</b></span></a> samannāgato hoti||<br />
					evaṃ catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti||<br />
					akiccha-lābhī,||<br />
					akasira-lābhī||<br />
					ayaṃ vuccati Mahānāma ariya-sāvako sekho pāṭipado apuccaṇḍatāya samāpanno bhabbo abhinibhidāya||<br />
					bhabbo sambodhāya||<br />
					bhabbo anuttarassa yoga-k-khemassa adhigamāya.|| ||</p>

					<p class="f4">Seyyathā pi Mahānāma kukkuṭiyā aṇḍāni aṭṭha vā dasa vā dvādasa vā,||<br />
					tān'assu kukkuṭiyā sammā adhisayitāni sammā pariseditāni sammā paribhāvitāni,||<br />
					kiñcā pi tassā kukkuṭiyā na evaṃ icchā uppajjeyya:|| ||</p>

					<p class="f4">'Aho vatime kukkuṭa-potakā pādanakha-sikhāya vā mukha-tuṇḍakena vā aṇḍakosaṃ padā'etvā sotthinā abhinibbhijjeyyun' ti.|| ||</p>

					<p class="f4">Atha kho bhabbā va te kukkuṭa-potakā pādanakha-sikhāya vā mukha-tuṇḍakena vā aṇḍakosaṃ padāletvā sotthinā abhinibbhijjituṃ.|| ||</p>

					<p class="f4">Evam eva kho Mahānāma yato ariya-sāvako evaṃ sīla-sampanno hoti,||<br />
					evaṃ indriyesu gutta-dvāro hoti,||<br />
					evaṃ bhojane matt'aññū hoti,||<br />
					evaṃ jāgariyaṃ anuyutto hoti,||<br />
					evaṃ sattahi Sad'Dhammehi samannāgato hoti,||<br />
					evaṃ catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti||<br />
					akiccha-lābhī||<br />
					akasira-lābhī||<br />
					ayaṃ vuccati Mahānāma ariya-sāvako sekho pāṭipado apuccaṇḍatāya samāpanno||<br />
					bhabbo abhinibhidāya||<br />
					bhabbo sambodhāya||<br />
					bhabbo anuttarassa yoga-k-khemassa adhigamāya.|| ||</p>

					<p class="f4">Sa kho so Mahānāma ariya-sāvako imaṃ yeva anuttaraṃ upekkhāsati pārisuddhiṃ āgamma aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi jāti-sahassam pi jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe amutrāsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto amutra udapādiṃ tatrāpāsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Ayam assa paṭhamā'bhinibhidā hoti kukkuṭacchāpakasseva aṇḍakosamhā.|| ||</p>

					<p class="f4">Sa kho so Mahānāma ariya-sāvako imaṃ yeva anuttaraṃ upekkhāsati pārisuddhiṃ āgamma dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kamm'ūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannāti.</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kamm'ūpage satte pajānāmi.|| ||</p>

					<p class="f4">Ayam assa dutiyā'bhinibhidā hoti kukkuṭacchāpakasseva aṇḍakosamhā.|| ||</p>

					<p class="f4">Sa kho so Mahānāma ariya-sāvako imaṃ yeva anuttaraṃ upekkhāsati parisuddhe,||<br />
					pariyodāte,||<br />
					an-aṇgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					āsavānaṃ khaya-ñāṇāya cittaṃ abhininnāmesiṃ.</p>

					<p class="f4">So:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">'Ime āsavā' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">Sa kho so Mahānāma ariya-sāvako imaṃ yeva anuttaraṃ upekkhā sati-pārisuddhiṃ āgamma āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā <a id="pg358"><span class="f2 g"><b>[358]</b></span></a> upasampajja viharati ayam assa tatiyā'bhinibhidā hoti kukkuṭacchāpakasseva aṇḍakosamhā.|| ||</p>

					<p class="f4">Yam pi kho Mahānāma ariya-sāvako sīla-sampanno hoti, idam p'issa hoti caraṇasmiṃ.|| ||</p>

					<p class="f4">Yam pi Mahānāma ariya-sāvako indriyesu gutta-dvāro hoti idam p'issa hoti caraṇasmiṃ.|| ||</p>

					<p class="f4">Yam pi Mahānāma ariya-sāvako bhojane matt'aññū hoti idam p'issa hoti caraṇasmiṃ.|| ||</p>

					<p class="f4">Yam pi Mahānāma ariya-sāvako jāgariyaṃ anuyutto hoti idam p'issa hoti caraṇasmiṃ.|| ||</p>

					<p class="f4">Yam pi Mahānāma ariya-sāvako sattahi Sad'Dhammehi samannāgato hoti, idam p'issa hoti caraṇasmiṃ.|| ||</p>

					<p class="f4">Yam pi Mahānāma ariya-sāvako catunnaṃ jhānānaṃ ābhiceta-sikānaṃ diṭṭha-dhamma-sukha-vihārānaṃ nikāma-lābhī hoti akiccha-lābhī akasira-lābhī, idam p'issa hoti caraṇasmiṃ.|| ||</p>

					<p class="f4">Yam pi kho Mahānāma ariya-sāvako aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi jāti-sahassam pi jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe amutrāsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto amutra udapādiṃ tatrāpāsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedī||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno.|| ||</p>

					<p class="f4">Idam pissa hoti vijjāya.|| ||</p>

					<p class="f4">Yam pi Mahānāma ariya-sāvako dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kamm'ūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya-sucaritena samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannāti.</p>

					<p class="f4">Idam pissa hoti vijjāya.|| ||</p>

					<p class="f4">Yam pi Mahānāma ariya-sāvako imaṃ yeva anuttaraṃ upekkhāsati parisuddhe,||<br />
					pariyodāte,||<br />
					an-aṇgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					āsavānaṃ khaya-ñāṇāya cittaṃ abhininnāmesiṃ.</p>

					<p class="f4">So:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">'Ime āsavā' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">Idam pissa hoti vijjāya.|| ||</p>

					<p class="f4">Ayaṃ vuccati Mahānāma ariya-sāvako vijjāsampanno iti pi,||<br />
					caraṇa-sampanno iti pi,||<br />
					vijjā-caraṇa-sampanno iti pi,||<br />
					brahmunā kho pan'esā Mahānāma sanaṇkumārena gāthā bhāsitā.|| ||</p>

					      <p class="f4 in2">'Khattiyo seṭṭho jane tasmiṃ ye gottapaṭisārino,||<br />
							vijjā-caraṇa-sampanno so seṭṭho devamānuse' ti.|| ||</p>

					<p class="f4">Sā kho pan'esā Mahānāma brahmunā sanaṇkumārena gāthā sugītā||<br />
					na duggītā,||<br />
					subhā-sitā||<br />
					na dubbhā-sitā,||<br />
					attha-saṃhitā||<br />
					no anattha-saṃhitā||<br />
					anumatā Bhagavatā" ti.|| ||</p>

					<p class="f4">Atha kho Bhagavā uṭṭhahitvā āyasmantaṃ Ānandaṃ āmantesi:|| ||</p>

					<p class="f4">"Sādhu sādhu Ānanda, sādhu kho tvaṃ Ānanda Kāpilavatthavānaṃ Sakkānaṃ sekhaṃ pāṭipadaṃ abhāsī" ti.</p>

					<p class="f4"><a id="pg359"><span class="f2 g"><b>[359]</b></span></a> Idam avoc'āyasmā Ānando.|| ||</p>

					<p class="f4">Samanuñño Satthā ahosi.|| ||</p>

					<p class="f4">Attamanā Kāpilavatthavā Sakkā āyasmato Ānandassa bhāsitaṃ abhinandun ti.|| ||</p>

					<p class="ctr">Sekha Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>