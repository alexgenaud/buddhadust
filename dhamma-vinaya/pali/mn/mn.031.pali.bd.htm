<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 31. The Buddha visits the Anuruddhas and learns of their having attained Arahantship." />
<title>MN 31: Cūḷa Gosiṇga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p31">Sutta 31</a></h4>

					<h1>Cūḷa Gosiṇga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg205"><span class="f2 g"><b>[205]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.031.chlm.sbb.htm#p1">chlm</a>][<a href="../../../dhamma-vinaya/pts/mn/mn.031.horn.pts.htm#p1">pts</a>][<a href="../../../dhamma-vinaya/mnl/mn/mn.031.upal.mnl.htm#p1">upal</a>][<a href="../../../dhamma-vinaya/wp/mn/mn.031.ntbb.wp.htm">ntbb</a>][<a href="../../../dhamma-vinaya/ati/mn/mn.031.than.ati.htm">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā nādike viharati giñjakāvasathe.|| ||</p>

					<p class="f4">Tena kho pana samayen'āyasmā ca Anuruddho āyasmā ca nandiyo āyasmā ca kimbilo gosiṇgasāla-vanadāye viharanti.|| ||</p>

					<p class="f4">Atha kho Bhagavā sāyaṇha-samayaṃ patisallāṇā vuṭṭhito yena gosiṇgasāla-vanadāyo ten'upasaṇkami.|| ||</p>

					<p class="f4">2. Addasā kho dāyapālo Bhagavantaṃ dūrato va āga-c-chantaṃ disvāna Bhagavantaṃ etad avoca:|| ||</p>

					<p class="f4">"Mā samaṇa, etaṃ dāyaṃ pāvisi.|| ||</p>

					<p class="f4">Santettha tayo kula-puttā attakāmarūpā viharanti mā tesaṃ aphāsumakāsī" ti.|| ||</p>

					<p class="f4">3. Assosi kho āyasmā Anuruddho dāyapālassa Bhagavatā saddhiṃ mantayamānassa.|| ||</p>

					<p class="f4">Sutvāna dāyapālaṃ etad avoca:|| ||</p>

					<p class="f4">'Mā āvuso dāyapāla, Bhagavantaṃ vāresi.|| ||</p>

					<p class="f4">Satthā no Bhagavā anuppatto' ti.|| ||</p>

					<p class="f4">4. Atha kho āyasmā Anuruddho yen'āyasmā ca nandiyo āyasmā ca kimbilo ten'upasaṇkami upasaṇkamitvā āyasmantañ ca nandiyaṃ āyasmantañ ca kimbilaṃ etad avoca:|| ||</p>

					<p class="f4">'Abhi-k-kamathāyasmanto,||<br />
					abhi-k-kamathāyasmanto,||<br />
					Satthā <a id="pg206"><span class="f2 g"><b>[206]</b></span></a> no Bhagavā anuppatto' ti.|| ||</p>

					<p class="f4">5. Atha kho āyasmā ca Anuruddho āyasmā ca nandiyo āyasmā ca kimbilo Bhagavantaṃ paccuggantvā eko Bhagavato patta-cīvaraṃ paṭiggahesi.|| ||</p>

					<p class="f4">Eko āsanaṃ paññāpesi.|| ||</p>

					<p class="f4">Eko pādodakaṃ upaṭṭhapesi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja4 kho Bhagavā pāde pakkhālesi.|| ||</p>

					<p class="f4">Te pi kho āyasmanto Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">6. Eka-m-antaṃ nisinnaṃ kho āyasmantaṃ Anuruddhaṃ Bhagavā etad avoca: kacci vo anuruddhā khamanīyaṃ? Kacci yāpanīyaṃ? Kacci piṇḍakena na kilamathā" ti.|| ||</p>

					<p class="f4">"Khamanīyaṃ Bhagavā,||<br />
					yāpanīyaṃ Bhagavā,||<br />
					na ca mayaṃ bhante piṇḍakena kilamāmā " ti.|| ||</p>

					<p class="f4">8. Kacci pana vo anuruddhā samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharathāti?|| ||</p>

					<p class="f4">9. "Taggha mayaṃ bhante samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharāmā" ti.|| ||</p>

					<p class="f4">10. Yathā-kathaṃ pana tumhe anuruddhā samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharathāti?|| ||</p>

					<p class="f4">11. "Idha mayhaṃ bhante evaṃ hoti: 'lābhā vata me su-laddhaṃ vata me,||<br />
					yohaṃ eva rūpehi sabrahma-cārīhi saddhiṃ viharāmī' ti.|| ||</p>

					<p class="f4">Tassa mayhaṃ bhante imesu āyasmantesu mettaṃ kāya-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ mano-kammaṃ pacc'upatthikaṃ āvī c'eva raho ca.|| ||</p>

					<p class="f4">Tassa mayhaṃ bhante evaṃ hoti: 'yan nūn-ā-haṃ sakaṃ cittaṃ nikkhi-pitvā imesaṃ yeva āyasmantānaṃ cittassa vasena vatteyyan' ti.|| ||</p>

					<p class="f4">So kho ahaṃ bhante sakaṃ cittaṃ nikkhi-pitvā imesaṃ yeva āyasmantānaṃ cittassa vasena vattāmi.|| ||</p>

					<p class="f4">Nānā hi kho no bhante kāyā.|| ||</p>

					<p class="f4">Ekañca pana maññe cittan" ti.</p>

					<p class="f4">Āyasmāpi kho nandiyo Bhagavantaṃ etavoca: mayham pi kho bhante evaṃ hoti: 'lābhā vata me,||<br />
					su-laddhaṃ vata me,||<br />
					yohaṃ eva-rūpehi sabrahma-cārīhi saddhiṃ viharāmī' ti.|| ||</p>

					<p class="f4">Tassa mayhaṃ bhante imesu āyasmantesu mettaṃ kāya-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upatthikaṃ āvī c'eva raho ca.|| ||</p>

					<p class="f4">Tassa mayhaṃ bhante evaṃ hoti: 'yan nūn-ā-haṃ sakaṃ cittaṃ nikkhi-pitvā imesaṃ yeva āyasmantānaṃ cittassa vasena vatteyyanti.|| ||</p>

					<p class="f4">So kho ahaṃ bhante sakaṃ cittaṃ nikkhi-pitvā imesaṃ yeva āyasmantānaṃ cittassa vasena vattāmi.|| ||</p>

					<p class="f4">Nānā hi kho no bhante kāyā.|| ||</p>

					<p class="f4">Ekañca pana maññe cittan' ti.|| ||</p>

					<p class="f4">Evaṃ kho mayaṃ bhante samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharāmā" ti.|| ||</p>

					<p class="f4">12. Āyasmāpi kho kimbilo Bhagavantaṃ etavoca: mayham pi kho bhante evaṃ hoti: 'lābhā vata me,||<br />
					su-laddhaṃ vata me,||<br />
					yohaṃ eva-rūpehi sabrahma-cārīhi saddhiṃ viharāmī' ti.|| ||</p>

					<p class="f4">Tassa mayhaṃ bhante imesu āyasmantesu mettaṃ kāya-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ mano-kammaṃ pacc'upatthikaṃ āvī c'eva raho ca.|| ||</p>

					<p class="f4">Tassa mayhaṃ bhante evaṃ hoti: 'yan nūn-ā-haṃ <a id="pg207"><span class="f2 g"><b>[207]</b></span></a> sakaṃ cittaṃ nikkhi-pitvā imesaṃ yeva āyasmantānaṃ cittassa vasena vatteyyanti.|| ||</p>

					<p class="f4">So kho ahaṃ bhante sakaṃ cittaṃ nikkhi-pitvā imesaṃ yeva āyasmantānaṃ cittassa vasena vattāmi.|| ||</p>

					<p class="f4">Nānā hi kho no bhante kāyā.|| ||</p>

					<p class="f4">Ekañca pana maññe cittan' ti.|| ||</p>

					<p class="f4">Evaṃ kho mayaṃ bhante samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharāmā" ti.|| ||</p>

					<p class="f4">13. Sādhu, sādhu, anuruddhā.|| ||</p>

					<p class="f4">Kacci pana vo anuruddhā,||<br />
					appamattā ātāpino pahit'attā viharathāti?|| ||</p>

					<p class="f4">14. "Taggha mayaṃ bhante appamattā ātāpino pahit'attā viharāmā" ti.|| ||</p>

					<p class="f4">15. Yathā-kathampana tumhe anuruddhā appamattā ātāpino pahit'attā viharathāti?|| ||</p>

					<p class="f4">16. "Idha pana bhante amhākaṃ yo paṭhamaṃ gāmato piṇḍāya paṭikkamati,||<br />
					so āsanāni paññāpeti.|| ||</p>

					<p class="f4">Pānīyaṃ paribhojanīyaṃ upaṭṭhapeti1.|| ||</p>

					<p class="f4">Avakkārapātiṃ upaṭṭhapeti.|| ||</p>

					<p class="f4">Yo pacchā gāmato piṇḍāya paṭikkamati,||<br />
					sace hoti bhuttāvaseso,||<br />
					sace ākaṇkhati, bhuñjati.|| ||</p>

					<p class="f4">No ce ākaṇkhati,||<br />
					appaharite vā chaḍḍeti.|| ||</p>

					<p class="f4">Appāṇake vā udake opilāpeti.|| ||</p>

					<p class="f4">So āsanāni paṭisāmeti.|| ||</p>

					<p class="f4">Pānīyaṃ paribhojanīyaṃ paṭisā meti.|| ||</p>

					<p class="f4">Avakkārapātiṃ paṭisāmeti.|| ||</p>

					<p class="f4">Bhattaggaṃ sammajjati.|| ||</p>

					<p class="f4">Yo passati pānīyaghaṭaṃ vā paribhojanīyaghaṭaṃ vā vaccaghaṭaṃ vā rittaṃ tucchaṃ,||<br />
					so upaṭṭhapeti.|| ||</p>

					<p class="f4">Sacassa hoti avisayhaṃ,||<br />
					hatthavikārena dutiyaṃ āmantetvā hatthavilaṇghakena upaṭṭhapema.|| ||</p>

					<p class="f4">Na tv'eva mayaṃ bhante ta-p-paccayā vācaṃ bhindāma.|| ||</p>

					<p class="f4">Pañcāhikaṃ kho pana mayaṃ bhante sabbarattikaṃ dhammiyā kathāya sannisīdāma.|| ||</p>

					<p class="f4">Evaṃ kho mayaṃ bhante appamattā ātāpino pahit'attā viharāmā" ti.|| ||</p>

					<p class="f4">17. Sādhu, sādhu, anuruddhā.|| ||</p>

					<p class="f4">Atthi pana vo anuruddhā,||<br />
					evaṃ appamattāṇaṃ ātāpīnaṃ pahit'attāṇaṃ viharataṃ uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">18. "Kiṃ hi no siyā bhante.|| ||</p>

					<p class="f4">Idha mayaṃ bhante yāva-d-eva ākaṇkhāma,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharāma.|| ||</p>

					<p class="f4">Ayaṃ kho no bhante amhākaṃ appamattāṇaṃ ātāpīnaṃ pahit'attāṇaṃ viharataṃ uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti.|| ||</p>

					<p class="f4">19. Sādhu, sādhu, anuruddhā.|| ||</p>

					<p class="f4">Etassa pana vo anuruddhā vihārassa samatikkamāya etassa <a id="pg208"><span class="f2 g"><b>[208]</b></span></a> vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">20. "Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma,||<br />
					vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ 6 upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti.|| ||</p>

					<p class="f4">21. Sādhu, sādhu, anuruddhā.|| ||</p>

					<p class="f4">Etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">22. "Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma pītiyā ca virāgā upekkhakā ca viharāma satā ca sampajānā.|| ||</p>

					<p class="f4">Sukhañca kāyena paṭisaṃvedema.|| ||</p>

					<p class="f4">Yantaṃ ariyā ācikkhanti: 'upekkhako satimā sukha-vihārī'ti tatiyaṃ-jhānaṃ upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti.|| ||</p>

					<p class="f4">23. Sādhu, sādhu, anuruddhā.|| ||</p>

					<p class="f4">Etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">24. "Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma sukhassa ca pahānā dukkhassa ca pahānā pubbe va somanassa-domanassānaṃ attha-gamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti.|| ||</p>

					<p class="f4">25. Sādhu, sādhu, anuruddhā.|| ||</p>

					<p class="f4">Etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">26. "Kiṃ hi no siyā bhante.|| ||</p>

					<p class="f4">Idha mayaṃ bhante yāva-d-eva ākaṇkhāma sabbaso rūpa-saññānaṃ samatikkamā paṭigha-saññānaṃ attha-gamā nānatta-saññānaṃ amanasikārā ananto ākāsoti Ākāsanañ-c'āyatanaṃ <a id="pg209"><span class="f2 g"><b>[209]</b></span></a> upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti.|| ||</p>

					<p class="f4">27. Sādhu, sādhu, anuruddhā.|| ||</p>

					<p class="f4">Etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">28. "Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma,||<br />
					sabbaso Ākāsanañ-c'āyatanaṃ samatikkamma 'Anantaṃ viññāṇan' ti Viññāṇañ-c'āyatanaṃ upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro " ti.|| ||</p>

					<p class="f4">Sādhu, sādhu, anuruddhā,||<br />
					etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti?|| ||</p>

					<p class="f4">Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma,||<br />
					sabbaso Viññāṇañ-c'āyatanaṃ samatikkamma 'N'atthi kiñcī' ti Ākiñcaññ'āyatanaṃ upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro " ti.|| ||</p>

					<p class="f4">Sādhu, sādhu, anuruddhā,||<br />
					etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro ti?|| ||</p>

					<p class="f4">Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma,||<br />
					sabbaso Ākiñcaññ'āyatanaṃ samatikkamma N'eva-saññā-nā-saññ'āyatanaṃ upasampajja viharāma.|| ||</p>

					<p class="f4">Etassa bhante vihārassa samatikkamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro" ti.|| ||</p>

					<p class="f4">29. Sādhu, sādhu, anuruddhā,||<br />
					etassa pana vo anuruddhā vihārassa samatikkamāya etassa vihārassa paṭi-p-passaddhiyā atthañño uttariṃ manussa-dhammā alam-ariya-ñāṇa-dassana-viseso adhigato phāsu-vihāroti?|| ||</p>

					<p class="f4">30. "Kiṃ hi no siyā bhante,||<br />
					idha mayaṃ bhante yāva-d-eva ākaṇkhāma,||<br />
					sabbaso N'eva-saññā-nā-saññ'āyatanaṃ samatikkamma saññā-vedayita-nirodhaṃ upasampajja viharāma.|| ||</p>

					<p class="f4">Paññāya ca no disvā āsavā parikkhīṇā.1 Etassa bhante vihārassa samatikakamāya etassa vihārassa paṭi-p-passaddhiyā ayamañño uttariṃ manussa-dhammā alam-ariya-ñāṇa-dassana-viseso adhigato phāsu-vihāro.2 Imasmā ca3 mayaṃ bhante phāsu-vihārā aññaṃ phāsu-vihāraṃ uttaritaraṃ vā paṇītataraṃ vā na samanupassāmā" ti.|| ||</p>

					<p class="f4">31. Sādhu, sādhu, anuruddhā,||<br />
					etasmā anuruddhā phāsu-vihārā añño phāsu-vihāro uttaritaro vā paṇītataro vā n'atthīti.|| ||</p>

					<p class="f4">32. Atha kho Bhagavā āyasmantañ ca Anuruddhaṃ āyasmantañ ca nandiyaṃ āyasmantañ ca kimbilaṃ dhammiyā kathāya sanda-s-setvā samāda-petvā samutte-chetvā samp'ahaṃsetvā uṭṭhāy āsanā pakkāmi.4|| ||</p>

					<p class="f4">33. Atha kho āyasmā ca Anuruddho āyasmā ca nandiyo āyasmā ca kimbilo Bhagavantaṃ anusaṃsāvetvaṃ5 tato paṭinivattitvā āyasmā <a id="pg210"><span class="f2 g"><b>[210]</b></span></a> ca nandiyo āyasmā ca kimbilo āyasmantaṃ Anuruddhaṃ etad avocuṃ:|| ||</p>

					<p class="f4">"Kin nu6 mayaṃ āyasmato Anuruddhassa evamārocimha:7 'imāsaññca imāsañca vihāra-samāpattīnaṃ mayaṃ lābhino'ti yaṃ no āyasmā Anuruddho Bhagavato sammukhā yāva āsavānaṃ khayā pakāsesī" ti.|| ||</p>

					<p class="f4">34. Na kho me āyasmanto evamārocesuṃ: imāsañca imāsañca vihāra-samāpattīnaṃ mayaṃ lābhinoti,||<br />
					api ca1 me āyasmantānaṃ cetasā ceto paricca vidito: imāsañca imāsañca vihāra-samāpattīnaṃ ime āyasmanto lābhinoti.|| ||</p>

					<p class="f4">Devatā pi me etam atthaṃ ārocesuṃ: imāsañca imāsañca vihāra-samāpattīnaṃ āyasmanto lābhinoti.|| ||</p>

					<p class="f4">Taṃ me Bhagavatā pañhābhi puṭṭhena vyākatanti.|| ||</p>

					<p class="f4">35. Atha kho dīgho parajano yakkho yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho dīgho parajano yakkho Bhagavantaṃ etad avoca:|| ||</p>

					<p class="f4">"Lābhā bhante Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayokula-puttā,||<br />
					āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">36. Dīghassa parajanassa yakkhassa saddaṃ sutvā bhummā devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Bhummānaṃ devānaṃ saddaṃ sutvā cātu-m-mahārājikā devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Cātu-m-mahā-rājikānaṃ devā saddaṃ sutvā Tāvatiṃsā devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Tāvatiṃsānaṃ devānaṃ saddaṃ sutvā yāmā devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Yāmānaṃ devānaṃ saddaṃ sutvā Tusitā devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Tusitānaṃ devānaṃ saddaṃ sutvā nimmānaratī devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Nimmānaratīnaṃ devānaṃ saddaṃ sutvā Paranimmita-vasavattino devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Paranimmita-vasavattīnaṃ devānaṃ5 saddaṃ sutvā brahma-kāyikā devā saddamanussāvesuṃ:|| ||</p>

					<p class="f4">"Lābhā vata bho Vajjīnaṃ,||<br />
					su-laddhalābhā Vajjipajāya,||<br />
					yattha Tathāgato viharati arahaṃ Sammā Sambuddho,||<br />
					ime ca tayo kula-puttā āyasmā ca Anuruddho āyasmā ca nandiyo āyasmā ca kimbilo" ti.|| ||</p>

					<p class="f4">Iti ha te āyasmanto tena khaṇena tena muhuttena yāva Brahma-lokā viditā ahesuṃ.|| ||</p>

					<p class="f4">37. Evam etaṃ dīgha,||<br />
					evam etaṃ dīgha yasmāpi dīgha,||<br />
					kulā ete tayo kula-puttā agārasmā anagāriyaṃ pabba-jitā,||<br />
					tañ ce pi kulaṃ ete tayo kula-putte pasanna-cittaṃ anussareyya,||<br />
					tassapassa6 kulassa dīgha-rattaṃ hitāya sukhāya.|| ||</p>

					<p class="f4">38. Dīgha, yasmāpi kulaparivaṭṭā ete tayo kula-puttā agārasmā <a id="pg211"><span class="f2 g"><b>[211]</b></span></a> anagāriyaṃ pabba-jitā,||<br />
					so ce pi kulaparivaṭṭo ete tayo kula-putte pasanna-citto anussareyya,||<br />
					tassapassa kulaparivaṭṭassa dīgha-rattaṃ hitāya sukhāya.|| ||</p>

					<p class="f4">39. Yasmā pi dīgha,||<br />
					gāmā ete tayo kula-puttā agārasmā anagāriyaṃ pabba-jitā,||<br />
					so ce pi gāmo ete tayo kula-putte pasanna-citto anussareyya, tassapassa gāmassa dīgha-rattaṃ hitāya sukhāya.|| ||</p>

					<p class="f4">40. Yasmā pi dīgha,||<br />
					nigamā ete tayo kula-puttā agārasmā anagāriyaṃ pabba-jitā,||<br />
					so ce pi nigamo ete tayo kula-putte pasanna-citto anussareyya,||<br />
					tassapassa nigamassa dīgha-rattaṃ hitāya sukhāya.|| ||</p>

					<p class="f4">41. Yasmā pi dīgha,||<br />
					nagarā ete tayo kula-puttā agārasmā anagāriyaṃ pabba-jitā,||<br />
					tañ ce pi nagaraṃ ete tayo kula-putte pasanna-citto anussareyya,||<br />
					tassapassa nagarassa dīgha-rattaṃ hitāya sukhāya.|| ||</p>

					<p class="f4">42. Yasmā pi dīgha,||<br />
					janapadā ete tayo kula-puttā agārasmā anagāriyaṃ pabba-jitā,||<br />
					so ce pi janapado ete tayo kula-putte pasanna-citto anussareyya,||<br />
					tassapassa jana-padassa dīgha-rattaṃ hitāya sukhāya.|| ||</p>

					<p class="f4">43. Sabbe ce pi dīgha,||<br />
					khattiyā ete tayo kula-putte pasanna-cittā anussareyyuṃ,||<br />
					sabbesānampassa khattiyānaṃ dīgha-rattaṃ hitāya sukhāya.|| ||</p>

					<p class="f4">44. Sabbe ce pi dīgha,||<br />
					brāhmaṇā ete tayo kula-putte pasanna-cittā anussareyyuṃ,||<br />
					sabbesānampassa2 brāhmaṇānaṃ dīgha-rattaṃ hitāya sukhāya.|| ||</p>

					<p class="f4">45. Sabbe ce pi dīgha,||<br />
					vessā ete tayo kula-putte pasanna-cittā anussareyyuṃ,||<br />
					sabbesānampassa vessānaṃ dīgha-rattaṃ hitāya sukhāya.|| ||</p>

					<p class="f4">46. Sabbe ce pi dīgha,||<br />
					suddā ete tayo kula-putte pasanna-cittā anussareyyuṃ,||<br />
					sabbesānampassa suddānaṃ dīgha-rattaṃ hitāya sukhāya.|| ||</p>

					<p class="f4">47. Sadevako ce pi dīgha,||<br />
					loko sa-Mārako sabrahmako,||<br />
					sa-s-samaṇa-brāhmaṇī pajā sadeva-manussā ete tayo kula-putte pasanna-cittā anussareyya,||<br />
					sa-devakassa passa lokassa sa-Mārakassa sabrahmakassa,||<br />
					sa-s-samaṇa-brāhmaṇiyā pajāya sadeva-manussāya dīgha-rattaṃ hitāya sukhāya.|| ||</p>

					<p class="f4">48. Passa dīgha,||<br />
					yāvañcete tayo kula-puttā bahu-jana-hitāya paṭipannā bahu-jana-sukhāya lok-ā-nukampakāya atthāya hitāya sukhāya deva-manussānanti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano dīgho parajano yakkho Bhagavato bhāsitaṃ 'abhinandī' ti.|| ||</p>

					<p class="ctr">Cūḷa Gosiṇga Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>