<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 55. The Buddha refutes the accusation that he allows the eating of the flesh of animals killed specifically for him and he explains the peramaters that allow the eating of meat." />
<title>MN 55: Jivaka Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p55">Sutta 55</a></h4>

					<h1>Jīvaka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg368"><span class="f2 g"><b>[368]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.055.chlm.sbb.htm#p1">chlm</a>][<a href="../../../dhamma-vinaya/pts/mn/mn.055.horn.pts.htm">pts</a>][<a href="../../../dhamma-vinaya/mnl/mn/mn.055.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Jīvakassa Komārabhaccassa Ambavane.|| ||</p>

					<p class="f4">Atha kho Jīvako Komārabhacco yena Bhagavā ten'upasankami upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Jīvako Komārabhacco Bhagavantaɱ etad avoca:|| ||</p>

					<p class="f4">Sutaɱ me taɱ bhante:|| ||</p>

					<p class="f4">'Samaṇaɱ Gotamaɱ uddissa pāṇaɱ ārabhanti,||<br />
					taɱ Samaṇo Gotamo jānaɱ uddissakaṭaɱ maɱsaɱ paribhuñjati paṭiccakamman' ti.|| ||</p>

					<p class="f4">Ye te bhante evam āhaɱsu:</p>

					<p class="f4">'Samaṇaɱ Gotamaɱ uddissa pāṇaɱ ārabhanti||<br />
					taɱ Samaṇo Gotamo jānaɱ uddissakaṭaɱ maɱsaɱ paribhuñjati paṭiccakamman' ti,|| ||</p>

					<p class="f4">kacci te bhante Bhagavato vutta-vādino,||<br />
					na ca Bhagavantaɱ abhūtena abbh'ācikkhanti,||<br />
					dhammassa c'ānudhammaɱ vyākaronti,||<br />
					na ca koci saha-dhammiko vād'ānuvādo gārayhaɱ ṭhānaɱ āga-c-chatī" ti?|| ||</p>

					<p class="f4"><a id="pg369"><span class="f2 g"><b>[369]</b></span></a> Ye te Jīvaka evam āhaɱsu:|| ||</p>

					<p class="f4">'Samaṇaɱ Gotamaɱ uddissa pāṇaɱ ārabhanti,||<br />
					taɱ Samaṇo Gotamo jānaɱ uddissakaṭaɱ maɱsaɱ paribhuñjati paṭiccakamman' ti,|| ||</p>

					<p class="f4">na me te vutta-vādino,||<br />
					abbh'ācikkhanti ca pana man te asatā abhūtena.|| ||</p>

					<p class="f4">Tīhi kho ahaɱ Jīvaka ṭhānehi maɱsaɱ 'aparibhogan' ti vadāmi:||<br />
					diṭṭhaɱ||<br />
					sutaɱ||<br />
					parisaŋkitaɱ.|| ||</p>

					<p class="f4">Imehi kho ahaɱ Jīvaka||<br />
					tīhi ṭhānehi maɱsaɱ 'aparibhogan' ti vadāmi.|| ||</p>

					<p class="f4">Tīhi kho ahaɱ Jīvaka ṭhānehi maɱsaɱ 'paribhogan' ti vadāmi:||<br />
					adiṭṭhaɱ||<br />
					asutaɱ||<br />
					aparisaŋkitaɱ.</p>

					<p class="f4">Imehi kho ahaɱ Jīvaka tīhi ṭhānehi maɱsaɱ 'paribhogan' ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idha Jīvaka, bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So mettā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ||<br />
					tathā tatiyaɱ||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaɱ gahapati vā gahapati-putto vā upasankamitvā svātanāya bhattena nimanteti.|| ||</p>

					<p class="f4">Ākaŋkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaɱ nivāsetvā patta-cīvaram ādāya yena tassa gahapatissa vā gahapati-puttassa vā nivesanaɱ ten'upasankamati||<br />
					upasankamitvā paññatte āsane nisīdati.|| ||</p>

					<p class="f4">Tam enaɱ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaɱ hoti:|| ||</p>

					<p class="f4">Sādhu vata māyaɱ gahapati vā gahapati-putto vā paṇītena piṇḍa-pātena parivisati,||<br />
					aho vata māyaɱ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taɱ piṇḍa-pātaɱ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taɱ kim maññasi Jīvaka?</p>

					<p class="f4">Api nu so bhikkhu tasmiɱ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Nanu so Jīvaka bhikkhu tasmiɱ samaye anavajjaɱ yeva āhāraɱ āhāretī" ti.|| ||</p>

					<p class="f4">"Evaɱ bhante.|| ||</p>

					<p class="f4">Sutaɱ me taɱ bhante,||<br />
					'Brahmā mettā-vihārī' ti.|| ||</p>

					<p class="f4">Tam me idaɱ bhante Bhagavā sakkhi diṭṭho,||<br />
					Bhagavā hi bhante mettā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena <a id="pg370"><span class="f2 g"><b>[370]</b></span></a> dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Sace kho te Jīvakaɱ idaɱ sandhāya bhāsitaɱ,||<br />
					anujānāmi te etan" ti.|| ||</p>

					<p class="f4">"Etad eva kho pana me bhante sandhāya bhāsitaɱ."|| ||</p>

					<p class="ctr c">&#9632;</p>

					<p class="f4">"Idha Jīvaka bhikkhu aññataraɱ gāmaɱ vā nigamaɱ vā upanissāya viharati.|| ||</p>

					<p class="f4">So karuṇā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ||<br />
					tathā tatiyaɱ||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaɱ gahapati vā gahapati-putto vā upasankamitvā svātanāya bhattena nimanteti.|| ||</p>

					<p class="f4">Ākaŋkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaɱ nivāsetvā patta-cīvaram ādāya yena tassa gahapatissa vā gahapati-puttassa vā nivesanaɱ ten'upasankamati||<br />
					upasankamitvā paññatte āsane nisīdati.|| ||</p>

					<p class="f4">Tam enaɱ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaɱ hoti:|| ||</p>

					<p class="f4">Sādhu vata māyaɱ gahapati vā gahapati-putto vā paṇītena piṇḍa-pātena parivisati,||<br />
					aho vata māyaɱ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taɱ piṇḍa-pātaɱ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taɱ kim maññasi Jīvaka?</p>

					<p class="f4">Api nu so bhikkhu tasmiɱ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Nanu so Jīvaka bhikkhu tasmiɱ samaye anavajjaɱ yeva āhāraɱ āhāretī" ti.|| ||</p>

					<p class="f4">"Evaɱ bhante.|| ||</p>

					<p class="f4">Sutaɱ me taɱ bhante,||<br />
					'Brahmā karuṇā-vihārī' ti.|| ||</p>

					<p class="f4">Tam me idaɱ bhante Bhagavā sakkhi diṭṭho,||<br />
					Bhagavā hi bhante karuṇā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Sace kho te Jīvakaɱ idaɱ sandhāya bhāsitaɱ,||<br />
					anujānāmi te etan" ti.|| ||</p>

					<p class="f4">"Etad eva kho pana me bhante sandhāya bhāsitaɱ."|| ||</p>

					<p class="ctr c">&#9632;</p>

					<p class="f4">Idha Jīvaka bhikkhu aññataraɱ gāmaɱ vā nigamaɱ vā upanissāya viharati,||<br />
					so muditā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ||<br />
					tathā tatiyaɱ||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaɱ gahapati vā gahapati-putto vā upasankamitvā svātanāya bhattena nimanteti.|| ||</p>

					<p class="f4">Ākaŋkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaɱ nivāsetvā patta-cīvaram ādāya yena tassa gahapatissa vā gahapati-puttassa vā nivesanaɱ ten'upasankamati||<br />
					upasankamitvā paññatte āsane nisīdati.|| ||</p>

					<p class="f4">Tam enaɱ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaɱ hoti:|| ||</p>

					<p class="f4">Sādhu vata māyaɱ gahapati vā gahapati-putto vā paṇītena piṇḍa-pātena parivisati,||<br />
					aho vata māyaɱ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taɱ piṇḍa-pātaɱ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taɱ kim maññasi Jīvaka?</p>

					<p class="f4">Api nu so bhikkhu tasmiɱ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Nanu so Jīvaka bhikkhu tasmiɱ samaye anavajjaɱ yeva āhāraɱ āhāretī" ti.|| ||</p>

					<p class="f4">"Evaɱ bhante.|| ||</p>

					<p class="f4">Sutaɱ me taɱ bhante,||<br />
					'Brahmā muditā-vihārī' ti.|| ||</p>

					<p class="f4">Tam me idaɱ bhante Bhagavā sakkhi diṭṭho,||<br />
					Bhagavā hi bhante muditā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Sace kho te Jīvakaɱ idaɱ sandhāya bhāsitaɱ,||<br />
					anujānāmi te etan" ti.|| ||</p>

					<p class="f4">"Etad eva kho pana me bhante sandhāya bhāsitaɱ."|| ||</p>

					<p class="ctr c">&#9632;</p>

					<p class="f4">Idha Jīvaka bhikkhu aññataraɱ gāmaɱ vā nigamaɱ vā upanissāya viharati,||<br />
					so upekkhā-saha-gatena cetasā ekaɱ disaɱ pharitvā viharati.|| ||</p>

					<p class="f4">Tathā dutiyaɱ||<br />
					tathā tatiyaɱ||<br />
					tathā catutthiɱ.|| ||</p>

					<p class="f4">Iti uddham-adho tiriyaɱ sabbadhi sabbattatāya sabbā-vantaɱ lokaɱ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaɱ gahapati vā gahapati-putto vā upasankamitvā svātanāya bhattena nimanteti.|| ||</p>

					<p class="f4">Ākaŋkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaɱ nivāsetvā patta-cīvaram ādāya yena tassa gahapatissa vā gahapati-puttassa vā nivesanaɱ ten'upasankamati||<br />
					upasankamitvā paññatte āsane nisīdati.|| ||</p>

					<p class="f4">Tam enaɱ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaɱ hoti:|| ||</p>

					<p class="f4">Sādhu vata māyaɱ gahapati vā gahapati-putto vā paṇītena piṇḍa-pātena parivisati,||<br />
					aho vata māyaɱ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taɱ piṇḍa-pātaɱ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taɱ kim maññasi Jīvaka?</p>

					<p class="f4">Api nu so bhikkhu tasmiɱ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Nanu so Jīvaka bhikkhu tasmiɱ samaye anavajjaɱ yeva āhāraɱ āhāretī" ti.|| ||</p>

					<p class="f4">"Evaɱ bhante.|| ||</p>

					<p class="f4">Sutaɱ me taɱ bhante,||<br />
					'Brahmā muditā-vihārī' ti.|| ||</p>

					<p class="f4">Tam me idaɱ bhante Bhagavā sakkhi diṭṭho,||<br />
					Bhagavā hi bhante muditā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiɱ anuppāda-dhammo.|| ||</p>

					<p class="f4">Sace kho te Jīvakaɱ idaɱ sandhāya bhāsitaɱ,||<br />
					anujānāmi <a id="pg371"><span class="f2 g"><b>[371]</b></span></a>  te etan" ti.|| ||</p>

					<p class="f4">"Etad eva kho pana me bhante sandhāya bhāsitaɱ."|| ||</p>

					<p class="f4">Yo kho Jīvaka Tathāgataɱ vā Tathāgata-sāvakaɱ vā uddissa pāṇaɱ ārabhati||<br />
					so pañcahi ṭhānehi bahuɱ apuññaɱ pasavati:|| ||</p>

					<p class="f4">Yam pi so evam āha:|| ||</p>

					<p class="f4">'Gacchatha amukaɱ nāma pāṇaɱ ānethā' ti.|| ||</p>

					<p class="f4">Iminā paṭhamena ṭhānena bahuɱ apuññaɱ pasavati.|| ||</p>

					<p class="f4">Yam pi so pāṇo galappavedhakena ānīyamāno dukkhaɱ domanassaɱ paṭisaŋvedeti.|| ||</p>

					<p class="f4">Iminā dutiyena ṭhānena bahuɱ apuññaɱ pasavati.|| ||</p>

					<p class="f4">Yam pi so evam āha:|| ||</p>

					<p class="f4">'Gacchatha imaɱ pāṇaɱ ārabhatā' ti.|| ||</p>

					<p class="f4">Iminā tatiyena ṭhānena bahuɱ apuññaɱ pasavati.|| ||</p>

					<p class="f4">Yam pi so pāṇo ārabhiyamāno dukkhaɱ domanassaɱ paṭisaŋvedeti.|| ||</p>

					<p class="f4">Iminā catutthena ṭhānena bahuɱ apuññaɱ pasavati.|| ||</p>

					<p class="f4">Yam pi so Tathāgataɱ vā Tathāgata-sāvakaɱ vā akappiyena āsādeti.|| ||</p>

					<p class="f4">Iminā pañcamena ṭhānena bahuɱ apuññaɱ pasavati.|| ||</p>

					<p class="f4">Yo kho Jīvaka Tathāgataɱ vā Tathāgata-sāvakaɱ vā uddissa pāṇaɱ ārabhati||<br />
					so imehi pañcahi ṭhānehi bahuɱ apuññaɱ pasavatī" ti.|| ||</p>

					<p class="f4">Evaɱ vutte Jīvako komārabhacco Bhagavantaɱ etad avoca:|| ||</p>

					<p class="f4">"Acchariyam bhante!|| ||</p>

					<p class="f4">Abbhutam bhante!|| ||</p>

					<p class="f4">Kappiyaɱ vata bhante bhikkhū āhāraɱ āhārenti.|| ||</p>

					<p class="f4">Anavajjaɱ vata bhante bhikkhū āhāraɱ āhārenti.|| ||</p>

					<p class="f4">Abhikkantaɱ bhante!|| ||</p>

					<p class="f4">Abhikkantaɱ bhante!|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vīvareyya,||<br />
					mūḷhassa vā Maggaɱ ācikkheyya' andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi||<br />
					Dhammañ ca||<br />
					bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatan" ti.|| ||</p>

					<p class="f4 ctr">Jīvakasuttaɱ pañcamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>