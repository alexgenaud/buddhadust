<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 55. The Buddha refutes the accusation that he allows the eating of the flesh of animals killed specifically for him and he explains the peramaters that allow the eating of meat." />
<title>MN 55: Jīvaka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p55">Sutta 55</a></h4>

					<h1>Jīvaka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg368"><span class="f2 g"><b>[368]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.055.chlm.sbb.htm#p1">chlm</a>][<a href="../../../dhamma-vinaya/pts/mn/mn.055.horn.pts.htm">pts</a>][<a href="../../../dhamma-vinaya/mnl/mn/mn.055.upal.mnl.htm#p1">upal</a>][<a href="../../../dhamma-vinaya/ati/mn/mn.055.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Jīvakassa Komārabhaccassa Ambavane.|| ||</p>

					<p class="f4">Atha kho Jīvako Komārabhacco yena Bhagavā ten'upasaṅkami upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Jīvako Komārabhacco Bhagavantaṃ etad avoca:|| ||</p>

					<p class="f4">Sutaṃ me taṃ bhante:|| ||</p>

					<p class="f4">'Samaṇaṃ Gotamaṃ uddissa pāṇaṃ ārabhanti,||<br />
					taṃ Samaṇo Gotamo jānaṃ uddissa-kaṭaṃ maṃsaṃ paribhuñjati paṭiccakamman' ti.|| ||</p>

					<p class="f4">Ye te bhante evam āhaṃsu:</p>

					<p class="f4">'Samaṇaṃ Gotamaṃ uddissa pāṇaṃ ārabhanti||<br />
					taṃ Samaṇo Gotamo jānaṃ uddissa-kaṭaṃ maṃsaṃ paribhuñjati paṭiccakamman' ti,|| ||</p>

					<p class="f4">kacci te bhante Bhagavato vutta-vādino,||<br />
					na ca Bhagavantaṃ abhūtena abbh'ācikkhanti,||<br />
					dhammassa c'ānudhammaṃ vyākaronti,||<br />
					na ca koci saha-dhammiko vād'ānuvādo gārayhaṃ ṭhānaṃ āga-c-chatī" ti?|| ||</p>

					<p class="f4"><a id="pg369"><span class="f2 g"><b>[369]</b></span></a> Ye te Jīvaka evam āhaṃsu:|| ||</p>

					<p class="f4">'Samaṇaṃ Gotamaṃ uddissa pāṇaṃ ārabhanti,||<br />
					taṃ Samaṇo Gotamo jānaṃ uddissa-kaṭaṃ maṃsaṃ paribhuñjati paṭiccakamman' ti,|| ||</p>

					<p class="f4">na me te vutta-vādino,||<br />
					abbh'ācikkhanti ca pana man te asatā abhūtena.|| ||</p>

					<p class="f4">Tīhi kho ahaṃ Jīvaka ṭhānehi maṃsaṃ 'aparibhogan' ti vadāmi:||<br />
					diṭṭhaṃ||<br />
					sutaṃ||<br />
					parisaṅkitaṃ.|| ||</p>

					<p class="f4">Imehi kho ahaṃ Jīvaka||<br />
					tīhi ṭhānehi maṃsaṃ 'aparibhogan' ti vadāmi.|| ||</p>

					<p class="f4">Tīhi kho ahaṃ Jīvaka ṭhānehi maṃsaṃ 'paribhogan' ti vadāmi:||<br />
					adiṭṭhaṃ||<br />
					asutaṃ||<br />
					aparisaṅkitaṃ.</p>

					<p class="f4">Imehi kho ahaṃ Jīvaka tīhi ṭhānehi maṃsaṃ 'paribhogan' ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Idha Jīvaka, bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So mettā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					tathā tatiyaṃ||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaṃ gahapati vā gahapati-putto vā upasaṅkamitvā svātanāya bhattena nimanteti.|| ||</p>

					<p class="f4">Ākaṅkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaṃ nivāsetvā patta-cīvaram ādāya yena tassa gahapatissa vā gahapati-puttassa vā nivesanaṃ ten'upasaṅkamati||<br />
					upasaṅkamitvā paññatte āsane nisīdati.|| ||</p>

					<p class="f4">Tam enaṃ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaṃ hoti:|| ||</p>

					<p class="f4">Sādhu vata māyaṃ gahapati vā gahapati-putto vā paṇītena piṇḍa-pātena parivisati,||<br />
					aho vata māyaṃ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taṃ piṇḍa-pātaṃ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taṃ kim maññasi Jīvaka?</p>

					<p class="f4">Api nu so bhikkhu tasmiṃ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Nanu so Jīvaka bhikkhu tasmiṃ samaye anavajjaṃ yeva āhāraṃ āhāretī" ti.|| ||</p>

					<p class="f4">"Evaṃ bhante.|| ||</p>

					<p class="f4">Sutaṃ me taṃ bhante,||<br />
					'Brahmā mettā-vihārī' ti.|| ||</p>

					<p class="f4">Tam me idaṃ bhante Bhagavā sakkhi diṭṭho,||<br />
					Bhagavā hi bhante mettā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena <a id="pg370"><span class="f2 g"><b>[370]</b></span></a> dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Sace kho te Jīvakaṃ idaṃ sandhāya bhāsitaṃ,||<br />
					anujānāmi te etan" ti.|| ||</p>

					<p class="f4">"Etad eva kho pana me bhante sandhāya bhāsitaṃ."|| ||</p>

					<p class="ctr c">&#9632;</p>

					<p class="f4">"Idha Jīvaka bhikkhu aññataraṃ gāmaṃ vā nigamaṃ vā upanissāya viharati.|| ||</p>

					<p class="f4">So karuṇā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					tathā tatiyaṃ||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaṃ gahapati vā gahapati-putto vā upasaṅkamitvā svātanāya bhattena nimanteti.|| ||</p>

					<p class="f4">Ākaṅkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaṃ nivāsetvā patta-cīvaram ādāya yena tassa gahapatissa vā gahapati-puttassa vā nivesanaṃ ten'upasaṅkamati||<br />
					upasaṅkamitvā paññatte āsane nisīdati.|| ||</p>

					<p class="f4">Tam enaṃ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaṃ hoti:|| ||</p>

					<p class="f4">Sādhu vata māyaṃ gahapati vā gahapati-putto vā paṇītena piṇḍa-pātena parivisati,||<br />
					aho vata māyaṃ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taṃ piṇḍa-pātaṃ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taṃ kim maññasi Jīvaka?</p>

					<p class="f4">Api nu so bhikkhu tasmiṃ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Nanu so Jīvaka bhikkhu tasmiṃ samaye anavajjaṃ yeva āhāraṃ āhāretī" ti.|| ||</p>

					<p class="f4">"Evaṃ bhante.|| ||</p>

					<p class="f4">Sutaṃ me taṃ bhante,||<br />
					'Brahmā karuṇā-vihārī' ti.|| ||</p>

					<p class="f4">Tam me idaṃ bhante Bhagavā sakkhi diṭṭho,||<br />
					Bhagavā hi bhante karuṇā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Sace kho te Jīvakaṃ idaṃ sandhāya bhāsitaṃ,||<br />
					anujānāmi te etan" ti.|| ||</p>

					<p class="f4">"Etad eva kho pana me bhante sandhāya bhāsitaṃ."|| ||</p>

					<p class="ctr c">&#9632;</p>

					<p class="f4">Idha Jīvaka bhikkhu aññataraṃ gāmaṃ vā nigamaṃ vā upanissāya viharati,||<br />
					so muditā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					tathā tatiyaṃ||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaṃ gahapati vā gahapati-putto vā upasaṅkamitvā svātanāya bhattena nimanteti.|| ||</p>

					<p class="f4">Ākaṅkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaṃ nivāsetvā patta-cīvaram ādāya yena tassa gahapatissa vā gahapati-puttassa vā nivesanaṃ ten'upasaṅkamati||<br />
					upasaṅkamitvā paññatte āsane nisīdati.|| ||</p>

					<p class="f4">Tam enaṃ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaṃ hoti:|| ||</p>

					<p class="f4">Sādhu vata māyaṃ gahapati vā gahapati-putto vā paṇītena piṇḍa-pātena parivisati,||<br />
					aho vata māyaṃ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taṃ piṇḍa-pātaṃ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taṃ kim maññasi Jīvaka?</p>

					<p class="f4">Api nu so bhikkhu tasmiṃ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Nanu so Jīvaka bhikkhu tasmiṃ samaye anavajjaṃ yeva āhāraṃ āhāretī" ti.|| ||</p>

					<p class="f4">"Evaṃ bhante.|| ||</p>

					<p class="f4">Sutaṃ me taṃ bhante,||<br />
					'Brahmā muditā-vihārī' ti.|| ||</p>

					<p class="f4">Tam me idaṃ bhante Bhagavā sakkhi diṭṭho,||<br />
					Bhagavā hi bhante muditā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Sace kho te Jīvakaṃ idaṃ sandhāya bhāsitaṃ,||<br />
					anujānāmi te etan" ti.|| ||</p>

					<p class="f4">"Etad eva kho pana me bhante sandhāya bhāsitaṃ."|| ||</p>

					<p class="ctr c">&#9632;</p>

					<p class="f4">Idha Jīvaka bhikkhu aññataraṃ gāmaṃ vā nigamaṃ vā upanissāya viharati,||<br />
					so upekkhā-saha-gatena cetasā ekaṃ disaṃ pharitvā viharati.|| ||</p>

					<p class="f4">Tathā dutiyaṃ||<br />
					tathā tatiyaṃ||<br />
					tathā catutthiṃ.|| ||</p>

					<p class="f4">Iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharati.|| ||</p>

					<p class="f4">Tam enaṃ gahapati vā gahapati-putto vā upasaṅkamitvā svātanāya bhattena nimanteti.|| ||</p>

					<p class="f4">Ākaṅkha-māno va Jīvaka bhikkhu adhivāseti.|| ||</p>

					<p class="f4">So tassā rattiyā accayena pubbaṇha-samayaṃ nivāsetvā patta-cīvaram ādāya yena tassa gahapatissa vā gahapati-puttassa vā nivesanaṃ ten'upasaṅkamati||<br />
					upasaṅkamitvā paññatte āsane nisīdati.|| ||</p>

					<p class="f4">Tam enaṃ so gahapati vā gahapati-putto vā paṇītena piṇḍa-pātena parivisati.|| ||</p>

					<p class="f4">Tassa na evaṃ hoti:|| ||</p>

					<p class="f4">Sādhu vata māyaṃ gahapati vā gahapati-putto vā paṇītena piṇḍa-pātena parivisati,||<br />
					aho vata māyaṃ gahapati vā gahapati-putto vā āyatim pi eva-rūpena paṇītena piṇḍa-pātena pariviseyyāti.|| ||</p>

					<p class="f4">Evam pi'ssa na hoti.|| ||</p>

					<p class="f4">So taṃ piṇḍa-pātaṃ agathito amucchito anajjhopanno ādīnava-dassāvī nissaraṇa-pañño paribhuñjati.|| ||</p>

					<p class="f4">Taṃ kim maññasi Jīvaka?</p>

					<p class="f4">Api nu so bhikkhu tasmiṃ samaye attavyābādhāya vā ceteti,||<br />
					paravyābādhāya vā ceteti,||<br />
					ubhayavyāvādhāya vā cetetī" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Nanu so Jīvaka bhikkhu tasmiṃ samaye anavajjaṃ yeva āhāraṃ āhāretī" ti.|| ||</p>

					<p class="f4">"Evaṃ bhante.|| ||</p>

					<p class="f4">Sutaṃ me taṃ bhante,||<br />
					'Brahmā muditā-vihārī' ti.|| ||</p>

					<p class="f4">Tam me idaṃ bhante Bhagavā sakkhi diṭṭho,||<br />
					Bhagavā hi bhante muditā-vihārī" ti.|| ||</p>

					<p class="f4">"Yena kho Jīvaka rāgena||<br />
					yena dosena||<br />
					yena mohena||<br />
					vyāpādavā assa,||<br />
					so rāgo||<br />
					so doso||<br />
					so moho||<br />
					Tathāgatassa pahīno ucchinna-mūlo tālā-vatthu-kato anabhāva-kato āyatiṃ anuppāda-dhammo.|| ||</p>

					<p class="f4">Sace kho te Jīvakaṃ idaṃ sandhāya bhāsitaṃ,||<br />
					anujānāmi <a id="pg371"><span class="f2 g"><b>[371]</b></span></a>  te etan" ti.|| ||</p>

					<p class="f4">"Etad eva kho pana me bhante sandhāya bhāsitaṃ."|| ||</p>

					<p class="f4">Yo kho Jīvaka Tathāgataṃ vā Tathāgata-sāvakaṃ vā uddissa pāṇaṃ ārabhati||<br />
					so pañcahi ṭhānehi bahuṃ apuññaṃ pasavati:|| ||</p>

					<p class="f4">Yam pi so evam āha:|| ||</p>

					<p class="f4">'Gacchatha amukaṃ nāma pāṇaṃ ānethā' ti.|| ||</p>

					<p class="f4">Iminā paṭhamena ṭhānena bahuṃ apuññaṃ pasavati.|| ||</p>

					<p class="f4">Yam pi so pāṇo galappavedhakena ānīyamāno dukkhaṃ domanassaṃ paṭisaṃvedeti.|| ||</p>

					<p class="f4">Iminā dutiyena ṭhānena bahuṃ apuññaṃ pasavati.|| ||</p>

					<p class="f4">Yam pi so evam āha:|| ||</p>

					<p class="f4">'Gacchatha imaṃ pāṇaṃ ārabhatā' ti.|| ||</p>

					<p class="f4">Iminā tatiyena ṭhānena bahuṃ apuññaṃ pasavati.|| ||</p>

					<p class="f4">Yam pi so pāṇo ārabhiyamāno dukkhaṃ domanassaṃ paṭisaṃvedeti.|| ||</p>

					<p class="f4">Iminā catutthena ṭhānena bahuṃ apuññaṃ pasavati.|| ||</p>

					<p class="f4">Yam pi so Tathāgataṃ vā Tathāgata-sāvakaṃ vā akappiyena āsādeti.|| ||</p>

					<p class="f4">Iminā pañcamena ṭhānena bahuṃ apuññaṃ pasavati.|| ||</p>

					<p class="f4">Yo kho Jīvaka Tathāgataṃ vā Tathāgata-sāvakaṃ vā uddissa pāṇaṃ ārabhati||<br />
					so imehi pañcahi ṭhānehi bahuṃ apuññaṃ pasavatī" ti.|| ||</p>

					<p class="f4">Evaṃ vutte Jīvako komārabhacco Bhagavantaṃ etad avoca:|| ||</p>

					<p class="f4">"Acchariyam bhante!|| ||</p>

					<p class="f4">Abbhutam bhante!|| ||</p>

					<p class="f4">Kappiyaṃ vata bhante bhikkhū āhāraṃ āhārenti.|| ||</p>

					<p class="f4">Anavajjaṃ vata bhante bhikkhū āhāraṃ āhārenti.|| ||</p>

					<p class="f4">Abhikkantaṃ bhante!|| ||</p>

					<p class="f4">Abhikkantaṃ bhante!|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vīvareyya,||<br />
					mūḷhassa vā Maggaṃ ācikkheyya' andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="ctr">Jīvaka Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>