<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 74. Dighanakha is given an instruction in the abandoning of points of view, then in detachment from body, and sensation." />
<title>MN 74: Dīghanakha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p74">Sutta 74</a></h4>

					<h1>Dīghanakha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg497"><span class="f2 g"><b>[497]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.074.horn.pts.htm#p1">pts</a>][<a href="../../../dhamma-vinaya/chlm/mn/mn.074.chlm.sbb.htm">chlm</a>][<a href="../../../dhamma-vinaya/ati/mn/mn.074.than.ati.htm#p1">than</a>][<a href="../../../dhamma-vinaya/mnl/mn/mn.074.upal.mnl.htm#p1">upal</a>][<a href="../../../dhamma-vinaya/bd/mn/mn.074.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Gijjhakūṭe Sūkarakhatāyaṃ.|| ||</p>

					<p class="f4">Atha kho Dīghanakho paribbājako yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Dīghanakho paribbājako Bhagavantaṃ etad avoca:|| ||</p>

					<p class="f4">"Ahaṃ hi bho Gotama evaṃ-vādī evaṃ diṭṭhī:|| ||</p>

					<p class="f4">'Sabbaṃ me na khamatī'" ti.|| ||</p>

					<p class="f4">"Yā pi kho te esā Aggivessana diṭṭhi:|| ||</p>

					<p class="f4">'Sabbaṃ me na khamatī' ti,||<br />
					esā pi te diṭṭhi na khamatī" ti?|| ||</p>

					<p class="f4">"Esā ce me bho Gotama diṭṭhi khameyya||<br />
					taṃ p'assa tādisam'eva,||<br />
					taṃ p'assa <span class="f3"><a id="pg498"><span class="f2 g"><b>[498]</b></span></a></span> tādisam'evā" ti.|| ||</p>

					<p class="f4">"Ato kho te Aggivessana bahūhi bahutarā lokasmiṃ ye evam'āhaṃsu:||<br />
					'Taṃ p'assa tādisam'eva,||<br />
					taṃ p'assa tādisam'evā' ti||<br />
					te tañ'c'eva diṭṭhiṃ na-p-pajahanti,||<br />
					aññañ'ca diṭṭhiṃ upādiyanti.|| ||</p>

					<p class="f4">Ato kho te Aggivessana tanūhi tanutarā lokasmiṃ ye evam'āhaṃsu:||<br />
					'Taṃ p'assa tādisam'eva,||<br />
					taṃ p'assa tādisam'evā' ti,||<br />
					te tañ'c'eva diṭṭhiṃ pajahanti,||<br />
					aññañ'ca diṭṭhiṃ na upādiyanti.|| ||</p>

					<p class="f4">Sant'Aggivessana eke samaṇa-brāhmaṇā evaṃ-vādino evaṃ-diṭṭhino:||<br />
					'Sabbaṃ me khamatī' ti.|| ||</p>

					<p class="f4">Sant'Aggivessana eke samaṇa-brāhmaṇā evaṃ-vādino evaṃ-diṭṭhino:||<br />
					'Sabbaṃ me na khamatī' ti.|| ||</p>

					<p class="f4">Sant'Aggivessana eke samaṇa-brāhmaṇā evaṃ-vādino evaṃ-diṭṭhino:||<br />
					'Ekaccaṃ me khamati,||<br />
					ekaccaṃ me na khamatī' ti.|| ||</p>

					<p class="ctr c">&#9632;</p>

					<p class="f4">Tatr'Aggivessana ye te samaṇa-brāhmaṇā evaṃ-vādino evaṃ-diṭṭhino:||<br />
					'Sabbaṃ me khamatī' ti,||<br />
					tesam'ayaṃ diṭṭhi||<br />
					sārāgāya santike||<br />
					saṃyogāya santike||<br />
					abhinandanāya santike||<br />
					ajjhosānāya santike||<br />
					upādānāya santike.|| ||</p>

					<p class="ctr c">&#9632;</p>

					<p class="f4">Tatr'Aggivessana ye te samaṇa-brāhmaṇā evaṃ-vādino evaṃ-diṭṭhino:||<br />
					'Sabbaṃ me na khamatī' ti,||<br />
					tesam'ayaṃ diṭṭhi||<br />
					asārāgāya santike||<br />
					asaṃyogāya santike||<br />
					anabhinandanāya santike||<br />
					anajjhosānāya santike||<br />
					an-upādānāya santike" ti.|| ||</p>

					<p class="f4">Evaṃ vutte Dīghanakho paribbājako Bhagavantaṃ etad avoca:|| ||</p>

					<p class="f4">"Ukkaṃsati me bhavaṃ Gotamo diṭṭhi-gataṃ||<br />
					samukkaṃsati me bhavaṃ Gotamo diṭṭhi-gatan" ti.|| ||</p>

					<p class="ctr c">&#9632;</p>

					<p class="f4">"Tatr'Aggivessana ye te samaṇa-brāhmaṇā evaṃ-vādino evaṃ-diṭṭhino:||<br />
					'Ekaccaṃ me khamati,||<br />
					ekaccaṃ me na khamatī' ti,||<br />
					yā hi kho n'esaṃ khamati sā'yaṃ diṭṭhi||<br />
					sārāgāya santike||<br />
					saṃyogāya santike||<br />
					abhinandanāya santike||<br />
					ajjhosānāya santike||<br />
					upādānāya santike,||<br />
					yā hi kho n'esaṃ na khamati sā'yaṃ diṭṭhi||<br />
					asārāgāya santike||<br />
					asaṃyogāya santike||<br />
					anabhinandanāya santike||<br />
					anajjhosānāya santike||<br />
					an-upādānāya santike.|| ||</p>

					<p class="ctr c">&#9632;</p>

					<p class="f4">Tatr'Aggivessana ye te samaṇa-brāhmaṇā evaṃ-vādino evaṃ-diṭṭhino:||<br />
					'Sabbaṃ me khamatī' ti,||<br />
					tattha viññū puriso iti paṭisañcikkhati:|| ||</p>

					<p class="f4">'Yā kho me ayaṃ diṭṭhi:||<br />
					"Sabbaṃ me khamatī" ti,||<br />
					imañ'ce ahaṃ diṭṭhiṃ thāmasā parāmassa abhinivissa vohareyyaṃ:||<br />
					"Idam'eva saccaṃ,||<br />
					mogham'aññan" ti,||<br />
					dvīhi me assa viggaho||<br />
					yo c'āyaṃ samaṇo vā brāhmaṇo vā evaṃ-vādī <span class="f3"><a id="pg499"><span class="f2 g"><b>[499]</b></span></a></span> evaṃ diṭṭhī:||<br />
					"Sabbaṃ me na khamatī" ti,||<br />
					yo c'āyaṃ samaṇo vā brāhmaṇo vā evaṃ-vādī evaṃ diṭṭhī:||<br />
					"Ekaccaṃ me khamati,||<br />
					ekaccaṃ me na khamatī" ti||<br />
					imehi me assa dvīhi viggaho.|| ||</p>

					<p class="f4">Iti viggahe sati vivādo,||<br />
					vivāde sati vighāto,||<br />
					vighāte sati vihesā" ti.<span class="f3"><sup>[<a id="edfn1" href="#edn1">ed1</a>]</sup></span>|| ||</p>

					<p class="f4">Iti so viggahañ ca||<br />
					vivādañ ca||<br />
					vighātañ ca||<br />
					vihesañ ca||<br />
					attani sampassamāno tañ'c'eva diṭṭhiṃ pajahati||<br />
					aññañ ca diṭṭhiṃ na upādiyati.|| ||</p>

					<p class="f4">Evam'etāsaṃ diṭṭhīnaṃ pahānaṃ hoti.|| ||</p>

					<p class="f4">Evam'etāsaṃ diṭṭhīnaṃ paṭinissaggo hoti.|| ||</p>

					<p class="ctr c">&#9632;</p>

					<p class="f4">Tatr'Aggivessana ye te samaṇa-brāhmaṇā evaṃ-vādino evaṃ-diṭṭhino:||<br />
					'Sabbaṃ me na khamatī' ti,||<br />
					tattha viññū puriso iti paṭisañcikkhati:|| ||</p>

					<p class="f4">'Yā kho me ayaṃ diṭṭhi||<br />
					"sabbaṃ me na khamatī" ti,||<br />
					imañ'ce ahaṃ diṭṭhiṃ thāmasā parāmassa abhinivissa vohareyyaṃ:||<br />
					"Idam'eva saccaṃ,||<br />
					mogham'aññan" ti,||<br />
					dvīhi me assa viggaho||<br />
					yo c'āyaṃ samaṇo vā brāhmaṇo vā evaṃ-vādī evaṃ diṭṭhī:||<br />
					"Sabbaṃ me khamatī" ti,||<br />
					yo c'āyaṃ samaṇo vā brāhmaṇo vā evaṃ-vādī evaṃ diṭṭhī:||<br />
					"Ekaccaṃ me khamati,||<br />
					ekaccaṃ me na khamatī" ti.||<br />
					Imehi me assa dvīhi viggaho.|| ||</p>

					<p class="f4">Iti viggahe sati vivādo,||<br />
					vivāde sati vighāto,||<br />
					vighāte sati vihesā' ti.|| ||</p>

					<p class="f4">Iti so viggahañ ca||<br />
					vivādañ ca||<br />
					vighātañ ca||<br />
					vihesañ ca||<br />
					attani sampassamāno tañ'c'eva diṭṭhiṃ pajahati,||<br />
					aññañ ca diṭṭhiṃ na upādiyati.|| ||</p>

					<p class="f4">Evam'etāsaṃ diṭṭhīnaṃ pahānaṃ hoti.|| ||</p>

					<p class="f4">Evam'etāsaṃ diṭṭhīnaṃ paṭinissaggo hoti.|| ||</p>

					<p class="ctr c">&#9632;</p>

					<p class="f4">Tatr'Aggivessana ye te samaṇa-brāhmaṇā evaṃ-vādino evaṃ-diṭṭhino:||<br />
					'Ekaccaṃ me khamati,||<br />
					ekaccaṃ me na khamatī' ti||<br />
					tattha viññū puriso iti paṭisañcikkhati:|| ||</p>

					<p class="f4">'Yā kho me ayaṃ diṭṭhi:||<br />
					"Ekaccaṃ me khamati,||<br />
					ekaccaṃ me na khamatī" ti,||<br />
					imañ'ce ahaṃ diṭṭhiṃ thāmasā parāmassa abhinivissa vohareyyaṃ:||<br />
					"Idam'eva saccaṃ,||<br />
					mogham aññan" ti,||<br />
					dvīhi me assa viggaho' ti.||<br />
					yo c'āyaṃ samaṇo vā brāhmaṇo vā evaṃ-vādī evaṃ diṭṭhī:||<br />
					"sabbaṃ me khamatī" ti.||<br />
					Yo c'āyaṃ samaṇo vā brāhmaṇo vā evaṃ-vādī evaṃ diṭṭhī:||<br />
					"sabbaṃ me na khamatī" ti,||<br />
					imehi me assa dvīhi viggaho.|| ||</p>

					<p class="f4">Iti viggahe sati vivādo,||<br />
					vivāde sati vighāto,||<br />
					vighāte sati vihesā' ti.|| ||</p>

					<p class="f4">Iti so viggahañ ca||<br />
					vivādañ ca||<br />
					vighātañ ca||<br />
					vihesañ ca||<br />
					attani sampassamāno tañ'c'eva diṭṭhiṃ pajahati,||<br />
					aññañ ca diṭṭhiṃ na upādiyati.|| ||</p>

					<p class="f4">Evam'etāsaṃ diṭṭhīnaṃ pahānaṃ hoti.|| ||</p>

					<p class="f4">Evam'etāsaṃ diṭṭhīnaṃ paṭinissaggo hoti.|| ||</p>

					<p class="f4"><span class="f3"><a id="pg500"><span class="f2 g"><b>[500]</b></span></a></span> Ayaṃ kho pan'Aggivessana kāyo||<br />
					rūpī||<br />
					cātum-mahā-bhūtiko||<br />
					mātā-pettika-sambhavo||<br />
					odana-kummās-ūpacayo||<br />
					anicc'ucchādana-parimaddana-bhedana-viddhaṃsana-dhammo||<br />
					aniccato||<br />
					dukkhato||<br />
					rogato||<br />
					gaṇḍato||<br />
					sallato||<br />
					aghato||<br />
					ābādhato||<br />
					parato||<br />
					palokato||<br />
					suññato||<br />
					anattato||<br />
					samanupassitabbo.|| ||</p>

					<p class="f4">Tass'imaṃ kāyaṃ aniccato||<br />
					dukkhato||<br />
					rogato||<br />
					gaṇḍato||<br />
					sallato||<br />
					aghato||<br />
					ābādhato||<br />
					parato||<br />
					palokato||<br />
					suññato||<br />
					anattato||<br />
					samanupassato||<br />
					yo kāyasmiṃ kāya-c-chando||<br />
					kāya-sneho||<br />
					kāy'anvayatā||<br />
					sā pahīyati.|| ||</p>

					<p class="f4">Tisso kho imā Aggivessana vedanā:|| ||</p>

					<p class="f4">Sukhā vedanā||<br />
					dukkhā vedanā||<br />
					adukkha-m-asukhā vedanā.|| ||</p>

					<p class="f4">Yasmiṃ Aggivessana samaye sukhaṃ vedanaṃ vedeti,||<br />
					n'eva tasmiṃ samaye dukkhaṃ vedanaṃ vedeti,||<br />
					na adukkha-m-asukhaṃ vedanaṃ vedeti||<br />
					sukhaṃ yeva tasmiṃ samaye vedanaṃ vedeti.|| ||</p>

					<p class="f4">Yasmiṃ Aggivessana samaye dukkhaṃ vedanaṃ vedeti,||<br />
					n'eva tasmiṃ samaye sukhaṃ vedanaṃ vedeti,||<br />
					na adukkha-m-asukhaṃ vedanaṃ vedeti||<br />
					dukkhaṃ yeva tasmiṃ samaye vedanaṃ vedeti.|| ||</p>

					<p class="f4">Yasmiṃ Aggivessana samaye adukkha-m-asukhaṃ vedanaṃ vedeti,||<br />
					n'eva tasmiṃ samaye sukhaṃ vedanaṃ vedeti,||<br />
					na dukkhaṃ vedanaṃ vedeti.||<br />
					adukkha-m-asukhaṃ yeva tasmiṃ samaye vedanaṃ vedeti.|| ||</p>

					<p class="f4">Sukhā pi kho Aggivessana vedanā aniccā||<br />
					saṇkhatā||<br />
					paṭicca-samuppannā||<br />
					khaya-dhammā||<br />
					vaya-dhammā||<br />
					virāga-dhammā||<br />
					nirodha-dhammā.|| ||</p>

					<p class="f4">Dukkhā pi kho Aggivessana vedanā aniccā||<br />
					saṇkhatā||<br />
					paṭicca-samuppannā||<br />
					khaya-dhammā||<br />
					vaya-dhammā||<br />
					virāga-dhammā||<br />
					nirodha-dhammā.|| ||</p>

					<p class="f4">Adukkha-m-asukhā pi kho Aggivessana vedanā||<br />
					saṇkhatā||<br />
					paṭicca-samuppannā||<br />
					khaya-Dhammā||<br />
					vaya-Dhammā||<br />
					virāga-Dhammā||<br />
					nirodha-Dhammā.|| ||</p>

					<p class="f4">Evaṃ passaṃ Aggivessana sutavā ariya-sāvako||<br />
					sukhāya pi vedanāya nibbindati,||<br />
					dukkhāya pi vedanāya nibbindati,||<br />
					adukkha-m-asukhāya pi vedanāya nibbindati.|| ||</p>

					<p class="f4">Nibbindaṃ virajjati,||<br />
					virāgā vimuccati,||<br />
					vimuttasmiṃ||<br />
					'vimuttami' ti ñāṇaṃ hoti.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāti.|| ||</p>

					<p class="f4">Evaṃ vimutta-citto kho Aggivessana bhikkhu||<br />
					na kenaci saṃvadati,||<br />
					na kenaci vivadati,||<br />
					yañ ca loke vuttaṃ tena voharati aparāmasan" ti.|| ||</p>

					<p class="f4">Tena kho pana samayen'āyasmā Sāriputto Bhagavato <span class="f3"><a id="pg501"><span class="f2 g"><b>[501]</b></span></a></span> piṭṭhito ṭhito hoti Bhagavantaṃ vījayamāno.</p>

					<p class="f4">Atha kho āyasmato Sāriputtassa etad ahosi:|| ||</p>

					<p class="f4">"Tesaṃ tesaṃ kira no Bhagavā dhammānaṃ abhiññā pahāṇam āha.|| ||</p>

					<p class="f4">Tesaṃ tesaṃ kira no Sugato dhammānaṃ abhiññā paṭinissaggam āhā" ti.|| ||</p>

					<p class="f4">Itih'idaṃ āyasmato Sāriputtassa paṭisañcikkhato anupādāya āsavehi cittaṃ vimucci.</p>

					<p class="f4">Dīghanakhassa pana paribbājakassa virajaṃ vīta-malaṃ Dhamma-cakkhuṃ udapādi:</p>

					<p class="f4">'Yaṃ kiñci samudaya dhammaṃ,||<br />
					sabban'taṃ nirodha-dhamman' ti.|| ||</p>

					<p class="f4">Atha kho Dīghanakho paribbājako||<br />
					diṭṭha-dhammo||<br />
					patta-dhammo||<br />
					vidita-dhammo||<br />
					pariyogāḷha-dhammo||<br />
					tiṇṇa-vici-kiccho||<br />
					vigata-kathaṃ-katho||<br />
					vesārajja-p-patto||<br />
					apara-p-paccayo||<br />
					satthu sāsane||<br />
					Bhagavantaṃ etad avoca:|| ||</p>

					<p class="f4">"Abhikkantaṃ bho Gotama||<br />
					abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya' andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti,||<br />
					evam'evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="ctr">Dīghanakha Suttaṃ</p>

					<p>&nbsp;</p>

					<hr class="demi" />

					<p class="lgqt"><sup>[<a id="edn1" href="#edfn1">ed1</a>]</sup> Ms. Horner notes the lack here of a concluding 'ti'. I place it here in consideration of the fact that this thought would otherwise remain inconclusive for the thinker of it.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>