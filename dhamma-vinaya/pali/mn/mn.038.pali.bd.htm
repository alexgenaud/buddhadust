<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 38. The well-known sutta in which the Buddha explains the idea that consciousness is a conditioned phenomena and is not the self that transmigrates from one birth to the next." />
<title>MN 38: Mahā Taṇhā Saṇkhaya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">
					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p38">Sutta 38</a></h4>

					<h1>Mahā Taṇhā Saṇkhaya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg256"><span class="f2 g"><b>[256]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.038.horn.pts.htm">pts</a>][<a href="../../../dhamma-vinaya/wp/mn/mn.038.ntbb.wp.htm#p1">ntbb</a>][<a href="../../../dhamma-vinaya/ati/mn/mn.038.than.ati.htm#p1">than</a>][<a href="../../../dhamma-vinaya/mnl/mn/mn.038.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena Sātissa nāma bhikkhuno kevaṭṭa-puttassa eva-rūpaṃ pāpakaṃ diṭṭhi-gataṃ uppannaṃ hoti:|| ||</p>

					<p class="f4">"Tathā'haṃ Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan" ti.|| ||</p>

					<p class="f4">3. Assosuṃ kho sambahulā bhikkhū:|| ||</p>

					<p class="f4">"Sātissa kira nāma bhikkhuno kevaṭṭa-puttassa eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">"Tathā'haṃ Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan" ti.|| ||</p>

					<p class="f4">Atha kho te bhikkhū yena Sāti bhikkhu kevaṭṭa-putto ten'upasaṇkamiṃsu.|| ||</p>

					<p class="f4">Upasaṇkamitvā Sātiṃ bhikkhuṃ kevaṭṭa-puttaṃ etad avocuṃ:|| ||</p>

					<p class="f4">Saccaṃ kira te āvuso Sāti eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">"Tathā'haṃ Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan" ti?|| ||</p>

					<p class="f4">"Evaṃ byā kho ahaṃ āvuso Bhagavatā dhammaṃ desitaṃ ajānāmi yathā tad-ev'idaṃ viññāṇaṃ sandhāvati saṃsarati, anaññan" ti.|| ||</p>

					<p class="f4">Atha kho te bhikkhū Sātiṃ bhikkhu kevaṭṭa-puttaṃ etasmā pāpakā diṭṭhi-gatā vivecetukāmā||<br />
					samanuyuñjanti||<br />
					samanugāhanti||<br />
					samanubhāsanti:|| ||</p>

					<p class="f4">Mā evaṃ āvuso Sāti avaca,||<br />
					mā Bhagavantaṃ abbh'ācikkhi||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.|| ||</p>

					<p class="f4">An-eka-pariyāyena h'āvuso Sāti paṭicca-samuppannaṃ viññāṇaṃ <a id="pg257"><span class="f2 g"><b>[257]</b></span></a> vuttaṃ Bhagavatā:||<br />
					aññatra paccayā n'atthi viññāṇassa sambhavo" ti.|| ||</p>

					<p class="f4">Evam pi kho Sāti bhikkhu kevaṭṭa-putto tehi bhikkhūhi samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					tad eva pāpakaṃ diṭṭhi-gataṃ thāmasā parāmassa abhinivissa voharati.|| ||</p>

					<p class="f4">4. "Evaṃ byā kho ahaṃ āvuso Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan" ti.|| ||</p>

					<p class="f4">Yato kho te bhikkhū nāsakkhiṃsu Sātiṃ bhikkhuṃ kevaṭṭa-puttaṃ etasmā pāpakā diṭṭhi-gatā vivecetuṃ,||<br />
					atha yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Sātissa nāma bhante bhikkhuno kevaṭṭa-puttassa eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">'Tath'āhaṃ Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan' ti.|| ||</p>

					<p class="f4">Assumha kho mayaṃ bhante:|| ||</p>

					<p class="f4">'Sātissa kira nāma bhikkhuno kevaṭṭa-puttassa eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">'Tath'āhaṃ Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan' ti.|| ||</p>

					<p class="f4">Atha kho mayaṃ bhante yena Sāti bhikkhu kevaṭṭa-putto ten'upasaṇkamimha.|| ||</p>

					<p class="f4">Upasaṇkamitvā Sātiṃ bhikkhuṃ kevaṭṭa-puttaṃ etad avocumha:|| ||</p>

					<p class="f4">'Saccaṃ kira te āvuso Sāti eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">"Tath'āhaṃ Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan" ti'?|| ||</p>

					<p class="f4">Evaṃ vutte bhante Sāti bhikkhu kevaṭṭa-putto amhe etad avoca:|| ||</p>

					<p class="f4">'Evaṃ byā kho ahaṃ āvuso Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan' ti.|| ||</p>

					<p class="f4">Atha kho mayaṃ bhante Sātiṃ bhikkhuṃ kevaṭṭa-puttaṃ etasmā pāpakā diṭṭhi-gatā vivecetukāmā||<br />
					samanuyuñjimha||<br />
					samanugāhimha||<br />
					samanubhāsimha:|| ||</p>

					<p class="f4">'Mā evaṃ āvuso Sāti avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.|| ||</p>

					<p class="f4">An-eka-pariyāyena h'āvuso Sāti paṭicca-samuppannaṃ viññāṇaṃ vuttaṃ Bhagavatā,||<br />
					aññatra paccayā n'atthi viññāṇassa sambhavo' ti.|| ||</p>

					<p class="f4">Evam pi kho bhante Sāti bhikkhu kevaṭṭa-putto amhehi||<br />
					samanuyuñjiyamāno||<br />
					samanugāhiyamāno||<br />
					samanubhāsiyamāno||<br />
					tad eva pāpakaṃ diṭṭhi-gataṃ thāmasā parāmassa abhinivissa voharati:|| ||</p>

					<p class="f4">'Evaṃ byā kho ahaṃ āvuso Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan' ti.|| ||</p>

					<p class="f4">Yato kho mayaṃ bhante nāsakkhimha Sātiṃ bhikkhuṃ kevaṭṭa-puttaṃ etasmā pāpakā diṭṭhi-gatā vivecetuṃ,||<br />
					atha mayaṃ etam atthaṃ Bhagavato ārocemā" ti.|| ||</p>

					<p class="f4">5. Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi <a id="pg258"><span class="f2 g"><b>[258]</b></span></a> tvaṃ bhikkhu mama vacanena Sātiṃ bhikkhuṃ kevaṭṭa-puttaṃ āmantesi:|| ||</p>

					<p class="f4">'Satthā taṃ āvuso Sāti āmantetī' ti".|| ||</p>

					<p class="f4">"Evaṃ bhante" ti kho so bhikkhu Bhagavato paṭi-s-sutvā yena Sāti bhikkhu kevaṭṭa-putto ten'upasaṇkami.|| ||</p>

					<p class="f4">Upasaṇkamitvā Sātiṃ bhikkhuṃ kevaṭṭa-puttaṃ etad avoca:|| ||</p>

					<p class="f4">"'Satthā taṃ āvuso Sāti āmante' ti" ti.|| ||</p>

					<p class="f4">"Evam āvuso" ti kho Sāti bhikkhu kevaṭṭa-putto tassa bhikkhuno paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Sātiṃ bhikkhuṃ kevaṭṭa-puttaṃ Bhagavā etad avoca:|| ||</p>

					<p class="f4">"Saccaṃ kira te sāti eva-rūpaṃ pāpakaṃ diṭṭhi-gataṃ uppannaṃ:|| ||</p>

					<p class="f4">'Tath'āhaṃ Bhagavatā dhammaṃ desitaṃ ajānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan' ti.|| ||</p>

					<p class="f4">"Evaṃ byā kho ahaṃ bhante Bhagavatā dhammaṃ desitaṃ ājānāmi yathā tad-ev'idaṃ viññāṇaṃ sandhāvati saṃsarati,||<br />
					anaññan" ti.|| ||</p>

					<p class="f4">"Katamaṃ taṃ sāti viññāṇan" ti?|| ||</p>

					<p class="f4">"Yvāyaṃ bhante vado vedeyyo tatra tatra kalyāṇa-pāpakānaṃ kammānaṃ vipākaṃ paṭisaṃvedetī" ti.|| ||</p>

					<p class="f4">"Kassa nu kho nāma tvaṃ mogha-purisa mayā evaṃ dhammaṃ desitaṃ ājānāsi?|| ||</p>

					<p class="f4">Nanu mayā mogha-purisa aneka-pariyāyena paṭicca-samuppannaṃ viññāṇaṃ vuttaṃ:||<br />
					aññatra paccayā n'atthi viññāṇassa sambhavo ti.|| ||</p>

					<p class="f4">Atha ca pana tvaṃ mogha-purisa attanā duggahītena amhe c'eva abbh'ācikkhasi,||<br />
					attāṇañ ca khaṇasi,||<br />
					khahuñ ca apuññaṃ pāsavasi.|| ||</p>

					<p class="f4">Taṃ hi te mogha-purisa bhavissati dīgha-rattaṃ ahitāya dukkhāyā" ti.|| ||</p>

					<p class="f4">6. Atha kho Bhagavā bhikkhū āmantesi:|| ||</p>

					<p class="f4">"Taṃ kiṃ maññatha bhikkhave?|| ||</p>

					<p class="f4">Api nayaṃ Sāti bhikkhu kevaṭṭa-putto usmīkato pi imasmiṃ Dhamma-Vinaye" ti?|| ||</p>

					<p class="f4">"Kiṃ hi siyā bhante,||<br />
					no h'etaṃ bhante" ti.|| ||</p>

					<p class="f4">Evaṃ vutte Sāti bhikkhu kevaṭṭa-putto||<br />
					tuṇhī-bhūto||<br />
					maṇku-bhūto||<br />
					patta-k-khandho||<br />
					adho-mukho||<br />
					pajjhāyanto appaṭibhāno nisīdi.|| ||</p>

					<p class="f4">Atha kho Bhagavā Sātiṃ bhikkhuṃ kevaṭṭa-puttaṃ tuṇhī-bhūtaṃ||<br />
					maṇku-bhūtaṃ||<br />
					patta-k-khandhaṃ||<br />
					adho-mukhaṃ||<br />
					pajjhāyan taṃ appaṭibhānaṃ||<br />
					viditvā Sātiṃ bhikkhuṃ kevaṭṭa-puttaṃ etad avoca:|| ||</p>

					<p class="f4">"Paññāyissasi kho tvaṃ mogha-purisa etena sakena pāpakena diṭṭhigatena,||<br />
					idhāhaṃ bhikkhū paṭipucchissāmi" ti.|| ||</p>

					<p class="f4">7. Atha kho Bhagavā bhikkhū āmantesi:|| ||</p>

					<p class="f4">"Tumhe pi me bhikkhave evaṃ dhammaṃ desitaṃ ājānātha yathā'yaṃ Sāti bhikkhu ke- <a id="pg259"><span class="f2 g"><b>[259]</b></span></a> vaṭṭa-puttā attanā duggahītena amhe c'eva abbh'ācikkhati,||<br />
					attāṇañ ca khaṇati,||<br />
					bahuñ ca apuññaṃ pasavatī" ti.|| ||</p>

					<p class="f4">"No h'etaṃ bhante, aneka-pariyāyena hi no bhante paṭicca-samuppannaṃ viññāṇaṃ vuttaṃ Bhagavatā,||<br />
					aññatra paccayā n'atthi viññāṇassa sambhavo" ti.|| ||</p>

					<p class="f4">"Sādhu bhikkhave,||<br />
					sādhu kho me tumhe bhikkhave evaṃ dhammaṃ desitaṃ ājānātha.|| ||</p>

					<p class="f4">Aneka-pariyāyena hi vo bhikkhave paṭicca-samuppannaṃ viññāṇaṃ vuttaṃ mayā,||<br />
					aññatra paccayā n'atthi viññāṇassa sambhavo ti.|| ||</p>

					<p class="f4">Atha ca panāyaṃ Sāti bhikkhu kevaṭṭa-putto attanā duggahītena amhe c'eva abbh'ācikkhati,||<br />
					attāṇañ ca khaṇati,||<br />
					bahuñ ca apuññaṃ pasavati.|| ||</p>

					<p class="f4">Taṃ hi tassa mogha-purisassa bhavissati dīgha-rattaṃ ahitāya dukkhāya.|| ||</p>

					<p class="f4">8. Yañ'ñad-eva bhikkhave paccayaṃ paṭicca uppajjati viññāṇaṃ tena ten'eva saṇkhaṃ gacchati:|| ||</p>

					<p class="f4">Cakkhuñ ca paṭicca rūpe ca uppajjati viññāṇaṃ,||<br />
					cakkhu-viññāṇan-t'eva saṇkhaṃ gacchati.|| ||</p>

					<p class="f4">Sotañ ca paṭicca sadde ca uppajjati viññāṇaṃ, sota-viññāṇan-t'eva saṇkhaṃ gacchati.|| ||</p>

					<p class="f4">Ghānañ ca paṭicca gandhe ca uppajjati viññāṇaṃ, ghāna-viññāṇan-t'eva saṇkhaṃ gacchati,|| ||</p>

					<p class="f4">Jivhañ ca paṭicca rase ca uppajjati viññāṇaṃ, jivhā-viññāṇan-t'eva saṇkhaṃ gacchati.|| ||</p>

					<p class="f4">Kāyañ ca paṭicca phoṭṭhabbe ca uppajjati viññāṇaṃ, kāya-viññāṇan-t'eva saṇkhaṃ gacchati.|| ||</p>

					<p class="f4">Manañ ca paṭicca dhamme ca uppajjati viññāṇaṃ, mano-viññāṇan-t'eva saṇkhaṃ gacchati.|| ||</p>

					<p class="f4">Seyyathā pi, bhikkhave, yañ'ñad-evā paccayaṃ paṭicca aggi jalati,||<br />
					tena ten'eva saṇkhaṃ gacchati:|| ||</p>

					<p class="f4">Kaṭṭhañ ca paṭicca aggi jalati,||<br />
					kaṭṭh'aggi t'eva saṇkhaṃ gacchati.|| ||</p>

					<p class="f4">Sakalikañ ca paṭicca aggi jalati,||<br />
					sakalikaggi t'eva saṇkhaṃ gacchati.|| ||</p>

					<p class="f4">Tiṇañ ca paṭicca aggi jalati,||<br />
					tiṇggi t'eva saṇkhaṃ gacchati.|| ||</p>

					<p class="f4">Gomayañ ca paṭicca aggi jalati,||<br />
					gomayaggi t'eva saṇkhaṃ gacchati.|| ||</p>

					<p class="f4">Thusañ ca paṭicca aggi jalati,||<br />
					thusaggi t'eva saṇkhaṃ gacchati.|| ||</p>

					<p class="f4">Saṇkārañ ca paṭicca aggi jalati,||<br />
					saṇkāraggi t'eva saṇkhaṃ gacchati.|| ||</p>

					<p class="f4">Evam eva kho bhikkhave yañ'ñad-eva paccayaṃ paṭicca uppajjati viññāṇaṃ tena ten'eva saṇkhaṃ gacchati:||<br />
					cakkhuñ ca paṭicca rūpe ca uppajjati viññāṇaṃ,||<br />
					cakkhu-viññāṇan-t'eva saṇkhaṃ gacchati.|| ||</p>

					<p class="f4">Sotañ ca paṭicca sadde ca uppajjati viññāṇaṃ, sota-viññāṇan-t'eva saṇkhaṃ gacchati.|| ||</p>

					<p class="f4">Ghānañ ca paṭicca gandhe ca uppajjati <a id="pg260"><span class="f2 g"><b>[260]</b></span></a> viññāṇaṃ,||<br />
					ghāna-viññāṇan-t'eva saṇkhaṃ gacchati.|| ||</p>

					<p class="f4">Jivhañ ca paṭicca rase ca uppajjati viññāṇaṃ,||<br />
					jivhā-viññāṇan-t'eva saṇkhaṃ gacchati.|| ||</p>

					<p class="f4">Kāyañ ca paṭicca phoṭṭhabbe ca uppajjati viññāṇaṃ,||<br />
					kāya-viññāṇan-t'eva saṇkhaṃ gacchati.|| ||</p>

					<p class="f4">Manañ ca paṭicca dhamme ca uppajjati viññāṇaṃ,||<br />
					mano-viññāṇan-t'eva saṇkhaṃ gacchati.|| ||</p>

					<p class="f4">9. Bhūtam idan ti bhikkhave passathā" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-sambhavan' ti bhikkhave passathā" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-nirodhā yaṃ bhūtaṃ taṃ nirodha-dhamman' ti bhikkhave passathā" ti?|| ||</p>

					<p class="f4">"Evaṃ bhante."|| ||</p>

					<p class="f4">10. "'Bhūtam idaṃ nossū' ti bhikkhave kaṇkhāto uppajjati vicikicchā" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-sambhavaṃ nossū' ti bhikkhave kaṇkhāto uppajjati vicikicchā" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-nirodhā yaṃ bhūtaṃ taṃ nirodha-dhammaṃ nossū' ti bhikkhave kaṇkhāto uppajjati vicikicchā" ti?|| ||</p>

					<p class="f4">"Evaṃ bhante."|| ||</p>

					<p class="f4">11. "'Bhūtam idan' ti bhikkhave yathā-bhūtaṃ samma-p-paññāya passato yā vicikicchā sā pahīyatī" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-sambhavan' ti bhikkhave yathā bhūtaṃ samma-p-paññāya passato yā vicikicchā sā pahīyatī" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-nirodhā yaṃ bhūtaṃ taṃ nirodha-dhamman' ti bhikkhave yathā-bhūtaṃ samma-p-paññāya passato yā vicikicchā sā pahīyatī" ti?|| ||</p>

					<p class="f4">"Evaṃ bhante."|| ||</p>

					<p class="f4">12. "'Bhūtam-idan' ti bhikkhave iti pi vo ettha nibbicikicchā" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-sambhavan' ti bhikkhave iti pi vo ettha nibbicikicchā" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-nirodhā yaṃ bhūtaṃ taṃ nirodha-dhamman' ti bhikkhave iti pi vo ettha nibbicikicchā" ti?|| ||</p>

					<p class="f4">"Evaṃ bhante."|| ||</p>

					<p class="f4">13. "'Bhūtamidn' ti bhikkhave yathā-bhūtaṃ samma-p-paññāya su-diṭṭhan" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-sambhavanti bhikkhave yathā bhūtaṃ samma-p-paññāya su-diṭṭhan" ti?|| ||</p>

					<p class="f4">"Evaṃ bhante."|| ||</p>

					<p class="f4">"'Tad'āhāra-nirodhā yaṃ bhūtaṃ taṃ nirodha-dhamman' ti bhikkhave yathā-bhūtaṃ samma-p-paññāya su-diṭṭhan" ti?|| ||</p>

					<p class="f4">"Evaṃ bhante."|| ||</p>

					<p class="f4">14. "Imañ ce tumhe bhikkhave diṭṭhiṃ evaṃ parisuddhaṃ evaṃ pariyodātaṃ allīyetha keḷāyetha||<br />
					dhanāyetha||<br />
					mamāyetha,||<br />
					api nu tumhe bhikkhave kull'ūpamaṃ dhammaṃ desitaṃ ājāneyyātha nitthara-ṇatthāya no gahaṇatthāyā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">Imañ ce tumhe bhikkhave diṭṭhiṃ evaṃ parisuddhaṃ evaṃ pariyo- <a id="pg261"><span class="f2 g"><b>[261]</b></span></a> dātaṃ na allīyetha||<br />
					na keḷāyetha||<br />
					na dhanāyetha||<br />
					na mamāyetha,||<br />
					api nu tumhe bhikkhave kull'ūpamaṃ dhammaṃ desitaṃ ājāneyyātha nittharaṇatthāya no gahaṇatthāyā" ti?|| ||</p>

					<p class="f4">"Evaṃ bhante."|| ||</p>

					<p class="f4">15. Cattāro'me bhikkhave āhārā bhūtānaṃ vā sattāṇaṃ ṭhitiyā sambhavesīnaṃ vā anuggahāya.|| ||</p>

					<p class="f4">Katame cattāro?|| ||</p>

					<p class="f4">Kabaliṇkāro āhāro oḷāriko vā sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaṃ catutthaṃ.|| ||</p>

					<p class="f4">16. Ime ca bhikkhave cattāro āhārā||<br />
					kiṃ-nidānā||<br />
					kiṃ-samudayā||<br />
					kiṃ-jātikā||<br />
					kiṃ-pabhavā?|| ||</p>

					<p class="f4">Ime cattāro āhārā||<br />
					taṇhā-nidānā||<br />
					taṇhā-samudayā||<br />
					taṇhā-jātikā||<br />
					taṇhā-pabhavā.|| ||</p>

					<p class="f4">Taṇhā c'āyaṃ bhikkhave||<br />
					kiṃ-nidānā||<br />
					kiṃ-samudayā||<br />
					kiṃ-jātikā||<br />
					kiṃ-pabhavā?|| ||</p>

					<p class="f4">Taṇhā vedanā-nidānā||<br />
					vedanā-samudayā||<br />
					vedanā-jātikā||<br />
					vedanā-pabhavā.|| ||</p>

					<p class="f4">Vedanā c'āyaṃ bhikkhave||<br />
					kiṃ-nidānā||<br />
					kiṃ-samudayā||<br />
					kiṃ-jātikā||<br />
					kiṃ-pabhavā?|| ||</p>

					<p class="f4">Vedanā phassa-nidānā||<br />
					phassa-samudayā||<br />
					phassa-jātikā||<br />
					phassa-pabhavā.|| ||</p>

					<p class="f4">Phasso c'āyaṃ bhikkhave||<br />
					kiṃ-nidāno||<br />
					kiṃ-samudayo||<br />
					kiṃ-jātiko||<br />
					kiṃ-pabhavo?|| ||</p>

					<p class="f4">Phasso saḷāyata-nanidāno||<br />
					saḷāyatana-samudayo||<br />
					saḷāyatana-jātiko||<br />
					saḷāyatana-p-pabhavo.|| ||</p>

					<p class="f4">Saḷāyatanañ c'idaṃ bhikkhave||<br />
					kiṃ-nidānaṃ||<br />
					kiṃ-samudayaṃ||<br />
					kiṃ-jātikaṃ||<br />
					kiṃ-pabhavaṃ?|| ||</p>

					<p class="f4">Saḷāyatanaṃ nāma-rūpa-nidānaṃ||<br />
					nāma-rūpa-samudayaṃ||<br />
					nāma-rūpa-jātikaṃ||<br />
					nāma-rūpa-p-pabhavaṃ.|| ||</p>

					<p class="f4">Nāma-rūpañ c'idaṃ bhikkhave||<br />
					kiṃ-nidānaṃ||<br />
					kiṃ-samudayaṃ||<br />
					kiṃ-jātikaṃ||<br />
					kiṃ-pabhavaṃ?|| ||</p>

					<p class="f4">Nāma-rūpaṃ viññāṇa-nidānaṃ||<br />
					viññāṇa-samudayaṃ||<br />
					viññāṇa-jātikaṃ||<br />
					viññāṇa-p-pabhavaṃ.|| ||</p>

					<p class="f4">Viññāṇañ c'idaṃ bhikkhave||<br />
					kiṃ-nidānaṃ||<br />
					kiṃ-samudayaṃ||<br />
					kiṃ-jātikaṃ||<br />
					kiṃ-pabhavaṃ?|| ||</p>

					<p class="f4">Viññāṇaṃ saṇkhāra-nidānaṃ||<br />
					saṇkhāra-samudayaṃ||<br />
					saṇkhāra-jātikaṃ||<br />
					saṇkhāra-p-pabhavaṃ.|| ||</p>

					<p class="f4">Saṇkhārā c'ime bhikkhave||<br />
					kiṃ-nidānā||<br />
					kiṃ-samudayā||<br />
					kiṃ-jātikā||<br />
					kiṃ-pabhavā?|| ||</p>

					<p class="f4">Saṇkhārā avijjā-nidānā||<br />
					avijjā-samudayā||<br />
					avijjā-jātikā||<br />
					avijjā-pabhavā.|| ||</p>

					<p class="f4">17. Iti kho bhikkhave avijjā-paccayā saṇkhārā,||<br />
					saṇkhāra-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā saḷāyatanaṃ||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">18. 'Jāti-paccayā jarā-maraṇan' ti||<br />
					iti kho pan'etaṃ vuttaṃ.|| ||</p>

					<p class="f4">Jāti-paccayā nu kho bhikkhave jarā-maraṇaṃ no vā,||<br />
					kathaṃ vo ettha hotī" ti?|| ||</p>

					<p class="f4">"Jāti-paccayā bhante jarā-maraṇaṃ,||<br />
					evaṃ no ettha hoti:||<br />
					jāti-paccayā jarā-maraṇan" ti.|| ||</p>

					<p class="f4">"'Bhava- paccayā jātī' ti||<br />
					iti kho pan'etaṃ vuttaṃ.|| ||</p>

					<p class="f4">Bhava-paccayā nu kho bhikkhave jāti no vā,||<br />
					kathaṃ vo ettha hotī" ti?|| ||</p>

					<p class="f4">"Bhava-paccayā <a id="pg262"><span class="f2 g"><b>[262]</b></span></a> bhante jāti||<br />
					evaṃ no ettha hoti:||<br />
					bhava-paccayā jātī" ti.|| ||</p>

					<p class="f4">"'Upādāna-paccayā bhavo' ti||<br />
					iti kho pan'etaṃ vuttaṃ.|| ||</p>

					<p class="f4">Upādāna-paccayā nu kho bhikkhave bhavo no vā,||<br />
					kathaṃ vo ettha hotī" ti?|| ||</p>

					<p class="f4">"Upādāna-paccayā bhante bhavo,||<br />
					evaṃ no ettha hoti:||<br />
					upādāna-paccayā bhavo" ti.|| ||</p>

					<p class="f4">"'Taṇhā-paccayā upādānan' ti||<br />
					iti kho pan'etaṃ vuttaṃ.|| ||</p>

					<p class="f4">Taṇhā-paccayā nu kho bhikkhave upādānaṃ no vā,||<br />
					kathaṃ vo ettha hotī" ti?|| ||</p>

					<p class="f4">"Taṇhā-paccayā bhante upādānaṃ||<br />
					evaṃ no ettha hoti:||<br />
					taṇhā-paccayā upādānan" ti.|| ||</p>

					<p class="f4">"'Vedanā-paccayā taṇhā' ti||<br />
					iti kho pan'etaṃ vuttaṃ.|| ||</p>

					<p class="f4">Vedanā-paccayā nu kho bhikkhave taṇhā no vā,||<br />
					kathaṃ vo ettha hotī" ti?|| ||</p>

					<p class="f4">"Vedanā-paccayā bhante taṇhā||<br />
					evaṃ no ettha hoti:||<br />
					vedanā-paccayā taṇhā" ti.|| ||</p>

					<p class="f4">"'Phassa-paccayā vedanā' ti||<br />
					iti kho pan'etaṃ vuttaṃ.|| ||</p>

					<p class="f4">Phassa-paccayā nu kho bhikkhave vedanā no vā,||<br />
					kathaṃ vo ettha hotī" ti?|| ||</p>

					<p class="f4">"Phassa-paccayā bhante vedanā||<br />
					evaṃ no ettha hoti:||<br />
					phassa-paccayā vedanā" ti.|| ||</p>

					<p class="f4">"'Saḷāyatana-paccayā phasso' ti||<br />
					iti kho pan'etaṃ vuttaṃ.|| ||</p>

					<p class="f4">Saḷāyatana-paccayā nu kho bhikkhave phasso no vā,||<br />
					kathaṃ vo ettha hotī" ti?|| ||</p>

					<p class="f4">"Saḷāyatana-paccayā bhante phasso||<br />
					evaṃ no ettha hoti:||<br />
					saḷāyatana-paccayā phasso" ti.|| ||</p>

					<p class="f4">"'Nāma-rūpa-paccayā saḷāyatanan' ti||<br />
					iti kho pan'etaṃ vuttaṃ.|| ||</p>

					<p class="f4">Nāma-rūpa-paccayā nu kho bhikkhave saḷāyatanaṃ no vā,||<br />
					kathaṃ vo ettha hotī" ti?|| ||</p>

					<p class="f4">"Nāma-rūpa-paccayā bhante saḷāyatanaṃ||<br />
					evaṃ no ettha hoti:||<br />
					nāma-rūpa-paccayā saḷāyatanan" ti.|| ||</p>

					<p class="f4">"'Viññāṇa-paccayā nāma-rūpan' ti||<br />
					iti kho pan'etaṃ vuttaṃ.|| ||</p>

					<p class="f4">Viññāṇa-paccayā nu kho bhikkhave nāma-rūpaṃ no vā,||<br />
					kathaṃ vo ettha hotī" ti?|| ||</p>

					<p class="f4">"Viññāṇa-paccayā bhante nāma-rūpaṃ||<br />
					evaṃ no ettha hoti:||<br />
					viññāṇa-paccayā nāma-rūpan" ti.|| ||</p>

					<p class="f4">"'Saṇkhāra-paccayā viññāṇan'ti||<br />
					iti kho pan'etaṃ vuttaṃ.|| ||</p>

					<p class="f4">Saṇkhāra-paccayā nu kho bhikkhave viññāṇaṃ no vā,||<br />
					kathaṃ vo ettha hotī" ti?|| ||</p>

					<p class="f4">"Saṇkhāra-paccayā bhante viññāṇaṃ,||<br />
					evaṃ no ettha hoti:||<br />
					saṇkhāra-paccayā viññāṇan" ti.|| ||</p>

					<p class="f4">"'Avijjā-paccayā saṇkhārā' ti||<br />
					iti kho pan'etaṃ vuttaṃ.|| ||</p>

					<p class="f4">Avijjā-paccayā nu kho bhikkhave saṇkhārā no vā,||<br />
					kathaṃ vo ettha hotī" ti?|| ||</p>

					<p class="f4">"Avijjā-paccayā bhante saṇkhārā||<br />
					evaṃ no ettha hoti:||<br />
					avijjā-paccayā saṇkhārā" ti.|| ||</p>

					<p class="f4">19. "Sādhu bhikkhave.|| ||</p>

					<p class="f4">Iti kho bhikkhave tumhe pi evaṃ vadetha.|| ||</p>

					<p class="f4">Aham pi evaṃ vadāmi:|| ||</p>

					<p class="f4">Iti imasmiṃ sati idaṃ hoti,||<br />
					<a id="pg263"><span class="f2 g"><b>[263]</b></span></a> imass'uppādā idaṃ uppajjati -||<br />
					yad idaṃ avijjā-paccayā saṇkhārā,||<br />
					saṇkhāra-paccayā viññāṇaṃ,||<br />
					viññāṇa-paccayā nāma-rūpaṃ,||<br />
					nāma-rūpa-paccayā saḷāyatanaṃ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaṃ,||<br />
					upādāna-paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">20. Avijjāya tv'eva asesa-virāga-nirodhā saṇkhāra-nirodho,||<br />
					saṇkhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">21. 'Jāti-nirodhā jarā-maraṇa-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Jāti-nirodhā nu kho bhikkhave jarā-maraṇa-nirodho no vā,||<br />
					kathaṃ vo ettha hotī" ti?|| ||</p>

					<p class="f4">Jāti-nirodhā bhante jarā-maraṇa-nirodho||<br />
					evaṃ no ettha hoti:||<br />
					jāti-nirodhā jarā-maraṇa-nirodho" ti.|| ||</p>

					<p class="f4">"'Bhava-nirodhā jāti-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Bhava-nirodhā nu kho bhikkhave jāti-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Bhava-nirodhā bhante jāti-nirodho||<br />
					evaṃ no ettha hoti||<br />
					bhava-nirodhā jāti-nirodho" ti.|| ||</p>

					<p class="f4">"'Upādāna-nirodhā bhava-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Upādāna-nirodhā nu kho bhikkhave bhava-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Upādāna-nirodhā bhante bhava-nirodho||<br />
					evaṃ no ettha hoti:||<br />
					upādāna-nirodhā bhava-nirodho" ti.|| ||</p>

					<p class="f4">"'Taṇhā-nirodhā upādāna-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Taṇhā-nirodhā nu kho bhikkhave upādāna-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Taṇhā-nirodhā bhante upādāna-nirodho||<br />
					evaṃ no ettha hoti:||<br />
					taṇhā-nirodhā upādāna-nirodho" ti.|| ||</p>

					<p class="f4">"'Vedanā-nirodhā taṇhā-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Vedanā-nirodhā nu kho bhikkhave taṇhā-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Vedanā-nirodhā bhante taṇhā-nirodho||<br />
					evaṃ no ettha hoti:||<br />
					vedanā-nirodhā taṇhā-nirodho" ti.|| ||</p>

					<p class="f4">"'Phassa-nirodhā vedanā-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Phassa- <a id="pg264"><span class="f2 g"><b>[264]</b></span></a> nirodhā nu kho bhikkhave vedanā-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Phassa-nirodhā bhante vedanā-nirodho||<br />
					evaṃ no ettha hoti:||<br />
					phassa-nirodhā vedanā-nirodho" ti.|| ||</p>

					<p class="f4">"'Saḷāyatana-nirodhā phassa-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Saḷāyatana-nirodhā nu kho bhikkhave phassa-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Saḷāyatana-nirodhā bhante phassa-nirodho||<br />
					evaṃ no ettha hoti:||<br />
					saḷāyata-nanirodhā phassa-nirodhoti.|| ||</p>

					<p class="f4">"'Nāma-rūpa-nirodhā saḷāyatana-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Nāma-rūpa-nirodhā nu kho bhikkhave saḷāyatana-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Nāma-rūpa-nirodhā bhante saḷāyatana-nirodho||<br />
					evaṃ no ettha hoti:||<br />
					nāma-rūpa-nirodhā saḷāyatana-nirodho" ti.|| ||</p>

					<p class="f4">"'Viññāṇa-nirodhā nāma-rūpa-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Viññāṇa-nirodhā nu kho bhikkhave nāma-rūpa-nirodho no vā, kathaṃ vo ettha hotī" ti?|| ||</p>

					<p class="f4">"Viññāṇa-nirodhā bhante nāma-rūpa-nirodho||<br />
					evaṃ no ettha hoti:||<br />
					viññāṇa-nirodhā nāma-rūpa-nirodho" ti.|| ||</p>

					<p class="f4">"'Saṇkhāra-nirodhā viññāṇa-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Saṇkhāra-nirodhā nu kho bhikkhave viññāṇa-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Saṇkhāra-nirodhā bhante viññāṇa-nirodho||<br />
					evaṃ no ettha hoti:||<br />
					saṇkhāra-nirodhā viññāṇa-nirodho" ti.|| ||</p>

					<p class="f4">"'Avijjā-nirodhā saṇkhāra-nirodho' ti||<br />
					iti kho pan'etaṃ vuttaṃ.|| ||</p>

					<p class="f4">Avijjā-nirodhā nu kho bhikkhave saṇkhāra-nirodho no vā,||<br />
					kathaṃ vo ettha hotī" ti?|| ||</p>

					<p class="f4">"Avijjā-nirodhā bhante saṇkhāra-nirodho||<br />
					evaṃ no ettha hoti:||<br />
					avijjā-nirodhā saṇkhāra-nirodho" ti.|| ||</p>

					<p class="f4">22. "Sādhu bhikkhave.|| ||</p>

					<p class="f4">Iti kho bhikkhave tumhe pi evaṃ vadetha||<br />
					aham pi evaṃ vadāmi:|| ||</p>

					<p class="f4">Imasmiṃ asati idaṃ na hoti,||<br />
					imassa nirodhā idaṃ nirujjhati -||<br />
					yad idaṃ avijjā-nirodhā saṇkhāra-nirodho,||<br />
					saṇkhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">23. Api nu tumhe bhikkhave evaṃ jānantā evaṃ passantā <a id="pg265"><span class="f2 g"><b>[265]</b></span></a> pubbantaṃ vā paṭidhāveyyātha:||<br />
					ahosimha nu kho mayaṃ atītam-addhānaṃ,||<br />
					na nu kho ahesimha atītam addhānaṃ,||<br />
					kin nu kho ahesimha atītam addhānaṃ,||<br />
					kathan nu kho ahesimha atītam addhānaṃ,||<br />
					kiṃ hutvā||<br />
					kiṃ ahesimha nu kho mayaṃ atītam addhānan" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Api nu tumhe bhikkhave evaṃ jānantā||<br />
					evaṃ passantā||<br />
					aparantaṃ vā ādhāveyyātha:|| ||</p>

					<p class="f4">Bhavissāma nu kho mayaṃ anāgatam-addhānaṃ,||<br />
					na nu kho bhavissāma anāgatam-addhānaṃ,||<br />
					kin nu kho bhavissāma anāgatam-addhānaṃ,||<br />
					kathan nu kho bhavissāma anāgatam-addhānaṃ,||<br />
					kiṃ hutvā kiṃ bhavissāma nu kho mayaṃ anāgatam-addhānan" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Api nu tumhe bhikkhave evaṃ jānantā||<br />
					evaṃ passantā||<br />
					etarahi vā pacc'uppannaṃ addhānaṃ ajjhattaṃ kathaṃ-kathī assatha:||<br />
					ahannukhosmi,||<br />
					no nu khosmi,||<br />
					kin nu khosmi,||<br />
					kathan nu khosmi,||<br />
					ayan nu kho satto kuto āgato,||<br />
					so kuhiṇgāmī bhavissatī" ti?|| ||</p>

					<p class="f4">"No h'etaṃ bhante."|| ||</p>

					<p class="f4">24. "Api nu tumhe bhikkhave evaṃ jānantā||<br />
					evaṃ passantā||<br />
					evaṃ vadeyyātha:||<br />
					Satthā no garu,||<br />
					Satthu-gāravena ca mayaṃ||<br />
					evaṃ vademā" ti.|| ||</p>

					<p class="f4">"No h'etaṃ bhante."|| ||</p>

					<p class="f4">"Api nu tumhe bhikkhave evaṃ jānantā||<br />
					evaṃ passantā||<br />
					evaṃ vadeyyātha:||<br />
					samaṇo no evam āha,||<br />
					samaṇa-vacanena ca mayaṃ||<br />
					evaṃ vademā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Api nu tumhe bhikkhave evaṃ jānantā||<br />
					evaṃ passantā||<br />
					aññaṃ Satthāraṃ uddiseyyāthā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Api nu tumhe bhikkhave evaṃ jānantā||<br />
					evaṃ passantā||<br />
					yāni tāni puthusamaṇa-brāhmaṇānaṃ vatakotuhala-maṇgalāni,||<br />
					tāni sārato paccāgaccheyyāthā" ti?|| ||</p>

					<p class="f4">"No h'etaṃ bhante."|| ||</p>

					<p class="f4">"Nanu bhikkhave yad-eva tumhākaṃ||<br />
					sāmaṃ ñātaṃ||<br />
					sāmaṃ diṭṭhaṃ||<br />
					sāmaṃ viditaṃ||<br />
					tad eva tumhe vadethā" ti?|| ||</p>

					<p class="f4">"Evaṃ bhante."|| ||</p>

					<p class="f4">25. Sādhu bhikkhave.|| ||</p>

					<p class="f4">Upanītā kho me tumhe bhikkhave iminā sandiṭṭhikena dhammena akālikena||<br />
					ehi-passikena||<br />
					opanayikena||<br />
					paccattaṃ||<br />
					veditabbena viññūhi.|| ||</p>

					<p class="f4">Sandiṭṭhiko ayaṃ bhikkhave dhammo akāliko||<br />
					ehi-passiko||<br />
					opanayiko||<br />
					paccattaṃ||<br />
					veditabbo viññūhīti.|| ||</p>

					<p class="f4">Iti yan taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">26. Tiṇṇaṃ kho pana bhikkhave sannipātā gabbhassāvakkanti hoti:|| ||</p>

					<p class="f4">Idha mātā-pitaro sanni-patitā honti,||<br />
					mātā ca na utunī hoti,||<br />
					gandhabbo ca na pacc'upaṭṭhito hoti,||<br />
					n'eva tāva gab- <a id="pg266"><span class="f2 g"><b>[266]</b></span></a> bhassāvakkanti hoti.|| ||</p>

					<p class="f4">Idha mātā-pitaro ca sanni-patitā honti,||<br />
					mātā ca utunī hoti,||<br />
					gandhabbo ca na pacc'upaṭṭhito hoti,||<br />
					n'eva tāva gabbhassāvakkanti hoti.|| ||</p>

					<p class="f4">Yato ca kho bhikkhave mātā-pitaro sanni-patitā honti,||<br />
					mātā ca utunī hoti,||<br />
					gandhabbo ca pacc'upaṭṭhito hoti,||<br />
					evaṃ tiṇṇaṃ sannipātā gabbhassāvakkanti hoti.|| ||</p>

					<p class="f4">27. Tam enaṃ bhikkhave mātā nava vā dasa vā māse gabbhaṃ kucchinā pariharati mahatā saṃsayena garum-bhāraṃ.|| ||</p>

					<p class="f4">Tam enaṃ bhikkhave mātā navannaṃ vā dasannaṃ vā māsānaṃ accayena vijāyati mahatā saṃsayena garum-bhāraṃ.|| ||</p>

					<p class="f4">Tam enaṃ jātaṃ samānaṃ sakena lohitena poseti.|| ||</p>

					<p class="f4">Lohitaṃ h'etaṃ bhikkhave ariyassa vinaye yad idaṃ mātuthaññaṃ.|| ||</p>

					<p class="f4">28. Sa kho so bhikkhave kumāro vuddhim-anvāya indriyānaṃ paripākam-anvāya yāni tāni kumārakānaṃ kīḷāpanakāni tehi kīḷati:||<br />
					seyyath'īdaṃ -||<br />
					vaṇkakaṃ||<br />
					ghaṭikaṃ||<br />
					mokkha-cikaṃ||<br />
					ciṇgulakaṃ||<br />
					pattāḷhakaṃ||<br />
					rathakaṃ||<br />
					dhanukaṃ.|| ||</p>

					<p class="f4">29. Sa kho so bhikkhave kumāro vuddhim-anvāya indriyānaṃ paripākam-anvāya||<br />
					pañcahi kāma-guṇehi samappito samaṇgi-bhūto parivāreti:||<br />
					cakkhu-viññeyyehi rūpehi||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi,|| ||</p>

					<p class="f4">sota-viññeyyehi saddehi||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi,|| ||</p>

					<p class="f4">ghāna-viññeyyehi gandhehi||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi,|| ||</p>

					<p class="f4">jivhā-viññeyyehi rasehi||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi,|| ||</p>

					<p class="f4">kāya-viññeyyehi phoṭṭhabbehi||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">30. So cakkhunā rūpaṃ disvā piyarūpe rūpe sāra-j-jati,||<br />
					appiya-rūpe rūpe vyāpajjati.|| ||</p>

					<p class="f4">Anupatthikakāyasati ca viharati paritta cetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodhaṃ samāpanno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ abhinandati abhivadati ajjhosāya tiṭṭhati.|| ||</p>

					<p class="f4">Tassa taṃ vedanaṃ abhinandato abhivadato ajjhosāya tiṭṭhato uppajjati nandī||<br />
					yā vedanāsu nandī tad-upadānaṃ.|| ||</p>

					<p class="f4">Tass'upādāna paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Sotena saddaṃ sutvā piyarūpe sadde sāra-j-jati,||<br />
					appiya-rūpe sadde vyāpajjati.|| ||</p>

					<p class="f4">Anupatthikakāyasati ca viharati paritta cetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodhaṃ samāpanno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ abhinandati abhivadati ajjhosāya tiṭṭhati, tassa taṃ vedanaṃ abhinandato abhivadato ajjhosāya tiṭṭhato uppajjati nandī||<br />
					yā vedanāsu nandī tad-upadānaṃ.|| ||</p>

					<p class="f4">Tass'upādāna paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Ghānena gandhaṃ ghāyitvā piyarūpe gandhe sāra-j-jati,||<br />
					appiya-rūpe gandhe vyāpajjati.|| ||</p>

					<p class="f4">Anupatthikakāyasati ca viharati paritta cetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodhaṃ samāpanno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ abhinandati abhivadati ajjhosāya tiṭṭhati,||<br />
					tassa taṃ vedanaṃ abhinandato abhivadato ajjhosāya tiṭṭhato uppajjati nandī||<br />
					yā vedanāsu nandī tad-upadānaṃ.|| ||</p>

					<p class="f4">Tass'upādāna paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti. -|| ||</p>

					<p class="f4">Jivhāya rasaṃ sāyitvā piyarūpe rase sāra-j-jati,||<br />
					appiya-rūpe rase vyāpajjati.|| ||</p>

					<p class="f4">Anupatthikakāyasati ca viharati paritta cetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodhaṃ samāpanno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ abhinandati abhivadati ajjhosāya tiṭṭhati,||<br />
					tassa taṃ vedanaṃ abhinandato abhivadato ajjhosāya tiṭṭhato uppajjati nandī||<br />
					yā vedanāsu nandī tad-upadānaṃ.|| ||</p>

					<p class="f4">Tass'upādāna paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti. -|| ||</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe sāra-j-jati,||<br />
					appiya-rūpe phoṭṭhabbe vyāpajjati.|| ||</p>

					<p class="f4">Anupatthikakāyasati ca viharati paritta cetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodhaṃ samāpanno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ abhinandati abhivadati ajjhosāya tiṭṭhati,||<br />
					tassa taṃ vedanaṃ abhinandato abhivadato ajjhosāya tiṭṭhato uppajjati nandī||<br />
					yā vedanāsu nandī tad-upadānaṃ.|| ||</p>

					<p class="f4">Tass'upādāna paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti. -|| ||</p>

					<p class="f4">Manasā dhammaṃ viññāya piyarūpe <a id="pg267"><span class="f2 g"><b>[267]</b></span></a> dhamme sāra-j-jati,||<br />
					appiya-rūpe dhamme vyāpajjati.|| ||</p>

					<p class="f4">Anupatthikakāyasati ca viharati paritta cetaso,||<br />
					tañ ca ceto-vimuttiṃ paññā-vimuttiṃ yathā-bhūtaṃ na-p-pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodhaṃ samāpanno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ abhinandati abhivadati ajjhosāya tiṭṭhati,||<br />
					tassa taṃ vedanaṃ abhinandato abhivadato ajjhosāya tiṭṭhato uppajjati nandī||<br />
					yā vedanāsu nandī tad-upadānaṃ.|| ||</p>

					<p class="f4">Tass'upādāna paccayā bhavo,||<br />
					bhava-paccayā jāti,||<br />
					jāti-paccayā jarā-maraṇaṃ||<br />
					soka parideva dukkha-domanass'upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Idha bhikkhave Tathāgato loke uppajjati:||<br />
					arahaṃ||<br />
					Sammā Sambuddho||<br />
					vijjā-caraṇa-sampanno||<br />
					Sugato||<br />
					loka-vidū anuttaro||<br />
					purisa-damma-sārathī||<br />
					Satthā deva-manussānaṃ||<br />
					Buddho||<br />
					Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti:|| ||</p>

					<p class="f4">Ādi-kalyāṇaṃ||<br />
					majjhe-kalyāṇaṃ||<br />
					pariyosāna-kalyāṇaṃ||<br />
					sātthaṃ sabyañjanaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">Sambādho gharāvāso rajo-patho,||<br />
					abbhokāso pabbajjā,||<br />
					na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddaṃ saṇkhalikhitaṃ Brahma-cariyaṃ carituṃ,||<br />
					yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyanti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya||<br />
					mahantaṃ vā ñāti-parivaṭṭaṃ pahāya||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno bhikkhūnaṃ sikkhā-sājiva-samāpanno pāṇ-ā-tipātaṃ pahāya||<br />
					pāṇ-ā-tipātā paṭivirato hoti,||<br />
					nihita-daṇḍo nihita-sattho lajji dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaṃ pahāya||<br />
					adinn'ādānā <a id="pg268"><span class="f2 g"><b>[268]</b></span></a> paṭivirato hoti,||<br />
					dinn'ādāyī dinna-pāṭikaṇkhī athenena suci-bhūtena attanā viharati.|| ||</p>

					<p class="f4">Abrahma-cariyaṃ pahāya||<br />
					brahma-cārī hoti ārā-cārī,||<br />
					virato methunā gāma-dhammā.|| ||</p>

					<p class="f4">Musā-vādaṃ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Pisunaṃ vācaṃ pahāya||<br />
					pisunāya vācāya paṭivirato hoti,||<br />
					ito sutvā na amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā,||<br />
					samagg'ārāmo samaggarato samagga-nandi samagga-karaṇiṃ vācaṃ bhāsitā hoti.|| ||</p>

					<p class="f4">Pharusaṃ vācaṃ pahāya||<br />
					pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃgamā porī bahu-jana-kantā bahu-jana-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Sampha-p-palāpaṃ pahāya||<br />
					sampha-p-palāpā paṭivirato hoti,||<br />
					kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepanadhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajatapaṭiggahanā paṭivirato hoti.|| ||</p>

					<p class="f4">Āmakadhaññapaṭiggahanā paṭivirato hoti.|| ||</p>

					<p class="f4">Āmakamaṃsapaṭiggahanā paṭivirato hoti.|| ||</p>

					<p class="f4">Itthikumārikapaṭiggahanā paṭivirato hoti.|| ||</p>

					<p class="f4">Dāsidāsapaṭiggahanā paṭivirato hoti.|| ||</p>

					<p class="f4">Ajeḷakapaṭiggahanā paṭivirato hoti.|| ||</p>

					<p class="f4">Kukkuṭasūkarapaṭiggahanā paṭivirato hoti.|| ||</p>

					<p class="f4">Hatthi-gavāssa-vaḷavāpaṭiggahanā paṭivirato hoti.|| ||</p>

					<p class="f4">Khetta-vatthupaṭiggahanā paṭivirato hoti.|| ||</p>

					<p class="f4">Dūteyyapahīnagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsakuṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāciyogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.</p>

					<p class="f4">So santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					so yena yen'eva pakkamati,||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhi sakuṇo yena yen'eva ḍeti,||<br />
					sapattabhāro va ḍeti.|| ||</p>

					<p class="f4">Evam evaṃ bhikkhu santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					yena yen'eva pakkamati,||<br />
					samādāy'eva pakkamati.|| ||</p>

					<p class="f4">So iminā <a id="pg269"><span class="f2 g"><b>[269]</b></span></a> ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">So cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-enaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.</p>

					<p class="f4">So sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sotendriye saṃvaraṃ āpajjati.|| ||</p>

					<p class="f4">So ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ ghānendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghānendriyaṃ,||<br />
					ghān'endriye saṃvaraṃ āpajjati.</p>

					<p class="f4">So jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ jivhendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivhendriyaṃ,||<br />
					jivhendriye saṃvaraṃ āpajjati.</p>

					<p class="f4">So kāyena phoṭṭhabbaṃ phūsitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ kāyendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāyendriyaṃ,||<br />
					kāyendriye saṃvaraṃ āpajjati.</p>

					<p class="f4">So manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ manendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvaraṃ paṭipajjati,||<br />
					rakkhati manendriyaṃ,||<br />
					manendriye saṃvaraṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="f4">So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saṇghāṭipatta-cīvara-dhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">So iminā ca ariyena sīla-k-khandhena samannāgato iminā ca ariyena indriya-saṃvarena samannāgato iminā ca ariyena sati-sampajaññena samannāgato vivittaṃ sen'āsanaṃ bhajati,||<br />
					araññaṃ||<br />
					rukkha-mūlaṃ||<br />
					pabbataṃ||<br />
					kandaraṃ||<br />
					giri-guhaṃ||<br />
					susānaṃ vana-pattaṃ abbhokāsaṃ palālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā,||<br />
					ujuṃ kāyaṃ panidhāya,||<br />
					parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya||<br />
					vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya||<br />
					avyāpanna-citto viharati,<br />
					sabba-pāṇa-bhūta-hit-ā-nukampī||<br />
					Vyāpāda-padosā cittaṃ parisodheti.|| ||</p>

					<p class="f4">Thīna-middaṃ pahāya||<br />
					vigatatīnamiddo viharati,||<br />
					āloka-saññi sato sampajāno||<br />
					thīna-middā cittaṃ parisodheti.|| ||</p>

					<p class="f4">Uddhacca-kukkuccaṃ pahāya||<br />
					anuddhato viharati,||<br />
					ajjhattaṃ vūpasanta-citto,||<br />
					uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya||<br />
					tiṇṇa-vici-kiccho viharati,||<br />
					akathaṃ-kathi kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4"> <a id="pg270"><span class="f2 g"><b>[270]</b></span></a> So ime pañca nīvaraṇe pahāya cetaso upakkilese paññāya dubbalī-karaṇe,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ jhānaṃ upasampajja viharati.|| ||</p>

					<p class="f4">Idam pi vuccati bhikkhave,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Puna ca paraṃ, bhikkhave,||<br />
					bhikkhu vitakka-vicārānaṃ vūpasamā||<br />
					ajjhattaṃ sampasādanaṃ cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Idam pi vuccati bhikkhave,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno sukhañ ca kāyena paṭisaṃvedeti||<br />
					yantaṃ ariyā ācikkhanti:|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti taṃ tatiyaṃ-jhānaṃ upasampajja viharati.|| ||</p>

					<p class="f4">Idam pi vuccati bhikkhave,||<br />
					Tathāgatapadaṃ iti pi,||<br />
					Tathāgatanisevitaṃ iti pi,||<br />
					Tathāgatārañjitaṃ iti pi.|| ||</p>

					<p class="f4">Na tv'eva tāva ariya-sāvako niṭṭhaṃ gacchati:|| ||</p>

					<p class="f4">'Sammā Sambuddho Bhagavā,||<br />
					svākkhāto Bhagavatā dhammo,||<br />
					su-paṭipanno Bhagavato sāvaka-saṇgho' ti.|| ||</p>

					<p class="f4">Sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaṃ atthaṇgamā||<br />
					adukkha-ṃ-asukhaṃ upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">40. So cakkhunā rūpaṃ disvā piyarūpe rūpe na sāra-j-jati,||<br />
					appiya-rūpe rūpe na vyāpajjati,||<br />
					upatthikakāyasati ca viharati appamāṇacetaso.|| ||</p>

					<p class="f4">Tañ ca ceto-vimuttiṃ paññā-vimuttiṃ yathā bhūtaṃ pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodha-vi-p-pahīno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ n'ābhinandati n'ābhivadati nājjhosāya tiṭṭhati.|| ||</p>

					<p class="f4">Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati,||<br />
					tassa nandi-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Sotena saddaṃ sutvā piyarūpe sadde na sāra-j-jati,||<br />
					appiya-rūpe rūpe na vyāpajjati,||<br />
					upatthikakāyasati ca viharati appamāṇacetaso.|| ||</p>

					<p class="f4">Tañ ca ceto-vimuttiṃ paññā-vimuttiṃ yathā bhūtaṃ pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodha-vi-p-pahīno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ n'ābhinandati n'ābhivadati nājjhosāya tiṭṭhati.|| ||</p>

					<p class="f4">Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati,||<br />
					tassa nandi-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ghānena gandhaṃ ghāyitvā piyarūpe gandhe na sāra-j-jati,||<br />
					appiya-rūpe rūpe na vyāpajjati,||<br />
					upatthikakāyasati ca viharati appamāṇacetaso.|| ||</p>

					<p class="f4">Tañ ca ceto-vimuttiṃ paññā-vimuttiṃ yathā bhūtaṃ pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodha-vi-p-pahīno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ n'ābhinandati n'ābhivadati nājjhosāya tiṭṭhati.|| ||</p>

					<p class="f4">Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati,||<br />
					tassa nandi-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Jivhāya rasaṃ sāyitvā piyarūpe rase na sāra-j-jati,||<br />
					appiya-rūpe rūpe na vyāpajjati,||<br />
					upatthikakāyasati ca viharati appamāṇacetaso.|| ||</p>

					<p class="f4">Tañ ca ceto-vimuttiṃ paññā-vimuttiṃ yathā bhūtaṃ pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodha-vi-p-pahīno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ n'ābhinandati n'ābhivadati nājjhosāya tiṭṭhati.|| ||</p>

					<p class="f4">Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati,||<br />
					tassa nandi-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Kāyena phoṭṭhabbaṃ phusitvā piyarūpe phoṭṭhabbe na sāra-j-jati,||<br />
					appiya-rūpe rūpe na vyāpajjati,||<br />
					upatthikakāyasati ca viharati appamāṇacetaso.|| ||</p>

					<p class="f4">Tañ ca ceto-vimuttiṃ paññā-vimuttiṃ yathā bhūtaṃ pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodha-vi-p-pahīno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ n'ābhinandati n'ābhivadati nājjhosāya tiṭṭhati.|| ||</p>

					<p class="f4">Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati,||<br />
					tassa nandi-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Manasā dhammaṃ viññāya piyarūpe dhamme na sāra-j-jati,||<br />
					appiya-rūpe rūpe na vyāpajjati,||<br />
					upatthikakāyasati ca viharati appamāṇacetaso.|| ||</p>

					<p class="f4">Tañ ca ceto-vimuttiṃ paññā-vimuttiṃ yathā bhūtaṃ pajānāti yatth'assa te pāpakā akusalā dhammā aparisesā nirujjhanti.|| ||</p>

					<p class="f4">So evaṃ anurodha-virodha-vi-p-pahīno yaṃ kiñci vedanaṃ vedeti||<br />
					sukhaṃ vā dukkhaṃ vā adukkha-m-asukhaṃ vā,||<br />
					so taṃ vedanaṃ n'ābhinandati n'ābhivadati nājjhosāya tiṭṭhati.|| ||</p>

					<p class="f4">Tassa taṃ vedanaṃ anabhinandato anabhivadato anajjhosāya tiṭṭhato yā vedanāsu nandī sā nirujjhati,||<br />
					tassa nandi-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ||<br />
					soka parideva dukkha domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">41. Imaṃ kho me tumhe bhikkhave saṇkhittena taṇhā-saṇkhaya-vimuttiṃ dhāretha,||<br />
					Sātiṃ pana <a id="pg271"><span class="f2 g"><b>[271]</b></span></a> bhikkhuṃ kevaṭṭa-puttaṃ mahātaṇhājāla taṇhā saṇghāṭa paṭimukkan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Mahā Taṇhā Saṇkhaya Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>