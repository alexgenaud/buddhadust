<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 70. Two bhikkhus are taken to task for disparaging the rule about eating at impropper times. Includes a description of Seven sorts of Persons pointing out which have nothing more to do and which have something more to do." />
<title>MN 70: Kīṭāgiri Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p70">Sutta 70</a></h4>

					<h1>Kīṭāgiri Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg473"><span class="f2 g"><b>[473]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.070.chlm.sbb.htm">chlm</a>][<a href="../../../dhamma-vinaya/pts/mn/mn.070.horn.pts.htm#p1">pts</a>][<a href="../../../dhamma-vinaya/ati/mn/mn.070.than.ati.htm#p1">than</a>][<a href="../../../dhamma-vinaya/wp/mn/mn.070.ntbb.wp.htm">ntbb</a>][<a href="../../../dhamma-vinaya/mnl/mn/mn.070.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kāsīsu cārikaṃ carati mahatā bhikkhu-saṅghena saddhiṃ.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Ahaṃ kho bhikkhave aññatr'eva rattibhojanā bhuñjāmi.|| ||</p>

					<p class="f4">Aññatra kho panāhaṃ bhikkhave rattibhojanā bhuñjamāno||<br />
					app'ābādhatañ ca sañjānāmi||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Etha tumhe pi bhikkhave aññatr'eva rattibhojanā bhuñjatha.|| ||</p>

					<p class="f4">Aññatra kho pana bhikkhave tumhe pi rattibhojanā bhuñjamānā||<br />
					app'ābādhatañ ca sañjānissatha||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					pāsuvihārañ cā" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Atha kho Bhagavā Kāsīsu anupubbena cārikaṃ||<br />
					caramāno yena Kīṭāgiri nāma Kāsīnaṃ nigamo tad avasari.|| ||</p>

					<p class="f4">Tatra sudaṃ Bhagavā Kīṭāgirismiṃ viharati Kāsīnaṃ nigame.|| ||</p>

					<p class="f4">Tena kho pana samayena Assaji-Punabbasukā nāma bhikkhū Kīṭāgirismiṃ āvāsikā honti.|| ||</p>

					<p class="f4">Atha kho sambahulā bhikkhū yena Assaji-Punabbasukā bhikkhū ten'upasaṅkamiṃsu.|| ||</p>

					<p class="f4">Upasaṅkamitvā Assaji-Punabbasuke bhikkhū etad avocuṃ:|| ||</p>

					<p class="f4">"Bhagavā kho āvuso aññatr'eva rattibhojanā bhuñjati bhikkhu saṅgho ca,||<br />
					aññatra kho pan'āvuso rattibhojanā bhuñjamānā||<br />
					app'ābādhatañ ca sañjānanti||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Etha tumhe pi āvuso aññatr'eva rattibhojanā bhuñjatha.|| ||</p>

					<p class="f4">Aññatra kho pan'āvuso tumhe pi rattibhojanā bhuñjamānā||<br />
					app'ābādhatañ ca sañjānissatha,||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ <a id="pg474"><span class="f2 g"><b>[474]</b></span></a> cā" ti.|| ||</p>

					<p class="f4">Evaṃ vutte Assaji-Punabbasukā bhikkhū te bhikkhū etad avocuṃ:|| ||</p>

					<p class="f4">"Mayaṃ kho āvuso sāyañ-c'eva bhuñjāma pāto ca divā ca vikāle.|| ||</p>

					<p class="f4">Te mayaṃ sāyañ-c'eva bhuñjamānā pāto ca divā ca vikāle, app'ābādhatañ ca sañjānāma||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Te mayaṃ kiṃ sandiṭṭhikaṃ hitvā kālikaṃ anudhāvissāma,||<br />
					sāyañ-c'eva mayaṃ bhuñjissāma pāto ca divā ca vikāle" ti?|| ||</p>

					<p class="f4">Yato kho te bhikkhu nāsakkhiṃsu Assaji-Punabbasuke bhikkhū saññāpetuṃ||<br />
					atha yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ:|| ||</p>

					<p class="f4">"Idha mayaṃ bhante yena Assaji-Punabbasukā bhikkhū ten'upasaṅkamimha.|| ||</p>

					<p class="f4">Upasaṅkamitvā Assaji-Punabbasuke bhikkhū etad avocumha:|| ||</p>

					<p class="f4">'Bhagavā kho āvuso aññatr'eva rattibhojanā bhuñjati bhikkhu saṅgho ca,||<br />
					aññatra kho pan'āvuso rattibhojanā bhuñjamānā||<br />
					app'ābādhatañ ca sañjānanti||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Etha tumhe pi āvuso aññatr'eva rattibhojanā bhuñjatha.|| ||</p>

					<p class="f4">Aññatra kho pan'āvuso tumhe pi rattibhojanā bhuñjamānā||<br />
					app'ābādhatañ ca sañjānissatha,||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ cā' ti.|| ||</p>

					<p class="f4">Evaṃ vutte Assaji-Punabbasukā bhikkhū te bhikkhū etad avocuṃ:|| ||</p>

					<p class="f4">'Mayaṃ kho āvuso sāyañ-c'eva bhuñjāma pāto ca divā ca vikāle.|| ||</p>

					<p class="f4">Te mayaṃ sāyañ-c'eva bhuñjamānā pāto ca divā ca vikāle, app'ābādhatañ ca sañjānāma||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Te mayaṃ kiṃ sandiṭṭhikaṃ hitvā kālikaṃ anudhāvissāma,||<br />
					sāyañ-c'eva mayaṃ bhuñjissāma pāto ca divā ca vikāle' ti?|| ||</p>

					<p class="f4">Yato kho mayaṃ bhante nāsakkhimha Assaji-Punabbasuke bhikkhū saññapetuṃ||<br />
					qtha mayaṃ etam atthaṃ Bhagavato ārocemā" ti.|| ||</p>

					<p class="f4">Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi tvaṃ bhikkhu mama vacanena Assaji-Punabbasuke bhikkhū āmantehi:||<br />
					'Satthāyasmante āmantetī'" ti.|| ||</p>

					<p class="f4">"Evaṃ bhante" ti kho so bhikkhu Bhagavato paṭi-s-sutvā yena Assaji-Punabbasukā bhikkhū ten'upasaṅkami.|| ||</p>

					<p class="f4">Upasaṅkamitvā Assaji-Punabbasuke bhikkhū etad avoca:|| ||</p>

					<p class="f4">"Satthāyasmante āmantetī" ti.|| ||</p>

					<p class="f4">"Evam āvuso" ti kho Assaji-Punabbasukā bhikkhū tassa bhikkhuno paṭi-s-sutvā yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho Assaji-Punabbasuke bhikkhū Bhagavā etad avoca:|| ||</p>

					<p class="f4">"Saccaṃ kira bhakkhave sambahulā bhikkhū tumhe upasaṅkamitvā etad avocuṃ:|| ||</p>

					<p class="f4">'Bhagavā kho āvuso aññatr'eva rattibhojanā bhuñjati bhikkhu-saṅgho ca,||<br />
					aññatra kho pan'āvuso rattibhojanā bhuñjamānā||<br />
					appabādhatañ ca sañjānanti||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Etha tumhe pi āvuso aññatr'eva rattibhojanā bhuñjatha,||<br />
					aññatra kho pan'āvuso tumhe pi rattibhojanā bhuñ- <a id="pg475"><span class="f2 g"><b>[475]</b></span></a> jamānā||<br />
					app'ābādhatañ ca sañjānissatha||<br />
					app'ātaṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ cā' ti.|| ||</p>

					<p class="f4">Evaṃ vutte kira bhikkhave tumhe te bhikkhū evaṃ avacuttha:|| ||</p>

					<p class="f4">'Mayaṃ kho āvuso sāyañ-c'eva bhuñjāma pāto ca divā ca vikāle.|| ||</p>

					<p class="f4">Te mayaṃ sāyañ-c'eva bhuñjamānā pāto ca divā ca vikāle,||<br />
					appabādhatañ ca sañjānāma||<br />
					appataṅkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Te mayaṃ kiṃ sandiṭṭhikaṃ hitvā kālikaṃ anudhāvissāma,||<br />
					sāyañ-c'eva mayaṃ bhuñjissāma pāto ca divā ca vikāle'" ti?|| ||</p>

					<p class="f4">"Evaṃ bhante."|| ||</p>

					<p class="f4">"Kin-nu me tumhe bhikkhave evaṃ dhammaṃ desitaṃ ājānātha:|| ||</p>

					<p class="f4">'Yaṃ kiñc'āyaṃ purisa-puggalo paṭisaṃvedeti<br />
					sukhaṃ vā dukkhaṃ vā adukkha-m-asukhaṃ vā,||<br />
					tassa akusalā dhammā parihāyanti,||<br />
					kusalā dhammā abhivaḍḍhantī'" ti?|| ||</p>

					<p class="f4">"No h'etaṃ bhante."|| ||</p>

					<p class="f4 in2">"Nanu me tumhe bhikkhave evaṃ dhammaṃ desitaṃ ājānātha:|| ||</p>

							<p class="f4 in2">'Idh'ekaccassa eva-rūpaṃ sukhaṃ vedanaṃ vediyato||<br />
							akusalā dhammā abhivaḍḍhanti,||<br />
							kusalā dhammā parihāyanti.|| ||</p>

							<p class="f4 in2">Idha pan'ekaccassa eva-rūpaṃ sukhaṃ vedanaṃ vediyato||<br />
							akusalā dhammā parihāyanti,||<br />
							kusalā dhammā abhivaḍḍhanti.|| ||</p>

							<p class="f4 in2">Idh'ekaccassa eva-rūpaṃ dukkhaṃ vedanaṃ vediyato||<br />
							akusalā dhammā abhivaḍḍhanti,||<br />
							kusalā dhammā parihāyanti.|| ||</p>

							<p class="f4 in2">Idha pan'ekaccassa eva-rūpaṃ dukkhaṃ vedanaṃ vediyato||<br />
							akusalā dhammā parihāyanti,||<br />
							kusalā dhammā abhivaḍḍhanti.|| ||</p>

							<p class="f4 in2">Idh'ekaccassa eva-rūpaṃ adukkha-m-asukhaṃ vedanaṃ vediyato||<br />
							akusalā dhammā abhivaḍḍhanti,||<br />
							kusalā dhammā parihāyanti.|| ||</p>

							<p class="f4 in2">Idha pan'ekaccassa eva-rūpaṃ adukkha-m-asukhaṃ vedanaṃ vediyato,||<br />
							akusalā dhammā parihāyanti,||<br />
							kusalā dhammā abhivaḍḍhantī" ti?|| ||</p>

					<p class="f4">"Evam bhante."|| ||</p>

					<p class="f4">"Sādhu bhikkhave."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Mayā c'etaṃ bhikkhave aññātaṃ abhavissa adiṭṭhaṃ aviditaṃ asacchi-kataṃ aphassitaṃ paññāya:|| ||</p>

					<p class="f4">'Idh'ekaccassa eva-rūpaṃ sukhaṃ vedanaṃ vediyato||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,|| ||</p>

					<p class="f4">evam-ahaṃ ajānanto:|| ||</p>

					<p class="f4">'Eva-rūpaṃ sukhaṃ vedanaṃ pajahathā' ti vadeyyaṃ,|| ||</p>

					<p class="f4">api nu me etaṃ bhikkhave paṭirūpaṃ abhavissā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yasmā ca kho etaṃ bhikkhave mayā ñātaṃ diṭṭhaṃ viditaṃ sacchi-kataṃ phassitaṃ paññāya:|| ||</p>

					<p class="f4">'Idh'ekaccassa eva-rūpaṃ sukhaṃ vedanaṃ vediyato||<br />
					akusalā <a id="pg476"><span class="f2 g"><b>[476]</b></span></a> dhammā abhivaḍḍhanti,||<br />
					kusalā dhammā parihāyantī' ti,|| ||</p>

					<p class="f4">tasmā'haṃ eva-rūpaṃ sukhaṃ vedanaṃ pajahathā' ti vadāmi.|| ||</p>

					<p class="ctr c">&#9632;</p>

					<p class="f4">Mayā c'etaṃ bhikkhave aññātaṃ abhavissa adiṭṭhaṃ aviditaṃ asacchi-kataṃ aphassitaṃ paññāya:|| ||</p>

					<p class="f4">'Idh'ekaccassa eva-rūpaṃ sukhaṃ vedanaṃ vediyato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti,|| ||</p>

					<p class="f4">evam-ahaṃ ajānanto:|| ||</p>

					<p class="f4">'Eva-rūpaṃ sukhaṃ vedanaṃ upasampajja viharathā' ti vadeyyaṃ,|| ||</p>

					<p class="f4">api nu me etaṃ bhikkhave paṭirūpaṃ abhavissā'" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yasmā ca kho etaṃ bhikkhave mayā ñātaṃ diṭṭhaṃ viditaṃ sacchi-kataṃ phassitaṃ paññāya:|| ||</p>

					<p class="f4">'Idh'ekaccassa eva-rūpaṃ sukhaṃ vedanaṃ vediyato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti.|| ||</p>

					<p class="f4">Tasmā'haṃ:|| ||</p>

					<p class="f4">eva-rūpaṃ sukhaṃ vedanaṃ upasampajja viharathāti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Mayā c'etaṃ bhikkhave aññātaṃ abhavissa adiṭṭhaṃ aviditaṃ asacchi-kataṃ aphassitaṃ paññāya:|| ||</p>

					<p class="f4">'Idh'ekaccassa eva-rūpaṃ dukkhaṃ vedanaṃ vediyato||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,|| ||</p>

					<p class="f4">evam-ahaṃ ajānanto:|| ||</p>

					<p class="f4">'Eva-rūpaṃ dukkhaṃ vedanaṃ pajahathā' ti vadeyyaṃ,|| ||</p>

					<p class="f4">api nu me etaṃ bhikkhave paṭirūpaṃ abhavissā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yasmā ca kho etaṃ bhikkhave mayā ñātaṃ diṭṭhaṃ viditaṃ sacchi-kataṃ phassitaṃ paññāya:|| ||</p>

					<p class="f4">'Idh'ekaccassa eva-rūpaṃ dukkhaṃ vedanaṃ vediyato||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,|| ||</p>

					<p class="f4">tasmā'haṃ eva-rūpaṃ dukkhaṃ vedanaṃ pajahathā' ti vadāmi.|| ||</p>

					<p class="ctr c">&#9632;</p>

					<p class="f4">Mayā c'etaṃ bhikkhave aññātaṃ abhavissa adiṭṭhaṃ aviditaṃ asacchi-kataṃ aphassitaṃ paññāya:|| ||</p>

					<p class="f4">'Idh'ekaccassa eva-rūpaṃ dukkhaṃ vedanaṃ vediyato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti,|| ||</p>

					<p class="f4">evam-ahaṃ ajānanto:|| ||</p>

					<p class="f4">'Eva-rūpaṃ dukkhaṃ vedanaṃ upasampajja viharathā' ti vadeyyaṃ,|| ||</p>

					<p class="f4">api nu me etaṃ bhikkhave paṭirūpaṃ abhavissā'" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yasmā ca kho etaṃ bhikkhave mayā ñātaṃ diṭṭhaṃ viditaṃ sacchi-kataṃ phassitaṃ paññāya:|| ||</p>

					<p class="f4">'Idh'ekaccassa eva-rūpaṃ dukkhaṃ vedanaṃ vediyato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti.|| ||</p>

					<p class="f4">Tasmā'haṃ:|| ||</p>

					<p class="f4">eva-rūpaṃ dukkhaṃ vedanaṃ upasampajja viharathāti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Mayā c'etaṃ bhikkhave aññātaṃ abhavissa adiṭṭhaṃ aviditaṃ asacchi-kataṃ aphassitaṃ paññāya:|| ||</p>

					<p class="f4">'Idh'ekaccassa eva-rūpaṃ adukkha-m-asukhaṃ vedanaṃ vediyato||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,|| ||</p>

					<p class="f4">evam-ahaṃ ajānanto:|| ||</p>

					<p class="f4">'Eva-rūpaṃ adukkha-m-asukhaṃ vedanaṃ pajahathā' ti vadeyyaṃ,|| ||</p>

					<p class="f4">api nu me etaṃ bhikkhave paṭirūpaṃ abhavissā" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yasmā ca kho etaṃ bhikkhave mayā ñātaṃ diṭṭhaṃ viditaṃ sacchi-kataṃ phassitaṃ paññāya:|| ||</p>

					<p class="f4">'Idh'ekaccassa eva-rūpaṃ adukkha-m-asukhaṃ vedanaṃ vediyato||<br />
					akusalā dhammā abhivaḍḍhanti,||<br />
					kusalā dhammā parihāyantī' ti,|| ||</p>

					<p class="f4">tasmā'haṃ eva-rūpaṃ adukkha-m-asukhaṃ vedanaṃ pajahathā' ti vadāmi.|| ||</p>

					<p class="ctr c">&#9632;</p>

					<p class="f4">Mayā c'etaṃ bhikkhave aññātaṃ abhavissa adiṭṭhaṃ aviditaṃ asacchi-kataṃ aphassitaṃ paññāya:|| ||</p>

					<p class="f4">'Idh'ekaccassa eva-rūpaṃ adukkha-m-asukhaṃ vedanaṃ vediyato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti,|| ||</p>

					<p class="f4">evam-ahaṃ ajānanto:|| ||</p>

					<p class="f4">'Eva-rūpaṃ adukkha-m-asukhaṃ vedanaṃ upasampajja viharathā' ti vadeyyaṃ,|| ||</p>

					<p class="f4">api nu me etaṃ bhikkhave paṭirūpaṃ abhavissā'" ti?|| ||</p>

					<p class="f4">"No h'etaṃ bhante."|| ||</p>

					<p class="ctr c">&#9632;</p>

					<p class="f4">"Yasmā ca kho etaṃ bhikkhave mayā ñātaṃ diṭṭhaṃ viditaṃ sacchi-kataṃ phassitaṃ paññāya:|| ||</p>

					<p class="f4">'Idh'ekaccassa eva-rūpaṃ adukkha-m-asukhaṃ vedanaṃ vediyato||<br />
					akusalā dhammā parihāyanti,||<br />
					kusalā dhammā abhivaḍḍhantī' ti.|| ||</p>

					<p class="f4">Tasmā'haṃ:|| ||</p>

					<p class="f4">eva- <a id="pg477"><span class="f2 g"><b>[477]</b></span></a> rūpaṃ adukkha-m-asukhaṃ vedanaṃ upasampajja viharathāti vadāmi."|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">"Nāhaṃ bhikkhave sabbesaṃ yeva bhikkhūnaṃ appamādena karaṇīyan ti vadāmi.|| ||</p>

					<p class="f4">Na panāhaṃ bhikkhave sabbesaṃ yeva bhikkhūnaṃ na appamādena karaṇīyan ti vadāmi.|| ||</p>

					<p class="f4">Ye te bhikkhave bhikkhū Arahanto||<br />
					khīṇ'āsavā||<br />
					vusitavanto||<br />
					kata-karaṇīyā||<br />
					ohita-bhārā||<br />
					anuppatta-sadatthā parikkhīṇa-bhava-saṃyojanā||<br />
					samma-d-aññā vimuttā||<br />
					tathā-rūpān-ā-haṃ bhikkhave bhikkhūnaṃ||<br />
					na appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Kataṃ tesaṃ appamādena,||<br />
					abhabbā te pamajjituṃ.|| ||</p>

					<p class="ctr c">&#9632;</p>

					<p class="f4">Ye ca kho te bhikkhave bhikkhū sekkhā appattamānasā anuttaraṃ yoga-k-khemaṃ patthayamānā viharanti||<br />
					tathā-rūpān-ā-haṃ bhikkhave bhikkhūnaṃ appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">App-eva nām'ime āyasmanto anulomikāni sen'āsanāni paṭiseva-mānā kalyāṇa-mitte bhajamānā indriyāni samannānayamānā yass'atthāya kula-puttā samma-d-eva agārasmā anagāriyaṃ pabbajanti,||<br />
					tad-anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja vihareyyun ti.|| ||</p>

					<p class="f4">Imaṃ kho ahaṃ bhikkhave imesaṃ bhikkhūnaṃ appamādaphalaṃ sampassamāno appamādena karaṇīyan ti vadāmi.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4">Satt'ime bhikkhave puggalā santo saṃvijj'amānā lokasmiṃ.|| ||</p>

					<p class="f4">Katame satta?|| ||</p>

					<p class="f4">Ubhato-bhāga-vimutto||<br />
					paññā-vimutto||<br />
					kāya-sakkhī||<br />
					diṭṭha-p-patto||<br />
					saddhā-vimutto||<br />
					dhamm'ānusārī||<br />
					saddh'ānusārī.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo||<br />
					ubhato-bhāga-vimutto?|| ||</p>

					<p class="f4">Idha bhikkhave ekacco puggalo||<br />
					ye te santā vimokkhā ati-k-kamma rūpe||<br />
					āruppā te kāyena phassitvā viharati,||<br />
					paññāya c'assa disvā āsavā parikkhīṇā honti.|| ||</p>

					<p class="f4">Ayaṃ vuccati bhikkhave puggalo||<br />
					ubhato-bhāga-vimutto.|| ||</p>

					<p class="f4">Imassa kho ahaṃ bhikkhave bhikkhuno na appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Kataṃ tassa appamādena,<br />
					abhabbo so pamajjituṃ.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo<br />
					paññā-vimutto?|| ||</p>

					<p class="f4">Idha bhikkhave ekacco puggalo<br />
					ye te santā vimokkhā ati-k-kamma rūpe<br />
					āruppā te na kāyena phassitvā viharati,||<br />
					paññāya c'assa disvā āsavā parikkhīṇā honti.|| ||</p>

					<p class="f4">Ayaṃ vuccati bhikkhave <a id="pg478"><span class="f2 g"><b>[478]</b></span></a> puggalo paññā-vimutto.|| ||</p>

					<p class="f4">Imassa pi kho ahaṃ bhikkhave bhikkhuno na appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">Kataṃ tassa appamādena,<br />
					abhabbo so pamajjituṃ.</p>

					<p class="ctr c">&#9632;</p>

					<p class="f4">Katamo ca bhikkhave puggalo||<br />
					kāya-sakkhī?|| ||</p>

					<p class="f4">Idha bhikkhave ekacco puggalo||<br />
					ye te santā vimokkhā ati-k-kamma rūpe||<br />
					āruppā te kāyena phassitvā viharati,||<br />
					paññāya c'assa disvā ekacce āsavā parikkhīṇā honti.|| ||</p>

					<p class="f4">Ayaṃ vuccati bhikkhave puggalo||<br />
					kāya-sakkhi.|| ||</p>

					<p class="f4">Imassa kho ahaṃ bhikkhave bhikkhuno appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma ayam-āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno yass'atthāya kula-puttā samma-d-eva agārasmā anagāriyaṃ pabbajanti,||<br />
					tad-anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja vihareyyāti.|| ||</p>

					<p class="f4">Imaṃ kho ahaṃ bhikkhave imassa bhikkhuno appamādaphalaṃ sampassamāno appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo||<br />
					diṭṭha-p-patto?|| ||</p>

					<p class="f4">Idha bhikkhave ekacco puggalo||<br />
					ye te santā vimokkhā ati-k-kamma rūpe||<br />
					āruppā te na kāyena phassitvā viharati,||<br />
					paññāya c'assa disvā ekacce āsavā parikkhīṇā honti.|| ||</p>

					<p class="f4">Tathāgata-p-paveditā c'assa dhammā paññāya vodiṭṭhā honti vocaritā.|| ||</p>

					<p class="f4">Ayaṃ vuccati bhikkhave puggalo||<br />
					diṭṭha-p-patto.|| ||</p>

					<p class="f4">Imassa pi kho ahaṃ bhikkhave bhikkhuno appamādena karaṇīyan-ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma ayam-āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno yass'atthāya kula-puttā samma-d-eva agārasmā anagāriyaṃ pabbajanti,||<br />
					tad-anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja vihareyyāti.|| ||</p>

					<p class="f4">Imaṃ kho ahaṃ bhikkhave imassa bhikkhuno appamādaphalaṃ sampassamāno appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo||<br />
					saddhā-vimutto?|| ||</p>

					<p class="f4">Idha bhikkhave ekacco puggalo||<br />
					ye te santā vimokkhā ati-k-kamma rūpe||<br />
					āruppā te na kāyena phassitvā viharati,||<br />
					paññāya c'assa disvā ekacce āsavā parikkhīṇā honti.|| ||</p>

					<p class="f4">Tathāgate c'assa saddhā niviṭṭhā hoti mūlajātā pati-ṭ-ṭhitā.|| ||</p>

					<p class="f4">Ayaṃ vuccati bhikkhave puggalo||<br />
					saddhā-vimutto.|| ||</p>

					<p class="f4">Imassa pi kho ahaṃ bhikkhave bhikkhuno appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma ayam-āyasmā anulomikāni <a id="pg479"><span class="f2 g"><b>[479]</b></span></a> sen'āsanāni paṭiseva-māno kalyāṇa-mitte bhajamāno indriyāni samannānayamāno yass'atthāya kula-puttā samma-d-eva agārasmā anagāriyaṃ pabbajanti,||<br />
					tad-anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja vihareyyāti.|| ||</p>

					<p class="f4">Imaṃ kho ahaṃ bhikkhave imassa bhikkhuno appamādaphalaṃ sampassamāno appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo||<br />
					dhamm'ānusārī?|| ||</p>

					<p class="f4">Idha bhikkhave ekacco puggalo||<br />
					ye te santā vimokkhā ati-k-kamma rūpe||<br />
					āruppā te na kāyena phassitvā viharati,||<br />
					paññāya c'assa disvā āsavā apari-k-khīṇā honti,||<br />
					Tathāgata-p-paveditā c'assa dhammā paññāya mattaso nijjhānaṃ khamanti,||<br />
					api c'assa ime dhammā honti, seyyath'īdaṃ:||<br />
					saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">Ayaṃ vuccati bhikkhave puggalo||<br />
					dhamm'ānusārī.|| ||</p>

					<p class="f4">Imassa pi kho ahaṃ bhikkhave bhikkhuno appamādena karaṇīyan ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma ayam-āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno yass'atthāya kula-puttā samma-d-eva agārasmā anagāriyaṃ pabbajanti,||<br />
					tad-anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja vihareyyāti.|| ||</p>

					<p class="f4">Imaṃ kho ahaṃ bhikkhave imassa bhikkhuno appamādaphalaṃ sampassamāno appamādena karaṇīyan ti vadāmi.|| ||</p>

					<p class="ctr c">&#9632;</p>

					<p class="f4">Katamo ca bhikkhave puggalo||<br />
					saddh'ānusārī?|| ||</p>

					<p class="f4">Idha bhikkhave ekacco puggalo||<br />
					ye te santā vimokkhā ati-k-kamma rūpe||<br />
					āruppā te na kāyena phassitvā viharati,||<br />
					paññāya c'assa disvā āsavā apari-k-khīṇā honti,||<br />
					Tathāgate c'assa saddhāmattaṃ hoti pemamattaṃ,||<br />
					api c'assa ime dhammā honti seyyath'īdaṃ:||<br />
					saddh'indriyaṃ||<br />
					viriy'indriyaṃ||<br />
					sat'indriyaṃ||<br />
					samādh'indriyaṃ||<br />
					paññ'indriyaṃ.|| ||</p>

					<p class="f4">Ayaṃ vuccati bhikkhave puggalo||<br />
					saddh'ānusārī.|| ||</p>

					<p class="f4">Imassa pi kho ahaṃ bhikkhave bhikkhuno appamādena karaṇīyan-ti vadāmi.|| ||</p>

					<p class="f4">Taṃ kissa hetu?|| ||</p>

					<p class="f4">App'eva nāma ayam-āyasmā anulomikāni sen'āsanāni paṭiseva-māno kalyāṇa-mitte bhajamāno indriyāni samannānayamāno yass'atthāya kula-puttā samma-d-eva agārasmā anagāriyaṃ pabbajanti,||<br />
					tad-anuttaraṃ Brahma-cariya-pariyosānaṃ||<br />
					diṭṭhe'va dhamme sayaṃ abhiññā sacchi-katvā||<br />
					upasampajja vihareyyāti.|| ||</p>

					<p class="f4">Imaṃ kho ahaṃ bhikkhave imassa bhikkhuno appamādaphalaṃ sampassamāno appamādena karaṇīyan ti vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Nāhaṃ bhikkhave ādiken'eva aññārādhanaṃ vadāmi||<br />
					api ca bhikkhave anupubbasikkhā anupubbakiriyā anupubba- <a id="pg480"><span class="f2 g"><b>[480]</b></span></a> paṭipadā aññārādhanā hoti.|| ||</p>

					<p class="f4">Kathañ ca bhikkhave anupubbasikkhā anupubbakiriyā anupubbapaṭipadā aññārādhanā hoti?|| ||</p>

					<p class="f4">Idha bhikkhave saddhājāto upasaṅkamati,||<br />
					upasaṅkamanto payirupāsati,||<br />
					payirupāsanto sotaṃ odahati,||<br />
					ohita-soto dhammaṃ suṇāti,||<br />
					sutvā dhammaṃ dhāreti,||<br />
					dhatānaṃ dhammānaṃ atthaṃ upapari-k-khati,||<br />
					atthaṃ upapari-k-khato dhammā nijjhānaṃ khamanti,||<br />
					dhammanijjhānakkhantiyā sati chando jāyati,||<br />
					chanda-jāto ussahati,||<br />
					ussahitvā tuleti,||<br />
					tulayitvā padahati,||<br />
					pahit'atto samāno kāyena c'eva paramaṃ saccaṃ sacchi-karoti,||<br />
					paññāya ca naṃ paṭivijjha passati.|| ||</p>

					<p class="f4">Sā pi nāma bhikkhave saddhā nāhosi,||<br />
					tam pi nāma bhikkhave upasaṅkamanaṃ nāhosi.|| ||</p>

					<p class="f4">Sā pi nāma bhikkhave payirupāsanā nāhosi,||<br />
					tam pi nāma bhikkhave sotāvadhānaṃ nāhosi,||<br />
					tam pi nāma bhikkhave Dhamma-savanaṃ nāhosi,||<br />
					sā pi nāma bhikkhave dhammadhāraṇā nāhosi,||<br />
					sā pi nāma bhikkhave atthūpaparikkhā nāhosi,||<br />
					sā pi nāma bhikkhave dhammanijjhānakkhanti nāhosi,||<br />
					so pi nāma bhikkhave chando nāhosi,||<br />
					so pi nāma bhikkhave ussāho nāhosi,||<br />
					sā pi nāma bhikkhave tulanā nāhosi,||<br />
					tam pi nāma bhikkhave padhānaṃ nāhosi.|| ||</p>

					<p class="f4">Vippaṭipannā'ttha bhikkhave,||<br />
					micchā-paṭipannā'ttha bhikkhave.|| ||</p>

					<p class="f4">Kīva dūre v'ime bhikkhave mogha-purisā apakkantā imasmā Dhamma-Vinayā,|| ||</p>

					<p class="f4">Atthi bhikkhave catu-p-padaṃ veyyākaraṇaṃ yass'uddiṭṭhassa viññū puriso na cirass'eva paññāy'atthaṃ ājāneyya.|| ||</p>

					<p class="f4">Uddisissāmi vo bhikkhave,||<br />
					ājānissatha metan" ti.|| ||</p>

					<p class="f4">"Ke ca mayaṃ bhante,||<br />
					ke ca dhammassa aññātāro" ti?|| ||</p>

					<p class="f4">"Yo pi so bhikkhave Satthā āmisagaru āmisa-dāyādo āmisehi saṃsaṭṭho viharati,||<br />
					tassa p'ayaṃ eva-rūpī paṇopaṇaviyā na upeti:|| ||</p>

					<p class="f4">'Evañ ca no assa,||<br />
					atha naṃ kareyyāma,||<br />
					na ca no evam assa,||<br />
					na naṃ kareyyāmā' ti.|| ||</p>

					<p class="f4">Kim-pana bhikkhave yaṃ Tathāgato sabbaso āmisehi visaṃsaṭṭho viharati?|| ||</p>

					<p class="f4">Saddhassa bhikkhave sāvakassa Satthu sāsane pariyogāya vattato ayam-anu-Dhammo hoti:|| ||</p>

					<p class="f4">'Satthā Bhagavā,||<br />
					sāvako'ham-asmi.|| ||</p>

					<p class="f4">Jānāti Bhagavā,||<br />
					n-ā-haṃ jānāmī' ti.|| ||</p>

					<p class="f4">Saddhassa bhikkhave sāvakassa Satthu sāsane pariyogāya vattato rumhaniyaṃ Satth-usāsanaṃ hoti oja-vantaṃ.|| ||</p>

					<p class="f4">Saddhassa bhikkhave sāvakassa Satthu sāsane <a id="pg481"><span class="f2 g"><b>[481]</b></span></a> pariyogāya vattato ayam-anu-Dhammo hoti:|| ||</p>

					<p class="f4">'Kāmaṃ taco ca nahāru ca aṭṭhi ca avasissatu,||<br />
					upasussatu sarīre maṃsa-lohitaṃ.|| ||</p>

					<p class="f4">Yaṃ taṃ puriSatthāmena purisa-viriyena purisa-parakkamena pattabbaṃ,||<br />
					na taṃ apāpuṇitvā viriyassa Satthānaṃ bhavissatī' ti.|| ||</p>

					<p class="f4">Saddhassa bhikkhave sāvakassa Satthu sāsane pariyogāya vattato dvinnaṃ phalānaṃ aññataraṃ phalaṃ pāṭikaṅkhaṃ:|| ||</p>

					<p class="f4">Diṭṭh'eva dhamme aññā,||<br />
					sati vā upādisese Anāgāmitā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Kīṭāgiri Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>