<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 52. In this sutta Ānanda explains to a householder how Arahantship can be attained via any single one of eleven different avenues." />
<title>MN 52: Aṭṭhaka-Nāgara Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />
						<div class="floatr wpx">
						<p><a href="../../../dhamma-vinaya/deu/mn/mn.052.numn.deu.htm"><img src="../../../resources/images/flags/deu.jpg" width="25" height="14" alt="German translation" /></a></p>
						</div>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p52">Sutta 52</a></h4>

					<h1>Aṭṭhaka-Nāgara Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg349"><span class="f2 g"><b>[349]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.052.chlm.sbb.htm#p1">chlm</a>][<a href="../../../dhamma-vinaya/pts/mn/mn.052.horn.pts.htm#p1">pts</a>][<a href="../../../dhamma-vinaya/ati/mn/mn.052.than.ati.htm#p1">than</a>][<a href="../../../dhamma-vinaya/mnl/mn/mn.052.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Ānando Vesāliyaṃ viharati Beluvagāmake.|| ||</p>

					<p class="f4">Tena kho pana samayena Dasamo gahapati Aṭṭhakanāgaro Pāṭali-puttaṃ anuppatto hoti kenacid-eva karaṇīyena.|| ||</p>

					<p class="f4">Atha kho Dasamo gahapati Aṭṭhakanāgaro yena Kukkuṭārāmo yena aññataro bhikkhu ten'upasaṅkami.|| ||</p>

					<p class="f4">Upasaṅkamitvā taṃ bhikkhuṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Dasamo gahapati Aṭṭhakanāgaro taṃ bhikkhuṃ etad avoca:|| ||</p>

					<p class="f4">"Kahan nu kho bhante āyasmā Ānando etarahi viharati?|| ||</p>

					<p class="f4">Dassana-kāmā hi mayaṃ taṃ āyasmantaṃ Ānandan" ti.|| ||</p>

					<p class="f4">"Eso gahapati āyasmā Ānando Vesāliyaṃ viharati Beluvagāmake" ti.|| ||</p>

					<p class="f4">Atha kho Dasamo gahapati Aṭṭhakanāgaro Pāṭaliputte taṃ karaṇīyaṃ tīretvā yena Vesālī Beluvagāmako yen'āyasmā Ānando ten'upasaṅkami.|| ||</p>

					<p class="f4">Upasaṅkamitvā āyasmantaṃ Ānandaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Dasamo gahapati Aṭṭhakanāgaro āyasmantaṃ Ānandaṃ etad avoca:|| ||</p>

					<p class="f4">"Atthi nu kho bhante Ānanda tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto||<br />
					yattha bhikkhuno appamattassa ātāpino pahitattassa viharato avimuttaṃ vā cittaṃ vimuccati,||<br />
					apari-k-khīṇā vā āsavā parikkhayaṃ gacchanti||<br />
					ananuppattaṃ vā anuttaraṃ yoga-k-khemaṃ anupāpuṇātī" ti?|| ||</p>

					<p class="f4">"Atthi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					<a id="pg350"><span class="f2 g"><b>[350]</b></span></a> yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇātī" ti.|| ||</p>

					<p class="f4">"Katamo pana bhante Ānanda tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇātī" ti?|| ||</p>

					<p class="f4">"Idha gahapati bhikkhu||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Idam pi kho paṭhamaṃ-jhānaṃ abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">Idam pi kho dutiyaṃ-jhānaṃ abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					<a id="pg351"><span class="f2 g"><b>[351]</b></span></a> eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno sukhañ ca kāyena paṭisaṃvedeti||<br />
					yantaṃ ariyā ācikkhanti:||<br />
					'Upekkhako satimā sukha-vihārī' ti||<br />
					taṃ tatiyaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">Idam pi kho tatiyaṃ-jhānaṃ abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaṃ atthaṅ-gamā||<br />
					adukkha-ṃ-asukhaṃ||<br />
					upekkhāsati pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">Idam pi kho catutthaṃ-jhānaṃ abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					mettā-saha-gatena cetasā ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ||<br />
					iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ||<br />
					mettā-saha-gatena cetasā vipulena||<br />
					mahaggatena||<br />
					appamāṇena||<br />
					averena avyāpajjhena pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">Ayam pi kho mettā-ceto-vimutti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					karuṇā-saha-gatena cetasā ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ,||<br />
					iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ||<br />
					karuṇā-saha-gatena cetasā vipulena||<br />
					mahaggatena||<br />
					appamāṇena||<br />
					averena avyāpajjhena pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho karuṇā-ceto-vimutti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ <a id="pg352"><span class="f2 g"><b>[352]</b></span></a> nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					muditā-saha-gatena cetasā ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ||<br />
					muditā-saha-gatena cetasā vipulena||<br />
					mahaggatena||<br />
					appamāṇena||<br />
					averena avyāpajjhena pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho muditā-ceto-vimutti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu upekkhā-saha-gatena cetasā ekaṃ disaṃ pharitvā viharati||<br />
					tathā dutiyaṃ,||<br />
					tathā tatiyaṃ,||<br />
					tathā catutthiṃ iti uddham-adho tiriyaṃ sabbadhi||<br />
					sabbattatāya||<br />
					sabbā-vantaṃ lokaṃ||<br />
					upekkhā-saha-gatena cetasā vipulena||<br />
					mahaggatena||<br />
					appamāṇena||<br />
					averena avyāpajjhena pharitvā viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho upekkhā-ceto-vimutti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu sabbaso rūpa-saññānaṃ samati-k-kamā||<br />
					paṭigha-saññānaṃ atthaṅ-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho pana Ākāsanañ-c'āyatana-samāpatti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu sabbaso Ākāsanañ-c'āyatanaṃ samati-k-kamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho Viññāṇañ-c'āyatana samāpatti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Puna ca paraṃ gahapati bhikkhu||<br />
					sabbaso Viññāṇañ-c'āyatanaṃ samati-k-kamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ayam pi kho Ākiñ caññ'āyatanasamāpatti abhisaṅkhataṃ||<br />
					abhisañcetayitaṃ,||<br />
					yaṃ kho pana kiñci abhisaṅkhataṃ abhisañcetayitaṃ||<br />
					tad aniccaṃ nirodha-dhamman' ti pajānāti.|| ||</p>

					<p class="f4">So tattha ṭhito āsavānaṃ khayaṃ pāpuṇāti;||<br />
					no ce āsavānaṃ khayaṃ pāpuṇāti;||<br />
					ten'eva dhamma-rāgena tāya dhamma-nandiyā||<br />
					pañcannaṃ ora-m-bhāgiyānaṃ saṃyojanānaṃ pari-k-khayā||<br />
					opapātiko hoti||<br />
					tattha-parinibbāyī anāvatti-dhammo tasmā lokā.|| ||</p>

					<p class="f4">Ayam pi kho gahapati tena Bhagavatā jānatā passatā arahatā Sammā-SamBuddhena||<br />
					eka-dhammo akkhāto,||<br />
					yattha bhikkhuno appamattassa ātāpino pahitattassa viharato avimuttañ c'eva cittaṃ vimuccati||<br />
					apari-k-khīṇā ca āsavā parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti.|| ||</p>

					<p class="ctr c">&#9632;</p>

					<p class="f4">Evaṃ vutte Dasamo gahapati Aṭṭhakanāgaro āyasmantaṃ Ānandaṃ etad avoca:|| ||</p>

					<p class="f4">"Seyyathā pi bhante Ānanda puriso ekaṃ nidhimukhaṃ gavesanto sakideva ekādasa <a id="pg353"><span class="f2 g"><b>[353]</b></span></a> nidhimukhāni adhigaccheyya,||<br />
					evam eva kho ahaṃ bhante ekaṃ amatadvāraṃ gavesanto sakideva ekādasa amatadvārāni alatthaṃ savaṇāya.|| ||</p>

					<p class="f4">Seyyathā pi bhante purisassa agāraṃ ekādasadvāraṃ,||<br />
					so tasmiṃ agāre āditte eka-m-ekena pi dvārena sakkuṇeyya attāṇaṃ sotthiṃ kātuṃ,||<br />
					evam eva kho ahaṃ bhante imesaṃ ekādasannaṃ amatadvārānaṃ eka-m-ekena pi amatadvārena sakkuṇissāmi attāṇaṃ sotthiṃ kātuṃ.|| ||</p>

					<p class="f4">Ime hi nāma bhante añña-titthiyā ācariyassa ācariyadhanaṃ pariyesissanti.|| ||</p>

					<p class="f4">Kiṃpanāhaṃ āyasmato Ānandassa pūjaṃ na karissāmī" ti.|| ||</p>

					<p class="f4">Atha kho Dasamo gahapati Aṭṭhakanāgaro Pāṭali-puttañ ca Vesālikañ ca bhikkhu-saṅghaṃ sannipātāpetvā paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Ekamekañ ca bhikkhuṃ paccekadussayugena acchādesi,||<br />
					āyasmantaṃ Ānandaṃ ticīvarena acchādesi.|| ||</p>

					<p class="f4">Āyasmato ca Ānandassa pañcasataṃ vihāraṃ kārāpesī' ti.|| ||</p>

					<p class="f4">Aṭṭhakanāgarasuttaṃ dutiyaṃ.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>