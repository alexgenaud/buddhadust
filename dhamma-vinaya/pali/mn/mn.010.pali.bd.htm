<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 10." />
<title>MN 10. Satipatthana Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p10">Sutta 10</a></h4>

					<h1>Satipaṭṭhāna Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg55"><span class="f2 g"><b>[55]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.010.chlm.sbb.htm#p1">chlm</a>][<a href="../../../dhamma-vinaya/pts/mn/mn.010.horn.pts.htm#p1">pts</a>][<a href="../../../dhamma-vinaya/ati/mn/mn.010.nysa.ati.htm#p1">nysa</a>][<a href="../../../dhamma-vinaya/ati/mn/mn.010.soma.ati.htm#p1">soma</a>][<a href="../../../dhamma-vinaya/ati/mn/mn.010.than.ati.htm#p1">than</a>][<a href="../../../dhamma-vinaya/wp/mn/mn.010.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.010.upal.mnl.htm#p1">upal</a>][<a href="../../../dhamma-vinaya/bd/mn/mn.010.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kurūsu viharati Kammāssa-dammaɱ nāma Kurūnaɱ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Ekāyano ayaɱ bhikkhave Maggo sattānaɱ visuddhiyā <a id="pg56"><span class="f2 g"><b>[56]</b></span></a> soka-pari-d-davānaɱ samati-k-kamāya dukkha-domanassānaɱ attha-gamāya ñāyassa adhigamāya Nibbānassa sacchi-kiriyāya - yadidaɱ cattāro sati-paṭṭhānā.|| ||</p>

					<p class="f4">3. Katame cattāro?|| ||</p>

					<p class="f4">Idha, bhikkhave, bhikkhu kāye kāy'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Vedanāsu vedan'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Citte citt'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">Dhammesu Dhamm'ānupassī viharati ātāpī sampajāno satimā vineyya loke abhijjhā-domanassaɱ.|| ||</p>

					<p class="f4">4. Kathañ ca bhikkhave bhikkhu kāye kāy'ānupassī viharati?|| ||</p>

					<p class="f4">Idha, bhikkhave, bhikkhu araññagato vā rukkha-mūla-gato vā suññ-ā-gāra-gato vā nisīdati pallaṇkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So satova assa-sati,||<br />
					sato passa-sati.|| ||</p>

					<p class="f4">Dīghaɱ vā assa-santo dīghaɱ assasāmīti pajānāti.|| ||</p>

					<p class="f4">Dīghaɱ vā passa-santo dīghaɱ passasāmīti pajānāti.|| ||</p>

					<p class="f4">Rassaɱ vā assa-santo rassaɱ assasāmīti pajānāti.|| ||</p>

					<p class="f4">Rassaɱ vā passa-santo rassaɱ passasāmīti pajānāti.|| ||</p>

					<p class="f4">Sabba-kāyapaṭisaɱvedī assasi-s-sāmīti sikkhati|| ||</p>

					<p class="f4">Sabba-kāyapaṭisaɱvedī passasi-s-sāmīti sikkhati .|| ||</p>

					<p class="f4">Passambh ayaɱ kāyasaṇkhāraɱ assasi-s-sāmīti sikkhati.|| ||</p>

					<p class="f4">Passambh ayaɱ kāyasaṇkhāraɱ passasi-s-sāmīti sikkhati.|| ||</p>

					<p class="f4">Seyyathā pi, bhikkhave, dakkho bhamakāro vā bhamakārantevāsī vā dīghaɱ vā añchanto dīghaɱ añchāmīti pajānāti,||<br />
					rassaɱ vā añchanto rassaɱ añchāmīti pajānāti,||<br />
					evam eva kho, bhikkhave, bhikkhu dīghaɱ vā assa-santo dīghaɱ assasāmīti pajānāti|| ||</p>

					<p class="f4">Dīghaɱ vā passa-santo dīghaɱ passasāmīti pajānāti|| ||</p>

					<p class="f4">Rassaɱ vā assa-santo rassaɱ assasāmīti pajānāti|| ||</p>

					<p class="f4">Rassaɱ vā passa-santo rassaɱ passasāmīti pajānāti|| ||</p>

					<p class="f4">Sabba-kāyapaṭisaɱvedī assasi-s-sāmīti sikkhati|| ||</p>

					<p class="f4">Sabba-kāyapaṭisaɱvedī passasi-s-sāmīti sikkhati|| ||</p>

					<p class="f4">Passambh ayaɱ kāyasaṇkhāraɱ assasi-s-sāmīti sikkhati|| ||</p>

					<p class="f4">Passambh ayaɱ kāyasaṇkhāraɱ passasi-s-sāmīti sikkhati.|| ||</p>

					<p class="f4">5. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati.|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati.|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya.|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati.|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">6. Puna ca paraɱ bhikkhave bhikkhu gacchanto vā gacchāmīti pajānāti.|| ||</p>

					<p class="f4">Ṭhito vā ṭhito'mhīti pajānāti.|| ||</p>

					<p class="f4">Nisinno vā <a id="pg57"><span class="f2 g"><b>[57]</b></span></a> nisinnomhīti pajānāti.|| ||</p>

					<p class="f4">Sayāno vā sayānomhīti pajānāti.|| ||</p>

					<p class="f4">Yathā yathā vā panassa kāyo paṇihito hoti tathā tathā naɱ pajānāti.|| ||</p>

					<p class="f4">7. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati.|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">8. Puna ca paraɱ bhikkhave bhikkhu abhikkante paṭikkante sampajāna-kārī hoti.|| ||</p>

					<p class="f4">Ālokite vilokite sampajāna-kārī hoti.|| ||</p>

					<p class="f4">Sammiñjite pasārite sampajāna-kārī hoti.|| ||</p>

					<p class="f4">Saṇghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">9. Iti ajjhattaɱ vā kāye kāy'ānupassī viharati bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati.|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">10. Puna ca paraɱ bhikkhave bhikkhu imam eva kāyaɱ uddhaɱ pādatalā adho kesa-matthakā taca-pariyantaɱ pūraɱ nāna-p-pakārassa asucino pacc-a-vekkhati:|| ||</p>

					<p class="f4">atthi imasmiɱ kesā lomā nakhā dantā taco maɱsaɱ nahāru aṭṭhi aṭṭhimiñjaɱ vakkaɱ hadayaɱ yakanaɱ kilomakaɱ pīhakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khe'o siṇghāṇikā lasikā muttanti.|| ||</p>

					<p class="f4">Seyyathā pi, bhikkhave, ubhatomukhā mūto'ī pūrā nānāvihitassa dhaññassa-seyyath'īdaɱ: sālīnaɱ vīhīnaɱ muggānaɱ māsānaɱ tilānaɱ taṇḍulānaɱ,||<br />
					tam enaɱ cakkhumā puriso muñcitvā pacc-a-vekkheyya:|| ||</p>

					<p class="f4">ime sālī ime vīhī ime muggā ime māsā ime tilā ime taṇḍulāti,|| ||</p>

					<p class="f4">Evam eva kho bhikkhave bhikkhu imam eva kāyaɱ uddhaɱ pādatalā adho kesa-matthakā taca-pariyantaɱ pūraɱ nāna-p-pakārassa asucino pacc-a-vekkhati:|| ||</p>

					<p class="f4">atthi imasmiɱ kāye kesā lomā nakhā dantā taco maɱsaɱ nahāru aṭṭhi aṭṭhimiñjaɱ vakkaɱ hadayaɱ yakanaɱ kilomakaɱ pīhakaɱ pa-p-phāsaɱ antaɱ antaguṇaɱ udariyaɱ karīsaɱ pittaɱ semhaɱ pubbo lohitaɱ sedo medo assu vasā khe'o siṇghāṇikā lasikā muttanti.|| ||</p>

					<p class="f4">11. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">12. Puna ca paraɱ bhikkhave bhikkhu imam eva kāyaɱ yathāṭhitaɱ yathāpaṇihitaɱ dhātuso pacc-a-vekkhati:|| ||</p>

					<p class="f4">atthi imasmiɱ kāye paṭhavī-dhātu āpo-dhātu tejo-dhātu vāyodhātūti.|| ||</p>

					<p class="f4"><a id="pg58"><span class="f2 g"><b>[58]</b></span></a> Seyyathā pi, bhikkhave, dakkho goghātako vā go-ghātakantevāsī vā gāviɱ vadhitvā cātu-m-mahā-pathe bilaso paṭivibhajitvā nisinno assa,|| ||</p>

					<p class="f4">Evam eva kho bhikkhave bhikkhu imam eva kāyaɱ yathāṭhitaɱ yathāpaṇihitaɱ dhātuso pacc-a-vekkhati:|| ||</p>

					<p class="f4">atthi imasmiɱ kāye paṭhavī-dhātu āpo-dhātu tejo-dhātu vāyodhātūti.|| ||</p>

					<p class="f4">13. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissati mattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">14. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ ekāhamataɱ vā dvīhamataɱ vā tīhamataɱ vā uddhumātakaɱ vinīlakaɱ vipubbakajātaɱ,||<br />
					so imam eva kāyaɱ upasaɱharati: 'ayam pi kho kāyo evaɱ dhammo evambhāvī evaɱ anatīto' ti.|| ||</p>

					<p class="f4">15. Iti ajjhattaɱ vā kāye kāy'ānupassī viharati bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">16. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ kākehi vā khajja-mānaɱ kulalehi vā khajja-mānaɱ gijjhehi vā khajja-mānaɱ supāṇehi vā khajja-mānaɱ sigālehi vā khajja-mānaɱ vividhehi vā pāṇakajātehi khajja-mānaɱ,||<br />
					so imam eva kāyaɱ upasaɱharati: ayam pi kho kāyo evaɱ dhammo evambhāvī etaɱ anatītoti.|| ||</p>

					<p class="f4">17. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">18. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ aṭṭhikasaṇkhalikaɱ samaɱsa-lohitaɱ nahārusambandhaɱ,||<br />
					so imam eva kāyaɱ upasaɱharati: ayam pi kho kāyo evaɱ dhammo evambhāvī etaɱ anatītoti.|| ||</p>

					<p class="f4">19. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">20. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ aṭṭhikasaṇkhalikaɱ nimmaɱsa-lohita-makkhittaɱ nahārusambandhaɱ,||<br />
					so imam eva kāyaɱ upasaɱharati: ayam pi kho kāyo evaɱ dhammo evambhāvī etaɱ anatītoti.|| ||</p>

					<p class="f4">21. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">22. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ aṭṭhikasaṇkhalikaɱ apagatamaɱsa-lohitaɱ nahārusambandhaɱ,||<br />
					so imam eva kāyaɱ upasaɱharati: ayam pi kho kāyo evaɱ dhammo evambhāvī etaɱ anatītoti.|| ||</p>

					<p class="f4">23. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">24. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ - aṭṭhikāni apagatasambandhāni disā vidisāsu vikkhittāni aññena hatthaṭṭhikaɱ aññena pādaṭṭhikaɱ aññena jaṇghaṭṭhikaɱ aññena ūraṭṭhikaɱ aññena kaṭaṭṭhikaɱ aññena piṭṭhikaṇṭakaɱ aññena sīsakaṭāhaɱ,||<br />
					so imam eva kāyaɱ upasaɱharati : ayam pi kho kāyo evaɱ dhammo evambhāvī etaɱ anatītoti.|| ||</p>

					<p class="f4">25. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">26. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ aṭṭhikāni setāni saṇkhavaṇṇūpanibhāni,||<br />
					so imam eva kāyaɱ upasaɱharati: ayam pi kho kāyo evaɱ dhammo evambhāvī etaɱ anatītoti.|| ||</p>

					<p class="f4">27. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">28. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ aṭṭhikāni puñjakitāni tero-vassikāni ,||<br />
					so imam eva kāyaɱ upasaɱharati: ayam pi kho kāyo evaɱ dhammo evambhāvī etaɱ anatīto' ti.|| ||</p>

					<p class="f4">29. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati.|| ||</p>

					<p class="f4">30. Puna ca paraɱ bhikkhave bhikkhu seyyathā pi passeyya sarīraɱ sīvathikāya chaḍḍitaɱ aṭṭhikāni pūtīni cuṇṇa- <a id="pg59"><span class="f2 g"><b>[59]</b></span></a> kajātāni ,||<br />
					so imam eva kāyaɱ upasaɱharati: 'ayam pi kho kāyo evaɱ dhammo evambhāvī etaɱ anatīto' ti.|| ||</p>

					<p class="f4">31. Iti ajjhattaɱ vā kāye kāy'ānupassī viharati|| ||</p>

					<p class="f4">Bahiddhā vā kāye kāy'ānupassī viharati|| ||</p>

					<p class="f4">Ajjhatta-bhiddhā vā kāye kāy'ānupassī viharati|| ||</p>

					<p class="f4">Samudaya-Dhamm'ānupassī vā kāyasmiɱ viharati|| ||</p>

					<p class="f4">Vaya-Dhamm'ānupassī vā kāyasmiɱ viharati|| ||</p>

					<p class="f4">Samudayavaya-Dhamm'ānupassī vā kāyasmiɱ viharati|| ||</p>

					<p class="f4">Atthi kāyoti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi bhikkhave bhikkhu kāye kāy'ānupassī viharati|| ||</p>

					<p class="f4">Evaɱ kho bhikkhave bhikkhu kāye kāy'ānupassī viharati.|| ||</p>

					<p class="f4">32. Kathañ ca bhikkhave bhikkhu vedanāsu vedan'ānupassī viharati?|| ||</p>

					<p class="f4">Idha, bhikkhave, bhikkhu sukhaɱ vedanaɱ vediyamāno 'sukhaɱ vedanaɱ vediyāmī'ti pajānāti.|| ||</p>

					<p class="f4">Dukkhaɱ vedanaɱ vediyamāno 'dukkhaɱ vedanaɱ vediyāmī'ti pajānāti.|| ||</p>

					<p class="f4">Adukkha-m-asukhaɱ vedanaɱ vediyamāno 'adukkha-m-asukhaɱ vedanaɱ vediyāmī'ti pajānāti.|| ||</p>

					<p class="f4">Sāmisaɱ vā sukhaɱ vedanaɱ vediyamāno 'sāmisaɱ sukhaɱ vedanaɱ vediyāmī'ti pajānāti.|| ||</p>

					<p class="f4">Nirāmisaɱ vā sukhaɱ vedanaɱ vediyamāno 'nirāmisaɱ sukhaɱ vedanaɱ vediyāmī'ti pajānāti.|| ||</p>

					<p class="f4">Sāmisaɱ vā dukkhaɱ vedanaɱ vediyamāno 'sāmisaɱ dukkhaɱ vedanaɱ vediyāmī'ti pajānāti.|| ||</p>

					<p class="f4">Nirāmisaɱ vā dukkhaɱ vedanaɱ vediyamāno 'nirāmisaɱ dukkhaɱ vedanaɱ vediyāmī'ti pajānāti.|| ||</p>

					<p class="f4">Sāmisaɱ vā adukkha-m-asukhaɱ vedanaɱ vediyamāno 'sāmīsaɱ adukkha-m-asukhaɱ vedanaɱ vediyāmī'ti pajānāti.|| ||</p>

					<p class="f4">Nirāmisaɱ vā adukkha-m-asukhaɱ vedanaɱ vediyamāno 'nirāmisaɱ adukkha-m-asukhaɱ vedanaɱ vediyāmī'ti pajānāti.|| ||</p>

					<p class="f4">33. Iti ajjhattaɱ vā vedanāsu vedan'ānupassī viharati|| ||</p>

					<p class="f4">Bahiddhā vā vedanāsu vedan'ānupassī viharati|| ||</p>

					<p class="f4">Ajjhatta-bhiddhā vā vedanāsu vedan'ānupassī viharati|| ||</p>

					<p class="f4">Samudaya-Dhamm'ānupassī vā vedanāsu viharati|| ||</p>

					<p class="f4">Vaya-Dhamm'ānupassī vā vedanāsu viharati|| ||</p>

					<p class="f4">Samudayavaya-Dhamm'ānupassī vā vedanāsu viharati|| ||</p>

					<p class="f4">Atthi vedanāti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evaɱ kho bhikkhave bhikkhu vedanāsu vedan'ānupassī viharati.|| ||</p>

					<p class="f4">34. Kathañ ca bhikkhave bhikkhu citte citt'ānupassī viharati?|| ||</p>

					<p class="f4">Idha, bhikkhave, bhikkhu sarāgaɱ vā cittaɱ sarāgaɱ cittanti pajānāti|| ||</p>

					<p class="f4">Vīta-rāgaɱ vā cittaɱ vīta-rāgaɱ cittanti pajānāti.|| ||</p>

					<p class="f4">Sadosaɱ vā cittaɱ sadosaɱ cittanti pajānāti|| ||</p>

					<p class="f4">Vīta-dosaɱ vā cittaɱ vīta-dosaɱ cittanti pajānāti.|| ||</p>

					<p class="f4">Samohaɱ vā cittaɱ samohaɱ cittanti pajānāti|| ||</p>

					<p class="f4">Vīta-mohaɱ vā cittaɱ vīta-mohaɱ cittanti pajānāti.|| ||</p>

					<p class="f4">Saṇkhittaɱ vā cittaɱ saṇkhittaɱ cittanti pajānāti|| ||</p>

					<p class="f4">Vikkhittaɱ vā cittaɱ vikkhittaɱ cittanti pajānāti.|| ||</p>

					<p class="f4">Mahaggataɱ vā cittaɱ mahaggataɱ cittanti pajānāti|| ||</p>

					<p class="f4">Amahaggataɱ vā cittaɱ amahaggataɱ cittanti pajānāti.|| ||</p>

					<p class="f4">Sauttaraɱ vā cittaɱ sa-uttaraɱ cittanti pajānāti|| ||</p>

					<p class="f4">Anuttaraɱ vā cittaɱ anuttaraɱ cittanti pajānāti.|| ||</p>

					<p class="f4">Samāhitaɱ vā cittaɱ samāhitaɱ cittanti pajānāti|| ||</p>

					<p class="f4">Asamāhitaɱ vā cittaɱ asamāhitaɱ cittanti pajānāti.|| ||</p>

					<p class="f4">Vimuttaɱ vā cittaɱ vimuttaɱ cittanti pajānāti|| ||</p>

					<p class="f4">Avimuttaɱ vā cittaɱ avimuttaɱ cittanti pajānāti.|| ||</p>

					<p class="f4">35. Iti ajjhattaɱ vā citte citt'ānupassī viharati|| ||</p>

					<p class="f4">Bahiddhā vā citte citt'ānupassī viharati|| ||</p>

					<p class="f4">Ajjhatta-bhiddhā vā citte citt'ānupassī viharati|| ||</p>

					<p class="f4">Samu- <a id="pg60"><span class="f2 g"><b>[60]</b></span></a> dayadhamm'ānupassī vā cittasmiɱ viharati|| ||</p>

					<p class="f4">Vaya-Dhamm'ānupassī vā cittasmiɱ viharati samudayavaya-Dhamm'ānupassī vā cittasmiɱ viharati|| ||</p>

					<p class="f4">Atthi cittanti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evaɱ kho bhikkhave bhikkhu citte citt'ānupassī viharati.|| ||</p>

					<p class="f4">36. Kathañ ca bhikkhave bhikkhu dhammesu Dhamm'ānupassī viharati?|| ||</p>

					<p class="f4">Idha, bhikkhave, bhikkhu dhammesu Dhamm'ānupassī viharati pañcasu nīvaraṇesu.|| ||</p>

					<p class="f4">Kathañ ca bhikkhave bhikkhu dhammesu Dhamm'ānupassī viharati pañcasu nīvaraṇesu?|| ||</p>

					<p class="f4">Idha, bhikkhave, bhikkhu santaɱ vā ajjhattaɱ kāma-c-chandaɱ 'atthi me ajjhattaɱ kāma-c-chando'ti pajānāti.|| ||</p>

					<p class="f4">Asantaɱ vā ajjhattaɱ kāma-c-chandaɱ 'n'atthi me ajjhattaɱ kāma-c-chando'ti pajānāti.|| ||</p>

					<p class="f4">Yathā ca anuppannassa kāma-c-chandassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa kāma-c-chandassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa kāma-c-chandassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ vyāpādaɱ 'atthi me ajjhattaɱ vyāpādo'ti pajānāti.|| ||</p>

					<p class="f4">Asantaɱ vā ajjhattaɱ vyāpādaɱ 'n'atthi me ajjhattaɱ vyāpādo'ti pajānāti.|| ||</p>

					<p class="f4">Yathā ca anuppannassa vyāpādassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa vyāpādassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa vyāpādassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ thīna-middhaɱ'atthi me ajjhattaɱ thīna-middhan' ti.pajānāti.|| ||</p>

					<p class="f4">Asantaɱ vā ajjhattaɱ thīna-middhaɱ 'n'atthi me ajjhattaɱ thīna-middhanti,||<br />
					pajānāti.|| ||</p>

					<p class="f4">Yathā ca anuppannassa thīna-middhassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa thīna-middhassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa thīna-middhassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ uddhacca-kukkuccaɱ 'atthi me ajjhattaɱ uddhacca-kukkucca'nti pajānāti.|| ||</p>

					<p class="f4">Asantaɱ vā ajjhattaɱ uddhacca-kukkuccaɱ'n'atthi me ajjhattaɱ uddhacca-kukkucca'nti pajānāti.|| ||</p>

					<p class="f4">Yathā ca anuppannassa uddhacca-kukkuccassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa uddhacca-kukkuccassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa uddhacca-kukkuccassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ vici-kicchaɱ atthi me ajjhattaɱ vicikicchā'ti pajānāti.|| ||</p>

					<p class="f4">Asantaɱ vā ajjhattaɱ vici-kicchaɱ'n'atthi me ajjhattaɱ vicikicchā'ti pajānāti.|| ||</p>

					<p class="f4">Yathā ca anuppannāya vicikicchāya uppādo hoti,||<br />
					tañ ca pajānāti|| ||</p>

					<p class="f4">Yathā ca uppannāya vicikicchāya pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnāya vicikicchāya āyatiɱ anuppādo hoti,||<br />
					tañ ca pajānāti.|| ||</p>

					<p class="f4">37. Iti ajjhattaɱ vā dhammesu Dhamm'ānupassī viharati|| ||</p>

					<p class="f4">Bahiddhā vā dhammesu Dhamm'ānupassī viharati|| ||</p>

					<p class="f4">Ajjhatta-bhiddhā vā dhammesu Dhamm'ānupassī viharati|| ||</p>

					<p class="f4">Samudaya-Dhamm'ānupassī vā dhammesu viharati|| ||</p>

					<p class="f4">Vaya-Dhamm'ānupassī vā dhammesu viharati|| ||</p>

					<p class="f4">Samudayavaya-Dhamm'ānupassī vā dhammesu viharati|| ||</p>

					<p class="f4">Atthi dhammāti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evaɱ kho bhikkhave bhikkhu dhammesu Dhamm'ānupassī viharati pañcasu nīvaraṇesu.|| ||</p>

					<p class="f4">38. Puna ca paraɱ bhikkhave bhikkhu dhammesu dham- <a id="pg61"><span class="f2 g"><b>[61]</b></span></a> mānupassī viharati pañca-supādāna-k-khandhesu.|| ||</p>

					<p class="f4">Kathañ ca bhikkhave bhikkhu dhammesu Dhamm'ānupassī viharati pañca-supādāna-k-khandhesu.|| ||</p>

					<p class="f4">Idha, bhikkhave, bhikkhu|| ||</p>

					<p class="f4">Iti rūpaɱ,||<br />
					iti rūpassa samudayo,||<br />
					iti rūpassa attha-gamo.|| ||</p>

					<p class="f4">Iti vedanā,||<br />
					iti vedanāya samudayo,||<br />
					iti vedanāya attha-gamo.|| ||</p>

					<p class="f4">Iti saññā,||<br />
					iti saññāya samudayo,||<br />
					iti saññāya attha-gamo.|| ||</p>

					<p class="f4">Iti saṇkhārā,||<br />
					iti saṇkhārānaɱ samudayo,||<br />
					iti saṇkhārānaɱ attha-gamo.|| ||</p>

					<p class="f4">Iti viññāṇaɱ,||<br />
					iti viññāṇassa samudayo,||<br />
					iti viññāṇassa attha-gamo' ti.|| ||</p>

					<p class="f4">39. Iti ajjhattaɱ vā dhammesu Dhamm'ānupassī viharati|| ||</p>

					<p class="f4">Bahiddhā vā dhammesu Dhamm'ānupassī viharati|| ||</p>

					<p class="f4">-Ajjhatta-bhiddhā vā dhammesu Dhamm'ānupassī viharati|| ||</p>

					<p class="f4">Samudaya-Dhamm'ānupassī vā dhammesu viharati|| ||</p>

					<p class="f4">Vaya-Dhamm'ānupassī vā dhammesu viharati|| ||</p>

					<p class="f4">Samudaya -vaya-Dhamm'ānupassī vā dhammesu viharati|| ||</p>

					<p class="f4">Atthi dhammāti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati na ca kiñci loke upādiyati|| ||</p>

					<p class="f4">Evaɱ kho bhikkhave bhikkhu dhammesu Dhamm'ānupassī viharati pañca-supādāna-k-khandhesu.|| ||</p>

					<p class="f4">40. Puna ca paraɱ bhikkhave bhikkhu dhammesu Dhamm'ānupassī viharati chasu ajjhattikabāhiresu āyatanesu.|| ||</p>

					<p class="f4">Kathañ ca bhikkhave bhikkhu dhammesu Dhamm'ānupassī viharati chasu ajjhattikabāhiresu āyatanesu?|| ||</p>

					<p class="f4">Idha, bhikkhave, bhikkhu cakkhuñca pajānāti|| ||</p>

					<p class="f4">Rūpe ca pajānāti.|| ||</p>

					<p class="f4">Yañ ca tadubh ayaɱ paṭicca uppajjati saŋyojanaɱ,||<br />
					tañ ca pajānāti|| ||</p>

					<p class="f4">Yathā ca anuppannassa saŋyojanassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa saŋyojanassa pahānaɱ hoti|| ||</p>

					<p class="f4">Tañ ca pajānāti|| ||</p>

					<p class="f4">Yathā ca pahīnassa saŋyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Sotañ ca pajānāti|| ||</p>

					<p class="f4">Sadde ca pajānāti yañ ca tadubh ayaɱ paṭicca uppajjati saŋyojanaɱ,||<br />
					tañ ca pajānāti|| ||</p>

					<p class="f4">|| ||</p>

					<p class="f4">Yathā ca anuppannassa saŋyojanassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa saŋyojanassa pahānaɱ hoti|| ||</p>

					<p class="f4">Tañ ca pajānāti|| ||</p>

					<p class="f4">Yathā ca pahīnassa saŋyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Ghāṇañca pajānāti|| ||</p>

					<p class="f4">Gandhe ca pajānāti yañ ca tadubh ayaɱ paṭicca uppajjati saŋyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saŋyojanassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa saŋyojanassa pahānaɱ hoti|| ||</p>

					<p class="f4">Tañ ca pajānāti|| ||</p>

					<p class="f4">Yathā ca pahīnassa saŋyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Jivhañ ca pajānāti|| ||</p>

					<p class="f4">Rase ca pajānāti yañ ca tadubh ayaɱ paṭicca uppajjati saŋyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saŋyojanassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa saŋyojanassa pahānaɱ hoti|| ||</p>

					<p class="f4">Tañ ca pajānāti|| ||</p>

					<p class="f4">Yathā ca pahīnassa saŋyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Kāyañ ca pajānāti|| ||</p>

					<p class="f4">Phoṭṭhabbe ca pajānāti yañ ca tadubh ayaɱ paṭicca uppajjati saŋyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saŋyojanassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa saŋyojanassa pahānaɱ hoti|| ||</p>

					<p class="f4">Tañ ca pajānāti|| ||</p>

					<p class="f4">Yathā ca pahīnassa saŋyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Manañ ca pajānāti|| ||</p>

					<p class="f4">Dhamme ca pajānāti yañ ca tadubh ayaɱ paṭicca uppajjati saŋyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saŋyojanassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa saŋyojanassa pahānaɱ hoti|| ||</p>

					<p class="f4">Tañ ca pajānāti|| ||</p>

					<p class="f4">Yathā ca pahīnassa saŋyojanassa āyatiɱ anuppādo hoti,||<br />
					tañ ca pajānāti.&nbsp;|| ||</p>

					<p class="f4">41. Iti ajjhattaɱ vā dhammesu Dhamm'ānupassī viharati|| ||</p>

					<p class="f4">Bahiddhā vā dhammesu Dhamm'ānupassī viharati|| ||</p>

					<p class="f4">Ajjhatta-bhiddhā vā dhammesu Dhamm'ānupassī viharati|| ||</p>

					<p class="f4">Samudaya-Dhamm'ānupassī vā dhammesu viharati|| ||</p>

					<p class="f4">Vaya-Dhamm'ānupassī vā dhammesu viharati|| ||</p>

					<p class="f4">Samudayavaya-Dhamm'ānupassī vā dhammesu viharati|| ||</p>

					<p class="f4">Atthi dhammāti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evaɱ kho bhikkhave bhikkhu dhammesu Dhamm'ānupassī viharati chasu ajjhattikabāhiresu āyatanesu.|| ||</p>

					<p class="f4">42. Puna ca paraɱ bhikkhave bhikkhu dhammesu Dhamm'ānupassī viharati sattasu bojjhaṇgesu.|| ||</p>

					<p class="f4">Kathañ ca bhikkhave bhikkhu dhammesu Dhamm'ānupassī viharati sattasu bojjhaṇgesu?|| ||</p>

					<p class="f4">Idha, bhikkhave, bhikkhu santaɱ vā ajjhattaɱ satisambojjhaṇgaɱ atthi me ajjhattaɱ satisambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ satisambojjhaṇgaɱ 'n'atthi <a id="pg62"><span class="f2 g"><b>[62]</b></span></a> me ajjhattaɱ satisambojjhaṇgo'ti pajānāti -|| ||</p>

					<p class="f4">Yathā ca anuppannassa satisambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa satisambojjhaṇgassa bhāvanāpāripūrī hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ dhamma-vicaya-sambojjhaṇgaɱ 'atthi me ajjhattaɱ dhamma-vicaya-sambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ dhamma-vicaya-sambojjhaṇgaɱ 'n'atthi me ajjhattaɱ dhamma-vicaya-sambojjhaṇgo'ti pajānāti.|| ||</p>

					<p class="f4">Yathā ca anuppannassa dhamma-vicaya-sambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa dhamma-vicaya-sambojjhaṇgassa bhāvanāpāripūrī hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ viriyasambojjhaṇgaɱ atthi me 'ajjhattaɱ viriyasambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ viriyasambojjhaṇgaɱ 'n'atthi me ajjhattaɱ viriyasambojjhaṇgo'ti pajānāti.|| ||</p>

					<p class="f4">Yathā ca anuppannassa viriyasambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa viriyasambojjhaṇgassa bhāvanāpāripūrī hoti tañ ca pajānāti.|| ||</p>

					<p class="f4">Santaɱ vā ajjhattaɱ pītisambojjhaṇgaɱ atthi me 'ajjhattaɱ pītisambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ pītisambojjhaṇgaɱ 'n'atthi me ajjhattaɱ pītisambojjhaṇgo'ti pajānāti.|| ||</p>

					<p class="f4">Yathā ca anuppannassa pītisambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa pītisambojjhaṇgassa bhāvanāpāripūrī hoti tañ ca pajānāti.|| ||</p>

					<p class="f4">Santaɱ vā ajjhattaɱ passaddhi-sambojjhaṇgaɱ atthi me' ajjhattaɱ passaddhi-sambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ passaddhi-sambojjhaṇgaɱ 'n'atthi me ajjhattaɱ passaddhi-sambojjhaṇgo'ti pajānāti.|| ||</p>

					<p class="f4">Yathā ca anuppannassa passaddhi-sambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa passaddhi-sambojjhaṇgassa bhāvanāpāripūrī hoti tañ ca pajānāti.|| ||</p>

					<p class="f4">Santaɱ vā ajjhattaɱ samādhi-sambojjhaṇgaɱ atthi me ajjhattaɱ samādhi-sambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ samādhi-sambojjhaṇgaɱ 'n'atthi me ajjhattaɱ samādhi-sambojjhaṇgo'ti pajānāti.|| ||</p>

					<p class="f4">Yathā ca anuppannassa samādhi-sambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa samādhi-sambojjhaṇgassa bhāvanāpāripūrī hoti tañ ca pajānāti.|| ||</p>

					<p class="f4">Santaɱ vā ajjhattaɱ upekkhāsambojjhaṇgaɱ atthi me' ajjhattaɱ upekkhāsambojjhaṇgo'ti pajānāti.|| ||</p>

					<p class="f4">Asantaɱ vā ajjhattaɱ upekkhāsambojjhaṇgaɱ 'n'atthi me ajjhattaɱ upekkhāsambojjhaṇgo'ti pajānāti.|| ||</p>

					<p class="f4">Yathā ca anuppannassa upekkhāsambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa upekkhāsambojjhaṇgassa bhāvanāpāripūrī hoti tañ ca pajānāti.|| ||</p>

					<p class="f4">43. Iti ajjhattaɱ vā dhammesu Dhamm'ānupassī viharati|| ||</p>

					<p class="f4">Bahiddhā vā dhammesu Dhamm'ānupassī viharati|| ||</p>

					<p class="f4">Ajjhatta-bhiddhā vā dhammesu Dhamm'ānupassī viharati|| ||</p>

					<p class="f4">Samudaya-Dhamm'ānupassī vā dhammesu viharati|| ||</p>

					<p class="f4">Vaya-Dhamm'ānupassī vā dhammesu viharati|| ||</p>

					<p class="f4">Samudayavaya-Dhamm'ānupassī vā dhammesu viharati|| ||</p>

					<p class="f4">Atthi dhammāti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi kho bhikkhave bhikkhu dhammesu Dhamm'ānupassī viharati sattasu bojjhaṇgesu.|| ||</p>

					<p class="f4">44. Puna ca paraɱ bhikkhave bhikkhu dhammesu Dhamm'ānupassī viharati catusu ariya-saccesu.|| ||</p>

					<p class="f4">Kathañ ca bhikkhave bhikkhu dhammesu Dhamm'ānupassī viharati catusu ariya-saccesu?|| ||</p>

					<p class="f4">Idha, bhikkhave, bhikkhu 'idaɱ dukkhan ti yathā-bhūtaɱ pajānāti.|| ||</p>

					<p class="f4">Ayaɱ dukkha-samudayo' ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodho' ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodha-gāminī paṭipadā' ti yathā-bhūtaɱ pajānāti.|| ||</p>

					<p class="f4">45. Iti ajjhattaɱ vā dhammesu Dhamm'ānupassī viharati|| ||</p>

					<p class="f4">Bahiddhā vā dhammesu Dhamm'ānupassī viharati|| ||</p>

					<p class="f4">Ajjhatta-bhiddhā vā dhammesu Dhamm'ānupassī viharati|| ||</p>

					<p class="f4">Samudaya-Dhamm'ānupassī vā dhammesu viharati,||<br />
					vaya-Dhamm'ānupassī vā dhammesu viharati|| ||</p>

					<p class="f4">Samudayavaya-Dhamm'ānupassī vā dhammesu viharati|| ||</p>

					<p class="f4">Atthi dhammāti vā panassa sati pacc'upaṭṭhitā hoti yāva-d-eva ñāṇamattāya patissatimattāya|| ||</p>

					<p class="f4">Anissito ca viharati|| ||</p>

					<p class="f4">Na ca kiñci loke upādiyati|| ||</p>

					<p class="f4">Evam pi kho bhikkhave bhikkhu dhammesu Dhamm'ānupassī viharati catusu ariya-saccesu.|| ||</p>

					<p class="f4">46. Yo hi ko ci bhikkhave ime cattāro sati-paṭṭhāne evaɱ bhāveyya satta vassāni,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave satta vassāni,||<br />
					yo hi <a id="pg63"><span class="f2 g"><b>[63]</b></span></a> ko ci bhikkhave ime cattāro sati-paṭṭhāne evaɱ bhāveyya chabbassāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave chabbassāni,||<br />
					yo hi ko ci bhikkhave ime cattāro sati-paṭṭhāne evaɱ bhāveyya pañcavassāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave pañcavassāni,||<br />
					yo hi ko ci bhikkhave ime cattāro sati-paṭṭhāne evaɱ bhāveyya cattāri vassāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cattāri vassāni,||<br />
					yo hi ko ci bhikkhave ime cattāro sati-paṭṭhāne evaɱ bhāveyya tīṇi vassāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave tīṇi vassāni,||<br />
					yo hi ko ci bhikkhave ime cattāro sati-paṭṭhāne evaɱ bhāveyya dve vassāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave dve vassāni,||<br />
					yo hi ko ci bhikkhave ime cattāro sati-paṭṭhāne evaɱ bhāveyya ekaɱ vassaɱ tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave ekaɱ vassaɱ,||<br />
					yo hi ko ci bhikkhave ime cattāro sati-paṭṭhāne evaɱ bhāveyya satta māsāni,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave satta māsāni,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya cha māsāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cha māsāni,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya' pañca māsāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave pañca māsāni,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya' cattāri māsāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave cattāri māsāni,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya' tīṇi māsāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhantu bhikkhave tīṇi māsāni,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya' dve māsāni tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā sati vā upādisese Anāgāmitā.|| ||</p>

					<p class="f4">Tiṭṭhantu bhikkhave dve māsāni,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya' māsaɱ tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā sati vā upādisese Anāgāmitā.|| ||</p>

					<p class="f4">Tiṭṭhatu bhikkhave māsaɱ,||<br />
					yo hi ko ci bhikkhave ime cattāro sati sati-paṭṭhāne evaɱ bhāveyya' addhamāsaɱ,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">Tiṭṭhatu bhikkhave addhamāso,||<br />
					yo hi ko ci bhikkhave ime cattāro sati-paṭṭhāne evaɱ bhāveyya sattāhaɱ,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ: diṭṭhe'va dhamme aññā,||<br />
					sati vā upādisese Anāgāmitā.|| ||</p>

					<p class="f4">47. &quot;Ekāyano ayaɱ bhikkhave Maggo sattānaɱ visuddhiyā soka-pari-d-davānaɱ samati-k-kamāya dukkha-domanassānaɱ attha-gamāya ñāyassa adhigamāya Nibbānassa sacchi-kiriyāya yadidaɱ cattāro sati-paṭṭhānā" ti,||<br />
					iti yantaɱ vuttaɱ idametaɱ paṭicca vuttanti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4">Satipaṭṭhānasuttaɱ dasamaɱ.</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>