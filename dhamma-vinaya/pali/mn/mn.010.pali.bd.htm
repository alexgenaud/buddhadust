<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 10. The short version of the very famous sutta which gave rise to the mindfulness movement. The Buddha deaches a method for liberation based on minding the body, sense-experience, mental states and the Dhamma." />
<title>MN 10. Satipatthana Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p10">Sutta 10</a></h4>

					<h1>Sati-Paṭṭhāna Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg55"><span class="f2 g"><b>[55]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.010.chlm.sbb.htm#p1">chlm</a>][<a href="../../../dhamma-vinaya/pts/mn/mn.010.horn.pts.htm#p1">pts</a>][<a href="../../../dhamma-vinaya/ati/mn/mn.010.nysa.ati.htm#p1">nysa</a>][<a href="../../../dhamma-vinaya/ati/mn/mn.010.soma.ati.htm#p1">soma</a>][<a href="../../../dhamma-vinaya/ati/mn/mn.010.than.ati.htm#p1">than</a>][<a href="../../../dhamma-vinaya/wp/mn/mn.010.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.010.upal.mnl.htm#p1">upal</a>][<a href="../../../dhamma-vinaya/bd/mn/mn.010.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kurūsu viharati||<br />
					Kammāsadammaɱ nāma Kurūnaɱ nigamo.|| ||</p>

					<p class="f4">Tatra kho Bhagavā bhikkhu āmantesi|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhu Bhagavato paccassosuɱ<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Ekāyano ayaɱ bhikkhave maggo||<br />
					sattāṇaɱ visuddhiyā <a id="pg56"><span class="f2 g"><b>[56]</b></span></a>||<br />
					soka-pari-d-davānaɱ samati-k-kamāya||<br />
					dukkha-domanassānaɱ attha-gamāya||<br />
					ñāyassa adhigamāya||<br />
					Nibbānassa sacchi-kiriyāya -||<br />
					yadidaɱ cattāro sati-paṭṭhānā.|| ||</p>

					<p class="f4"><span class="f3">[<a id="p3">3</a>]</span> Katame cattāro?|| ||</p>

					<p class="f4"><span class="f2"><i>[1]</i></span> Idha, bhikkhave, bhikkhu kāye kāy'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f2"><i>[2]</i></span> Vedanāsu vedan'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f2"><i>[3]</i></span> Citte citt'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f2"><i>[4]</i></span> Dhammesu Dhamm'ānupassī viharati||<br />
					ātāpī||<br />
					sampajāno||<br />
					satimā||<br />
					vineyya loke abhijjhā-domanassaɱ.|| ||</p>

					<p class="f4"><span class="f3">[<a id="p4">4</a>]</span> Kathañ ca bhikkhave bhikkhu||<br />
					kāye kāy'ānupassī viharati?|| ||</p>

					<p class="f4">Idha, bhikkhave, bhikkhu||<br />
					arañña-gato vā||<br />
					rukkha-mūla-gato vā||<br />
					suññ-ā-gāra-gato vā||<br />
					nisīdati||<br />
					pallaṇkaɱ||<br />
					ābhujitvā ujuɱ kāyaɱ||<br />
					paṇidhāya||<br />
					parimukhaɱ satiɱ upaṭṭha-petvā.|| ||</p>

					<p class="f4">So sato va assasati,||<br />
					sato passasati.|| ||</p>

					<p class="f4">Dīghaɱ vā assasanto||<br />
					'Dīghaɱ assasāmī' ti pajānāti.|| ||</p>

					<p class="f4">Dīghaɱ vā passasanto||<br />
					'Dīghaɱ passasāmī' ti pajānāti.|| ||</p>

					<p class="f4">Rassaɱ vā assasanto||<br />
					'Rassaɱ assasāmī' ti pajānāti.|| ||</p>

					<p class="f4">Rassaɱ vā passasanto||<br />
					'Rassaɱ passasāmī' ti pajānāti.|| ||</p>

					<p class="f4">'Sabba-kāya-paṭisaɱvedī assasissāmī' ti sikkhati.|| ||</p>

					<p class="f4">'Sabba-kāya-paṭisaɱvedī passasissāmī' ti sikkhati.|| ||</p>

					<p class="f4">'Passambh ayaɱ kāya-saṇkhāraɱ assasissāmī' ti sikkhati.|| ||</p>

					<p class="f4">'Passambh ayaɱ kāya-saṇkhāraɱ passasissāmī' ti sikkhati.|| ||</p>

					<p class="f4">Seyyathā pi, bhikkhave,||<br />
					dakkho bhamakāro vā||<br />
					bhamakārantevāsī vā||<br />
					dīghaɱ vā añchanto||<br />
					'Dīghaɱ añchāmī' ti pajānāti,||<br />
					rassaɱ vā añchanto||<br />
					'Rassaɱ añchāmī' ti pajānāti.|| ||</p>

					<p class="f4">Evam eva kho, bhikkhave, bhikkhu:|| ||</p>

					<p class="f4">Dīghaɱ vā assasanto||<br />
					'Dīghaɱ assasāmī' ti pajānāti;|| ||</p>

					<p class="f4">Dīghaɱ vā passasanto||<br />
					'Dīghaɱ passasāmī' ti pajānāti;|| ||</p>

					<p class="f4">Rassaɱ vā assasanto||<br />
					'Rassaɱ assasāmī' ti pajānāti;|| ||</p>

					<p class="f4">Rassaɱ vā passasanto||<br />
					'Rassaɱ passasāmī' ti pajānāti;|| ||</p>

					<p class="f4">'Sabba-kāya-paṭisaɱvedī assasissāmī' ti sikkhati|| ||</p>

					<p class="f4">'Sabba-kāya-paṭisaɱvedī passasissāmī' ti sikkhati|| ||</p>

					<p class="f4">'Passambh ayaɱ kāya-saṇkhāraɱ assasissāmī' ti sikkhati|| ||</p>

					<p class="f4">'Passambh ayaɱ kāya-saṇkhāraɱ passasissāmī' ti sikkhati.|| ||</p>

							<p class="f4 in2"><span class="f3">[<a id="p5">5</a>]</span> Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p6">6</a>]</span> Puna ca paraɱ bhikkhave bhikkhu|| ||</p>

					<p class="f4">Gacchanto vā||<br />
					'Gacchāmī' ti pajānāti.|| ||</p>

					<p class="f4">Ṭhito vā||<br />
					'Ṭhito'mhī' ti pajānāti.|| ||</p>

					<p class="f4">Nisinno vā||<br />
					<a id="pg57"><span class="f2 g"><b>[57]</b></span></a> 'Nisinno'mhī' ti pajānāti.|| ||</p>

					<p class="f4">Sayāno vā||<br />
					'Sayāno'mhī' ti pajānāti.|| ||</p>

					<p class="f4">Yathā yathā vā panassa kāyo paṇihito hoti||<br />
					tathā tathā naɱ pajānāti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p7">7</a>]</span> Puna ca paraɱ bhikkhave bhikkhu abhikkante||<br />
					paṭikkante||<br />
					sampajāna-kārī hoti.|| ||</p>

					<p class="f4">Ālokite||<br />
					vilokite||<br />
					sampajāna-kārī hoti.|| ||</p>

					<p class="f4">Sammiñjite||<br />
					pasārite||<br />
					sampajāna-kārī hoti.|| ||</p>

					<p class="f4">Saṇghāṭi-patta-cīvara-dhāraṇe||<br />
					sampajāna-kārī hoti.|| ||</p>

					<p class="f4">Asite||<br />
					pīte||<br />
					khāyite||<br />
					sāyite||<br />
					sampajāna-kārī hoti.|| ||</p>

					<p class="f4">Uccāra-passā-vakamme||<br />
					sampajāna-kārī hoti.|| ||</p>

					<p class="f4">Gate||<br />
					ṭhite||<br />
					nisinne||<br />
					sutte||<br />
					jāgarite||<br />
					bhāsite||<br />
					tuṇhī-bhāve||<br />
					sampajāna-kārī hoti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p8">8</a>]</span> Puna ca paraɱ bhikkhave bhikkhu||<br />
					imam eva kāyaɱ||<br />
					uddhaɱ pādatalā||<br />
					adho kesa-matthakā||<br />
					taca-pariyantaɱ pūraɱ||<br />
					nāna-p-pakārassa asucino pacc'avekkhati:|| ||</p>

					<p class="f4">'Atthi imasmiɱ kāye||<br />
					<span class="f2"><i>[1]</i></span> kesā||<br />
					<span class="f2"><i>[2]</i></span> lomā||<br />
					<span class="f2"><i>[3]</i></span> nakhā||<br />
					<span class="f2"><i>[4]</i></span> dantā||<br />
					<span class="f2"><i>[5]</i></span> taco||<br />
					<span class="f2"><i>[6]</i></span> maɱsaɱ||<br />
					<span class="f2"><i>[7]</i></span> nahāru||<br />
					<span class="f2"><i>[8]</i></span> aṭṭhi||<br />
					<span class="f2"><i>[9]</i></span> aṭṭhimiñjaɱ||<br />
					<span class="f2"><i>[10]</i></span> vakkaɱ||<br />
					<span class="f2"><i>[11]</i></span> hadayaɱ||<br />
					<span class="f2"><i>[12]</i></span> yakanaɱ||<br />
					<span class="f2"><i>[13]</i></span> kilomakaɱ||<br />
					<span class="f2"><i>[14]</i></span> pīhakaɱ||<br />
					<span class="f2"><i>[15]</i></span> pa-p-phāsaɱ||<br />
					<span class="f2"><i>[16]</i></span> antaɱ||<br />
					<span class="f2"><i>[17]</i></span> antaguṇaɱ||<br />
					<span class="f2"><i>[18]</i></span> udariyaɱ||<br />
					<span class="f2"><i>[19]</i></span> karīsaɱ||<br />
					<span class="f2"><i>[20]</i></span> pittaɱ||<br />
					<span class="f2"><i>[21]</i></span> semhaɱ||<br />
					<span class="f2"><i>[22]</i></span> pubbo||<br />
					<span class="f2"><i>[23]</i></span> lohitaɱ||<br />
					<span class="f2"><i>[24]</i></span> sedo||<br />
					<span class="f2"><i>[25]</i></span> medo||<br />
					<span class="f2"><i>[26]</i></span> assu||<br />
					<span class="f2"><i>[27]</i></span> vasā||<br />
					<span class="f2"><i>[28]</i></span> kheḷo||<br />
					<span class="f2"><i>[29]</i></span> siṇghāṇikā||<br />
					<span class="f2"><i>[30]</i></span> lasikā||<br />
					<span class="f2"><i>[31]</i></span> muttan' ti.|| ||</p>

					<p class="f4">Seyyathā pi, bhikkhave, ubhato-mukhā mūtoḷī||<br />
					pūrā nānā-vihitassa dhaññassa -||<br />
					seyyath'īdaɱ:||<br />
					sālīnaɱ||<br />
					vīhīnaɱ||<br />
					muggānaɱ||<br />
					māsānaɱ||<br />
					tilānaɱ||<br />
					taṇḍulānaɱ,||<br />
					tam enaɱ cakkhumā puriso muñcitvā||<br />
					pacc'avekkheyya:|| ||</p>

					<p class="f4">'Ime sālī||<br />
					ime vīhī||<br />
					ime muggā||<br />
					ime māsā||<br />
					ime tilā||<br />
					ime taṇḍulā' ti,|| ||</p>

					<p class="f4">Evam eva kho bhikkhave bhikkhu||<br />
					imam eva kāyaɱ||<br />
					uddhaɱ pādatalā||<br />
					adho kesa-matthakā||<br />
					taca-pariyantaɱ pūraɱ||<br />
					nāna-p-pakārassa asucino pacc'avekkhati:|| ||</p>

					<p class="f4">'Atthi imasmiɱ kāye||<br />
					kesā||<br />
					lomā||<br />
					nakhā||<br />
					dantā||<br />
					taco||<br />
					maɱsaɱ||<br />
					nahāru||<br />
					aṭṭhi||<br />
					aṭṭhimiñjaɱ||<br />
					vakkaɱ||<br />
					hadayaɱ||<br />
					yakanaɱ||<br />
					kilomakaɱ||<br />
					pīhakaɱ||<br />
					pa-p-phāsaɱ||<br />
					antaɱ||<br />
					antaguṇaɱ||<br />
					udariyaɱ||<br />
					karīsaɱ||<br />
					pittaɱ||<br />
					semhaɱ||<br />
					pubbo||<br />
					lohitaɱ||<br />
					sedo||<br />
					medo||<br />
					assu||<br />
					vasā||<br />
					kheḷo||<br />
					siṇghāṇikā||<br />
					lasikā||<br />
					muttan' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p9">9</a>]</span> Puna ca paraɱ bhikkhave bhikkhu||<br />
					imam eva kāyaɱ||<br />
					yathā-ṭhitaɱ||<br />
					yathā-paṇihitaɱ||<br />
					dhātuso pacc'avekkhati:|| ||</p>

					<p class="f4">'Atthi imasmiɱ kāye||<br />
					paṭhavī-dhātu||<br />
					āpo-dhātu||<br />
					tejo-dhātu||<br />
					vāyo-dhātū' ti.|| ||</p>

					<p class="f4"><a id="pg58"><span class="f2 g"><b>[58]</b></span></a> Seyyathā pi, bhikkhave,||<br />
					dakkho go-ghātako vā||<br />
					go-ghātakantevāsī vā||<br />
					gāviɱ vadhitvā||<br />
					cātu-m-mahā-pathe bilaso paṭivibhajitvā||<br />
					nisinno assa.|| ||</p>

					<p class="f4">Evam eva kho bhikkhave bhikkhu||<br />
					imam eva kāyaɱ||<br />
					yathā-ṭhitaɱ||<br />
					yathā-paṇihitaɱ||<br />
					dhātuso pacc'avekkhati:|| ||</p>

					<p class="f4">'Atthi imasmiɱ kāye||<br />
					paṭhavī-dhātu||<br />
					āpo-dhātu||<br />
					tejo-dhātu||<br />
					vāyo-dhātū' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p10">10</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya||<br />
					chaḍḍitaɱ||<br />
					ekāhamataɱ vā||<br />
					dvīhamataɱ vā||<br />
					tīhamataɱ vā||<br />
					uddhumātakaɱ vinīlakaɱ vipubbakajātaɱ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p11">11</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					kākehi vā||<br />
					khajja-mānaɱ kulalehi vā||<br />
					khajja-mānaɱ gijjhehi vā||<br />
					khajja-mānaɱ supāṇehi vā||<br />
					khajja-mānaɱ sigālehi vā||<br />
					khajja-mānaɱ vividhehi vā||<br />
					pāṇakajātehi khajja-mānaɱ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p12">12</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					atthika-saṅkha-likaɱ samaɱsa-lohitaɱ nahāru-sambandhaɱ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p13">13</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					atthika-saṅkha-likaɱ nimmaɱsa-lohita-makkhittaɱ nahāru-sambandhaɱ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p14">14</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					atthika-saṅkha-likaɱ apagata-maɱsa-lohitaɱ nahāru-sambandhaɱ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p15">15</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					aṭṭhikāni apagata-sambandhāni disā vidisāsu vikkhittāni aññena hatthatthikaɱ||<br />
					aññena pāda-ṭ-ṭhikaɱ||<br />
					aññena jaṇgha-ṭ-ṭhikaɱ||<br />
					aññena ūra-ṭ-ṭhikaɱ||<br />
					aññena kaṭa-ṭ-ṭhikaɱ||<br />
					aññena pi-ṭ-ṭhikaṇṭakaɱ||<br />
					aññena sīsakaṭāhaɱ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p16">16</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					aṭṭhikāni setāni saṅkha-vaṇṇ'ūpanibhāni,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p17">17</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					aṭṭhikāni puñjakitāni tero-vassikāni ,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p class="f4"><span class="f3">[<a id="p18">18</a>]</span> Puna ca paraɱ bhikkhave bhikkhu||<br />
					seyyathā pi passeyya sarīraɱ sīvathi-kāya chaḍḍitaɱ||<br />
					aṭṭhikāni pūtīni cuṇṇa- <a id="pg59"><span class="f2 g"><b>[59]</b></span></a> kajātāni,||<br />
					so imam eva kāyaɱ upasaɱharati:|| ||</p>

					<p class="f4">'Ayam pi kho kāyo||<br />
					evaɱ dhammo||<br />
					evam bhāvī||<br />
					evaɱ anatīto' ti.|| ||</p>

							<p class="f4 in2">Iti ajjhattaɱ vā kāye kāy'ānupassī viharati.|| ||</p>

							<p class="f4 in2">Bahiddhā vā kāye kāy'ānupassī viharati.|| ||</p>

							<p class="f4 in2">Ajjhatta-bhiddhā vā kāye kāy'ānupassī viharati.|| ||</p>

							<p class="f4 in2">Samudaya-dhamm'ānupassī vā kāyasmiɱ viharati|| ||</p>

							<p class="f4 in2">Vaya-dhamm'ānupassī vā kāyasmiɱ viharati|| ||</p>

							<p class="f4 in2">Samudayavaya-dhamm'ānupassī vā kāyasmiɱ viharati.|| ||</p>

							<p class="f4 in2">'Atthi kāyo' ti vā pan'assa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi bhikkhave bhikkhu||<br />
							kāye kāy'ānupassī viharati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p19">19</a>]</span> Kathañ ca bhikkhave bhikkhu||<br />
					vedanāsu vedan'ānupassī viharati?|| ||</p>

					<p class="f4">Idha, bhikkhave, bhikkhu||<br />
					sukhaɱ vedanaɱ vediyamāno||<br />
					'Sukhaɱ vedanaɱ vediyāmī' ti pajānāti.|| ||</p>

					<p class="f4">Dukkhaɱ vedanaɱ vediyamāno||<br />
					'Dukkhaɱ vedanaɱ vediyāmī' ti pajānāti.|| ||</p>

					<p class="f4">Adukkha-m-asukhaɱ vedanaɱ vediyamāno||<br />
					'Adukkha-m-asukhaɱ vedanaɱ vediyāmī' ti pajānāti.|| ||</p>

					<p class="f4">Sāmisaɱ vā sukhaɱ vedanaɱ vediyamāno||<br />
					'Sāmisaɱ sukhaɱ vedanaɱ vediyāmī' ti pajānāti.|| ||</p>

					<p class="f4">Nirāmisaɱ vā sukhaɱ vedanaɱ vediyamāno||<br />
					'Nirāmisaɱ sukhaɱ vedanaɱ vediyāmī' ti pajānāti.|| ||</p>

					<p class="f4">Sāmisaɱ vā dukkhaɱ vedanaɱ vediyamāno||<br />
					'Sāmisaɱ dukkhaɱ vedanaɱ vediyāmī' ti pajānāti.|| ||</p>

					<p class="f4">Nirāmisaɱ vā dukkhaɱ vedanaɱ vediyamāno||<br />
					'Nirāmisaɱ dukkhaɱ vedanaɱ vediyāmī' ti pajānāti.|| ||</p>

					<p class="f4">Sāmisaɱ vā adukkha-m-asukhaɱ vedanaɱ vediyamāno||<br />
					'Sāmīsaɱ adukkha-m-asukhaɱ vedanaɱ vediyāmī' ti pajānāti.|| ||</p>

					<p class="f4">Nirāmisaɱ vā adukkha-m-asukhaɱ vedanaɱ vediyamāno||<br />
					'Nirāmisaɱ adukkha-m-asukhaɱ vedanaɱ vediyāmī' ti pajānāti.|| ||</p>

							<p class="f4 in2">Iti ajjhattaɱ vā vedanāsu vedan'ānupassī viharati|| ||</p>

							<p class="f4 in2">Bahiddhā vā vedanāsu vedan'ānupassī viharati.|| ||</p>

							<p class="f4 in2">Ajjhatta-bhiddhā vā vedanāsu vedan'ānupassī viharati.|| ||</p>

							<p class="f4 in2">Samudaya-Dhamm'ānupassī vā vedanāsu viharati.|| ||</p>

							<p class="f4 in2">Vaya-Dhamm'ānupassī vā vedanāsu viharati.|| ||</p>

							<p class="f4 in2">Samudaya-vaya-dhamm'ānupassī vā vedanāsu viharati.|| ||</p>

							<p class="f4 in2">'Atthi vedanā' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati|| ||</p>

							<p class="f4 in2">Evaɱ kho bhikkhave bhikkhu vedanāsu vedan'ānupassī viharati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p20">20</a>]</span> Kathañ ca bhikkhave bhikkhu||<br />
					citte citt'ānupassī viharati?|| ||</p>

					<p class="f4">Idha, bhikkhave, bhikkhu||<br />
					sarāgaɱ vā cittaɱ||<br />
					'Sarāgaɱ cittan' ti pajānāti.|| ||</p>

					<p class="f4">Vīta-rāgaɱ vā cittaɱ||<br />
					'Vīta-rāgaɱ cittan' ti pajānāti.|| ||</p>

					<p class="f4">Sadosaɱ vā cittaɱ||<br />
					'Sadosaɱ cittan' ti pajānāti.|| ||</p>

					<p class="f4">Vīta-dosaɱ vā cittaɱ||<br />
					'Vīta-dosaɱ cittan' ti pajānāti.|| ||</p>

					<p class="f4">Samohaɱ vā cittaɱ||<br />
					'Samohaɱ cittan' ti pajānāti.|| ||</p>

					<p class="f4">Vīta-mohaɱ vā cittaɱ||<br />
					'Vīta-mohaɱ cittan' ti pajānāti.|| ||</p>

					<p class="f4">Saṇkhittaɱ vā cittaɱ||<br />
					'Saṇkhittaɱ cittan' ti pajānāti.|| ||</p>

					<p class="f4">Vikkhittaɱ vā cittaɱ||<br />
					'Vikkhittaɱ cittan' ti pajānāti.|| ||</p>

					<p class="f4">Mahaggataɱ vā cittaɱ||<br />
					'Mahaggataɱ cittan' ti pajānāti|| ||</p>

					<p class="f4">Amahaggataɱ vā cittaɱ||<br />
					'Amahaggataɱ cittan' ti pajānāti.|| ||</p>

					<p class="f4">Sauttaraɱ vā cittaɱ||<br />
					'Sa-uttaraɱ cittan' ti pajānāti|| ||</p>

					<p class="f4">Anuttaraɱ vā cittaɱ||<br />
					'Anuttaraɱ cittan' ti pajānāti.|| ||</p>

					<p class="f4">Samāhitaɱ vā cittaɱ||<br />
					'Samāhitaɱ cittan' ti pajānāti.|| ||</p>

					<p class="f4">Asamāhitaɱ vā cittaɱ||<br />
					'Asamāhitaɱ cittan' ti pajānāti.|| ||</p>

					<p class="f4">Vimuttaɱ vā cittaɱ||<br />
					'Vimuttaɱ cittan' ti pajānāti.|| ||</p>

					<p class="f4">Avimuttaɱ vā cittaɱ||<br />
					'Avimuttaɱ cittan' ti pajānāti.|| ||</p>

							<p class="f4 in2">Iti ajjhattaɱ vā citte||<br />
							citt'ānupassī viharati.|| ||</p>

							<p class="f4 in2">Bahiddhā vā citte||<br />
							citt'ānupassī viharati.|| ||</p>

							<p class="f4 in2">Ajjhatta-bhiddhā vā citte||<br />
							citt'ānupassī viharati.|| ||</p>

							<p class="f4 in2">Samu- <a id="pg60"><span class="f2 g"><b>[60]</b></span></a> daya-dhamm'ānupassī vā cittasmiɱ viharati|| ||</p>

							<p class="f4 in2">Vaya-dhamm'ānupassī vā cittasmiɱ viharati.|| ||</p>

							<p class="f4">Samudaya-vaya-dhamm'ānupassī vā cittasmiɱ viharati|| ||</p>

							<p class="f4 in2">'Atthi cittan' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evaɱ kho bhikkhave bhikkhu citte citt'ānupassī viharati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p21">21</a>]</span> Kathañ ca bhikkhave bhikkhu Dhammesu Dhamm'ānupassī viharati?|| ||</p>

					<p class="f4">Idha, bhikkhave, bhikkhu||<br />
					Dhammesu Dhamm'ānupassī viharati||<br />
					pañcasu nīvaraṇesu.|| ||</p>

					<p class="f4">Kathañ ca bhikkhave bhikkhu||<br />
					Dhammesu Dhamm'ānupassī viharati||<br />
					pañcasu nīvaraṇesu?|| ||</p>

					<p class="f4">Idha, bhikkhave, bhikkhu||<br />
					santaɱ vā ajjhattaɱ kāma-c-chandaɱ||<br />
					'Atthi me ajjhattaɱ kāma-c-chando' ti pajānāti.|| ||</p>

					<p class="f4">Asantaɱ vā ajjhattaɱ kāma-c-chandaɱ||<br />
					'N'atthi me ajjhattaɱ kāma-c-chando' ti pajānāti.|| ||</p>

					<p class="f4">Yathā ca anuppannassa kāma-c-chandassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa kāma-c-chandassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa kāma-c-chandassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ vyāpādaɱ||<br />
					'Atthi me ajjhattaɱ vyāpādo' ti pajānāti.|| ||</p>

					<p class="f4">Asantaɱ vā ajjhattaɱ vyāpādaɱ||<br />
					'N'atthi me ajjhattaɱ vyāpādo' ti pajānāti.|| ||</p>

					<p class="f4">Yathā ca anuppannassa vyāpādassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa vyāpādassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa vyāpādassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ thīna-middhaɱ||<br />
					'Atthi me ajjhattaɱ thīna-middhan' ti pajānāti.|| ||</p>

					<p class="f4">Asantaɱ vā ajjhattaɱ thīna-middhaɱ||<br />
					'N'atthi me ajjhattaɱ thīna-middhan' ti pajānāti.|| ||</p>

					<p class="f4">Yathā ca anuppannassa thīna-middhassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa thīna-middhassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa thīna-middhassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ uddhacca-kukkuccaɱ||<br />
					'Atthi me ajjhattaɱ uddhacca-kukkuccan' ti pajānāti.|| ||</p>

					<p class="f4">Asantaɱ vā ajjhattaɱ uddhacca-kukkuccaɱ||<br />
					'N'atthi me ajjhattaɱ uddhacca-kukkuccan' ti pajānāti.|| ||</p>

					<p class="f4">Yathā ca anuppannassa uddhacca-kukkuccassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa uddhacca-kukkuccassa pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnassa uddhacca-kukkuccassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ vici-kicchaɱ||<br />
					'Atthi me ajjhattaɱ vicikicchā' ti pajānāti.|| ||</p>

					<p class="f4">Asantaɱ vā ajjhattaɱ vici-kicchaɱ||<br />
					'N'atthi me ajjhattaɱ vicikicchā' ti pajānāti.|| ||</p>

					<p class="f4">Yathā ca anuppannāya vicikicchāya uppādo hoti,||<br />
					tañ ca pajānāti|| ||</p>

					<p class="f4">Yathā ca uppannāya vicikicchāya pahānaɱ hoti,||<br />
					tañ ca pajānāti|| ||</p>

					<p class="f4">Yathā ca pahīnāya vicikicchāya āyatiɱ anuppādo hoti,||<br />
					tañ ca pajānāti.|| ||</p>

							<p class="f4 in2">Iti ajjhattaɱ vā Dhammesu Dhamm'ānupassī viharati.|| ||</p>

							<p class="f4 in2">Bahiddhā vā Dhammesu Dhamm'ānupassī viharati.|| ||</p>

							<p class="f4 in2">Ajjhatta-bhiddhā vā Dhammesu Dhamm'ānupassī viharati.|| ||</p>

							<p class="f4 in2">Samudaya-Dhamm'ānupassī vā Dhammesu viharati.|| ||</p>

							<p class="f4 in2">Vaya-Dhamm'ānupassī vā Dhammesu viharati.|| ||</p>

							<p class="f4 in2">Samudayavaya-Dhamm'ānupassī vā Dhammesu viharati|| ||</p>

							<p class="f4 in2">'Atthi Dhammā' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evaɱ kho bhikkhave bhikkhu Dhammesu Dhamm'ānupassī viharati||<br />
							pañcasu nīvaraṇesu.|| ||</p>

					<p class="f4"><span class="f3">[<a id="p22">22</a>]</span> Puna ca paraɱ bhikkhave bhikkhu||<br />
					Dhammesu Dham- <a id="pg61"><span class="f2 g"><b>[61]</b></span></a> mānupassī viharati||<br />
					pañca-s-upādāna-k-khandhesu.|| ||</p>

					<p class="f4">Kathañ ca bhikkhave bhikkhu||<br />
					Dhammesu Dhamm'ānupassī viharati||<br />
					pañca-s-upādāna-k-khandhesu?|| ||</p>

					<p class="f4">Idha, bhikkhave, bhikkhu|| ||</p>

					<p class="f4">Iti rūpaɱ,||<br />
					iti rūpassa samudayo,||<br />
					iti rūpassa attha-gamo.|| ||</p>

					<p class="f4">Iti vedanā,||<br />
					iti vedanāya samudayo,||<br />
					iti vedanāya attha-gamo.|| ||</p>

					<p class="f4">Iti saññā,||<br />
					iti saññāya samudayo,||<br />
					iti saññāya attha-gamo.|| ||</p>

					<p class="f4">Iti saṇkhārā,||<br />
					iti saṇkhārānaɱ samudayo,||<br />
					iti saṇkhārānaɱ attha-gamo.|| ||</p>

					<p class="f4">Iti viññāṇaɱ,||<br />
					iti viññāṇassa samudayo,||<br />
					iti viññāṇassa attha-gamo' ti.|| ||</p>

							<p class="f4 in2">Iti ajjhattaɱ vā Dhammesu Dhamm'ānupassī viharati.|| ||</p>

							<p class="f4 in2">Bahiddhā vā Dhammesu Dhamm'ānupassī viharati.|| ||</p>

							<p class="f4 in2">Ajjhatta-bhiddhā vā Dhammesu Dhamm'ānupassī viharati.|| ||</p>

							<p class="f4 in2">Samudaya-Dhamm'ānupassī vā Dhammesu viharati.|| ||</p>

							<p class="f4 in2">Vaya-Dhamm'ānupassī vā Dhammesu viharati.|| ||</p>

							<p class="f4 in2">Samudayavaya-Dhamm'ānupassī vā Dhammesu viharati|| ||</p>

							<p class="f4 in2">'Atthi Dhammā' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evaɱ kho bhikkhave bhikkhu Dhammesu Dhamm'ānupassī viharati||<br />
							pañca-s-upādāna-k-khandhesu.|| ||</p>

					<p class="f4"><span class="f3">[<a id="p23">23</a>]</span> Puna ca paraɱ bhikkhave bhikkhu||<br />
					Dhammesu Dhamm'ānupassī viharati||<br />
					chasu ajjhattika-bāhiresu āyatanesu.|| ||</p>

					<p class="f4">Kathañ ca bhikkhave bhikkhu||<br />
					Dhammesu Dhamm'ānupassī viharati||<br />
					chasu ajjhattika-bāhiresu āyatanesu?|| ||</p>

					<p class="f4">Idha, bhikkhave, bhikkhu cakkhuñ ca pajānāti.|| ||</p>

					<p class="f4">Rūpe ca pajānāti.|| ||</p>

					<p class="f4">Yañ ca tadubh ayaɱ paṭicca uppajjati saɱyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saɱyojanassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa saɱyojanassa pahānaɱ hoti||<br />
					tañ ca pajānāti.|| ||</p>

					<p class="f4">Yathā ca pahīnassa saɱyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Sotañ ca pajānāti|| ||</p>

					<p class="f4">Sadde ca pajānāti yañ ca tadubh ayaɱ paṭicca uppajjati saɱyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saɱyojanassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa saɱyojanassa pahānaɱ hoti||<br />
					tañ ca pajānāti.|| ||</p>

					<p class="f4">Yathā ca pahīnassa saɱyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Ghāṇañ ca pajānāti|| ||</p>

					<p class="f4">Gandhe ca pajānāti yañ ca tadubh ayaɱ paṭicca uppajjati saɱyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saɱyojanassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa saɱyojanassa pahānaɱ hoti||<br />
					tañ ca pajānāti.|| ||</p>

					<p class="f4">Yathā ca pahīnassa saɱyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Jivhañ ca pajānāti.|| ||</p>

					<p class="f4">Rase ca pajānāti yañ ca tadubh ayaɱ paṭicca uppajjati saɱyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saɱyojanassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa saɱyojanassa pahānaɱ hoti||<br />
					tañ ca pajānāti.|| ||</p>

					<p class="f4">Yathā ca pahīnassa saɱyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Kāyañ ca pajānāti.|| ||</p>

					<p class="f4">Phoṭṭhabbe ca pajānāti yañ ca tadubh ayaɱ paṭicca uppajjati saɱyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saɱyojanassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa saɱyojanassa pahānaɱ hoti||<br />
					tañ ca pajānāti.|| ||</p>

					<p class="f4">Yathā ca pahīnassa saɱyojanassa āyatiɱ anuppādo hoti,||<br />
					tañ ca pajānāti.|| ||</p>

					<p class="f4">Manañ ca pajānāti|| ||</p>

					<p class="f4">Dhamme ca pajānāti yañ ca tad ubhayaɱ paṭicca uppajjati saɱyojanaɱ,||<br />
					tañ ca pajānāti.|| ||</p>

					<p class="f4">Yathā ca anuppannassa saɱyojanassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa saɱyojanassa pahānaɱ hoti||<br />
					tañ ca pajānāti.|| ||</p>

					<p class="f4">Yathā ca pahīnassa saɱyojanassa āyatiɱ anuppādo hoti,||<br />
					tañ ca pajānāti.|| ||</p>

							<p class="f4 in2">Iti ajjhattaɱ vā Dhammesu Dhamm'ānupassī viharati.|| ||</p>

							<p class="f4 in2">Bahiddhā vā Dhammesu Dhamm'ānupassī viharati.|| ||</p>

							<p class="f4 in2">Ajjhatta-bhiddhā vā Dhammesu Dhamm'ānupassī viharati.|| ||</p>

							<p class="f4 in2">Samudaya-Dhamm'ānupassī vā Dhammesu viharati.|| ||</p>

							<p class="f4 in2">Vaya-Dhamm'ānupassī vā Dhammesu viharati.|| ||</p>

							<p class="f4 in2">Samudayavaya-Dhamm'ānupassī vā Dhammesu viharati|| ||</p>

							<p class="f4 in2">'Atthi Dhammā' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evaɱ kho bhikkhave bhikkhu Dhammesu Dhamm'ānupassī viharati||<br />
							chasu ajjhattika-bāhiresu āyatanesu.|| ||</p>

					<p class="f4"><span class="f3">[<a id="p24">24</a>]</span> Puna ca paraɱ bhikkhave bhikkhu||<br />
					Dhammesu Dhamm'ānupassī viharati||<br />
					sattasu bojjhaṇgesu.|| ||</p>

					<p class="f4">Kathañ ca bhikkhave bhikkhu||<br />
					Dhammesu Dhamm'ānupassī viharati||<br />
					sattasu bojjhaṇgesu?|| ||</p>

					<p class="f4">Idha, bhikkhave, bhikkhu||<br />
					santaɱ vā ajjhattaɱ sati-sambojjhaṇgaɱ||<br />
					'Atthi me ajjhattaɱ sati-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ sati-sambojjhaṇgaɱ||<br />
					'N'atthi <a id="pg62"><span class="f2 g"><b>[62]</b></span></a> me ajjhattaɱ sati-sambojjhaṇgo' ti pajānāti.|| ||</p>

					<p class="f4">Yathā ca anuppannassa sati-sambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa sati-sambojjhaṇgassa bhāvanā-pāripūrī hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ Dhamma-vicaya-sambojjhaṇgaɱ 'Atthi me ajjhattaɱ Dhamma-vicaya-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ Dhamma-vicaya-sambojjhaṇgaɱ 'N'atthi me ajjhattaɱ Dhamma-vicaya-sambojjhaṇgo' ti pajānāti.|| ||</p>

					<p class="f4">Yathā ca anuppannassa Dhamma-vicaya-sambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa Dhamma-vicaya-sambojjhaṇgassa bhāvanā-pāripūrī hoti,||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ viriya-sambojjhaṇgaɱ||<br />
					'Atthi me ajjhattaɱ viriya-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ viriya-sambojjhaṇgaɱ 'N'atthi me ajjhattaɱ viriya-sambojjhaṇgo' ti pajānāti.|| ||</p>

					<p class="f4">Yathā ca anuppannassa viriya-sambojjhaṇgassa uppādo hoti,||<br />
					tañ ca pajānāti|| ||</p>

					<p class="f4">Yathā ca uppannassa viriya-sambojjhaṇgassa bhāvanā-pāripūrī hoti||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ pīti-sambojjhaṇgaɱ||<br />
					'Atthi me ajjhattaɱ pīti-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ pīti-sambojjhaṇgaɱ||<br />
					'N'atthi me ajjhattaɱ pīti-sambojjhaṇgo' ti pajānāti.|| ||</p>

					<p class="f4">Yathā ca anuppannassa pīti-sambojjhaṇgassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa pīti-sambojjhaṇgassa bhāvanā-pāripūrī hoti||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ passaddhi-sambojjhaṇgaɱ||<br />
					'Atthi me ajjhattaɱ passaddhi-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ passaddhi-sambojjhaṇgaɱ 'N'atthi me ajjhattaɱ passaddhi-sambojjhaṇgo' ti pajānāti.|| ||</p>

					<p class="f4">Yathā ca anuppannassa passaddhi-sambojjhaṇgassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa passaddhi-sambojjhaṇgassa bhāvanā-pāripūrī hoti||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ samādhi-sambojjhaṇgaɱ||<br />
					'Atthi me ajjhattaɱ samādhi-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ samādhi-sambojjhaṇgaɱ 'N'atthi me ajjhattaɱ samādhi-sambojjhaṇgo' ti pajānāti.|| ||</p>

					<p class="f4">Yathā ca anuppannassa samādhi-sambojjhaṇgassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa samādhi-sambojjhaṇgassa bhāvanā-pāripūrī hoti||<br />
					tañ ca pajānāti.|| ||</p>

					<p class="f4">Santaɱ vā ajjhattaɱ upekkhā-sambojjhaṇgaɱ||<br />
					'Atthi me ajjhattaɱ upekkhā-sambojjhaṇgo' ti pajānāti.|| ||</p>

					<p class="f4">Asantaɱ vā ajjhattaɱ upekkhā-sambojjhaṇgaɱ 'N'atthi me ajjhattaɱ upekkhā-sambojjhaṇgo' ti pajānāti.|| ||</p>

					<p class="f4">Yathā ca anuppannassa upekkhā-sambojjhaṇgassa uppādo hoti,||<br />
					tañ ca pajānāti.|| ||</p>

					<p class="f4">Yathā ca uppannassa upekkhā-sambojjhaṇgassa bhāvanā-pāripūrī hoti tañ ca pajānāti.|| ||</p>

							<p class="f4 in2">Iti ajjhattaɱ vā Dhammesu Dhamm'ānupassī viharati.|| ||</p>

							<p class="f4 in2">Bahiddhā vā Dhammesu Dhamm'ānupassī viharati.|| ||</p>

							<p class="f4 in2">Ajjhatta-bhiddhā vā Dhammesu Dhamm'ānupassī viharati.|| ||</p>

							<p class="f4 in2">Samudaya-Dhamm'ānupassī vā Dhammesu viharati.|| ||</p>

							<p class="f4 in2">Vaya-Dhamm'ānupassī vā Dhammesu viharati.|| ||</p>

							<p class="f4 in2">Samudayavaya-Dhamm'ānupassī vā Dhammesu viharati|| ||</p>

							<p class="f4 in2">'Atthi Dhammā' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi kho bhikkhave bhikkhu Dhammesu Dhamm'ānupassī viharati||<br />
							sattasu bojjhaṇgesu.|| ||</p>

					<p class="f4"><span class="f3">[<a id="p25">25</a>]</span> Puna ca paraɱ bhikkhave bhikkhu||<br />
					Dhammesu Dhamm'ānupassī viharati||<br />
					catusu ariya-saccesu.|| ||</p>

					<p class="f4">Kathañ ca bhikkhave bhikkhu||<br />
					Dhammesu Dhamm'ānupassī viharati||<br />
					catusu ariya-saccesu?|| ||</p>

					<p class="f4">Idha, bhikkhave, bhikkhu||<br />
					'Idaɱ dukkhan' ti||<br />
					yathā-bhūtaɱ pajānāti.|| ||</p>

					<p class="f4">'Ayaɱ dukkha-samudayo' ti||<br />
					yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodho' ti||<br />
					yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodha-gāminī paṭipadā' ti||<br />
					yathā-bhūtaɱ pajānāti.|| ||</p>

							<p class="f4 in2">Iti ajjhattaɱ vā Dhammesu Dhamm'ānupassī viharati.|| ||</p>

							<p class="f4 in2">Bahiddhā vā Dhammesu Dhamm'ānupassī viharati.|| ||</p>

							<p class="f4 in2">Ajjhatta-bhiddhā vā Dhammesu Dhamm'ānupassī viharati.|| ||</p>

							<p class="f4 in2">Samudaya-Dhamm'ānupassī vā Dhammesu viharati.|| ||</p>

							<p class="f4 in2">Vaya-Dhamm'ānupassī vā Dhammesu viharati.|| ||</p>

							<p class="f4 in2">Samudayavaya-Dhamm'ānupassī vā Dhammesu viharati|| ||</p>

							<p class="f4 in2">'Atthi Dhammā' ti vā panassa sati pacc'upaṭṭhitā hoti||<br />
							yāva-d-eva ñāṇa-mattāya||<br />
							pati-s-sati-mattāya||<br />
							anissito ca viharati||<br />
							na ca kiñci loke upādiyati.|| ||</p>

							<p class="f4 in2">Evam pi kho bhikkhave bhikkhu Dhammesu Dhamm'ānupassī viharati||<br />
							catusu ariya-saccesu.|| ||</p>

					<p class="f4"><span class="f3">[<a id="p26">26</a>]</span> Yo hi ko ci bhikkhave ime cattāro sati-paṭṭhāne||<br />
					evaɱ bhāveyya satta vassāni,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave satta vassāni,||<br />
					yo hi <a id="pg63"><span class="f2 g"><b>[63]</b></span></a> ko ci bhikkhave ime cattāro sati-paṭṭhāne||<br />
					evaɱ bhāveyya chabbassāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave chabbassāni,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya pañcavassāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave pañcavassāni,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya cattāri vassāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave cattāri vassāni,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya tīṇi vassāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave tīṇi vassāni,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya dve vassāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave dve vassāni,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya ekaɱ vassaɱ||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave ekaɱ vassaɱ,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya satta māsāni,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave satta māsāni,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya cha māsāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave cha māsāni,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya' pañca māsāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave pañca māsāni,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya' cattāri māsāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave cattāri māsāni,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya' tīṇi māsāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave tīṇi māsāni,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya' dve māsāni||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā||<br />
					sati vā upādisese anāgāmitā.|| ||</p>

					<p class="f4">Tiṭṭhantu bhikkhave dve māsāni,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya' māsaɱ||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā||<br />
					sati vā upādisese anāgāmitā.|| ||</p>

					<p class="f4">Tiṭṭhatu bhikkhave māsaɱ,||<br />
					yo hi ko ci bhikkhave ime cattāro sati sati-paṭṭhāne||<br />
					evaɱ bhāveyya' addhamāsaɱ,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4">Tiṭṭhatu bhikkhave addhamāso,||<br />
					yo hi ko ci bhikkhave ime cattāro sati-paṭṭhāne||<br />
					evaɱ bhāveyya sattāhaɱ,||<br />
					tassa dvinnaɱ phalānaɱ aññataraɱ phalaɱ pāṭikaṇkhaɱ:||<br />
					diṭṭhe'va dhamme aññā,||<br />
					sati vā upādisese anāgāmitā.|| ||</p>

					<p class="f4"><span class="f3">[<a id="p27">27</a>]</span> 'Ekāyano ayaɱ bhikkhave Maggo sattāṇaɱ||<br />
					visuddhiyā||<br />
					soka-pari-d-davānaɱ samati-k-kamāya||<br />
					dukkha-domanassānaɱ attha-gamāya||<br />
					ñāyassa adhigamāya||<br />
					Nibbānassa sacchi-kiriyāya -||<br />
					yadidaɱ cattāro sati-paṭṭhānā' ti.|| ||</p>

					<p class="f4">Iti yantaɱ vuttaɱ idam-etaɱ paṭicca vuttan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti|| ||</p>

					<p class="f4">Sati-paṭṭhānasuttaɱ dasamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>