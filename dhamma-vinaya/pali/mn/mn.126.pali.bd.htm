<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 126. The Buddha explains that it is not enough to have hopes, aspirations, yearnings for freedom from pain, one must behave in a way that brings pain to and end for that to happen. He provides four similes to illustrate this point: trying to get oil by pressing sand, trying to get milk by pulling a bull's horn, trying to get butter by churning water, and trying to light a fire with a wet sappy stick." />
<title>MN 126: Bhūmija Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p126">Sutta 126</a></h4>

					<h1>Bhūmija Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg138"><span class="f2 g"><b>[138]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.126.chlm.sbb.htm#p1">chlm</a>][<a href="../../../dhamma-vinaya/pts/mn/mn.126.horn.pts.htm#p1">pts</a>][<a href="../../../dhamma-vinaya/ati/mn/mn.126.than.ati.htm#p1">than</a>][<a href="../../../dhamma-vinaya/mnl/mn/mn.126.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati||<br />
					Veḷuvane Kalandakanivāpe.|| ||</p>

					<p class="f4">Atha kho āyasmā bhūmijo pubbaṇha-samayaṃ nivāsetvā pattacīvaramādāya yena jayasenassa rāja Kumārassa nivesanaṃ ten'upasaṅkami.|| ||</p>

					<p class="f4">Upasaṅkamitvā paññattena āsane nisīdi.|| ||</p>

					<p class="f4">Atha kho jayaseno rāja-kumāro yen'āyasmā bhūmijo ten'upasaṅkami.|| ||</p>

					<p class="f4">Upasaṅkamitvā āyasmatā bhūmijena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vitisāretvā eka-m-antaṃ nisīdī.|| ||</p>

					<p class="f4">Eka-m-antaṃ nisinno kho jayaseno rāja-kumāro āyasmantaṃ bhūmijaṃ etad avoca: santi bo bhūmija.|| ||</p>

					<p class="f4">Eke samaṇa-brāhmaṇā evaṃ-vādino evaṃ-diṭṭhino: āsañ ce pi karitvā brahamcariyaṃ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāyāti.|| ||</p>

					<p class="f4">Idha bhoto bhūmijassa Satthā kiṃvādī kimakkhāyī' ti?|| ||</p>

					<p class="f4">Na kho me taṃ rāja-kumāra,||<br />
					Bhagavato sammukhā sutaṃ,||<br />
					sammukhā paṭiggahitaṃ.|| ||</p>

					<p class="f4">Ṭhānañ ca kho etaṃ vijjati yaṃ Bhagavā evaṃ vyākareyya: āsañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya anāsañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ce pi karitvā yoniso Brahma-cariyaṃ caranti,||<br />
					bhabbā phalassa <a id="pg139"><span class="f2 g"><b>[139]</b></span></a> adhigamāya.|| ||</p>

					<p class="f4">Anāsañ ce pi karitvā yoniyo Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā yoniso Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā yoniso Brahma-cariyaṃ caranti,||<br />
					bhabbā phalassa adhigamāyāti.|| ||</p>

					<p class="f4">Na kho me taṃ rāja-kumāra,||<br />
					Bhagavato sammukhā sutaṃ,||<br />
					sammukhā paṭiggahitaṃ,||<br />
					ṭhānañca kho etaṃ vijjati,||<br />
					yaṃ Bhagavā evaṃ vyākareyyāti.|| ||</p>

					<p class="f4">Sace kho bhoto bhūmijassa Satthā evaṃ-vādī evamakkhāyī,||<br />
					addhā bhoto bhūmijassa Satthā sabbesaṃ yeva puthusamaṇa-brāhmaṇānaṃ muddhānaṃ maññe āhacca tiṭṭhatīti.|| ||</p>

					<p class="f4">Atha kho jayaseno rāja-kumāro āyasmantaṃ bhūmijaṃ saken'eva thālipākena parivisi.|| ||</p>

					<p class="f4">Atha kho āyasmā bhūmijo pacchā-bhattaṃ piṇḍa-pāta-paṭikkanto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā bhūmijo Bhagavantaṃ etad avoca: 'idhāhaṃ bhante pubbaṇha-samayaṃ nivāsetvā patta-cīvaraṃ ādāya yena jayasenassa rāja Kumārassa nivesanaṃ,||<br />
					ten'upasaṅkamiṃ.|| ||</p>

					<p class="f4">Upasaṅkamitvā paññatte āsane nisīdiṃ.|| ||</p>

					<p class="f4">Atha kho bhante jayaseno rāja-kumāro yenāhaṃ,||<br />
					ten'upasaṅkami.|| ||</p>

					<p class="f4">Upasaṅkamitvā mama saddhiṃ1 sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho bhante,||<br />
					jayaseno rāja-kumāro maṃ etad avoca: 'santi bho bhūmija,||<br />
					eke samaṇa-brāhmaṇā evaṃ-vādino evaṃ-diṭṭhino āsañ ce pi karitvā buhmacariyaṃ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāyāti.|| ||</p>

					<p class="f4">Idha bhoto bhūmijassa Satthā kiṃvādī kimakkhāyīti?|| ||</p>

					<p class="f4">Evaṃ vutte ahaṃ bhante,||<br />
					jayasenaṃ rājakumāraṃ etad avocaṃ: 'na kho me taṃ rāja-kumāra,||<br />
					Bhagavato sammukhā sutaṃ sammukhā paṭiggahitaṃ.|| ||</p>

					<p class="f4">Ṭhānaṃ ca kho etaṃ vijjati,||<br />
					yaṃ Bhagavā evaṃ vyākareyya: 'āsañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Sañ ce pi karitvā a-yoniso Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ce pi karitvā yoniso Brahma-cariyaṃ caranti,||<br />
					bhabbā phalassa adhigamāya,||<br />
					anāsañ ce pi karitvā yoniyo Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā yoniyo Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā yoniso Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā yoniso Brahma-cariyaṃ caranti,||<br />
					bhabbā phalassa adhigamāyā' ti.|| ||</p>

					<p class="f4">Na kho me taṃ rāja-kumāra,||<br />
					Bhagavato sammukhā sutaṃ sammukhā paṭiggahitaṃ.|| ||</p>

					<p class="f4">Ṭhānañ ca kho etaṃ vijjati: yaṃ Bhagavā evaṃ vyākareyyāti.|| ||</p>

					<p class="f4">Sace bhoto bhūmijassa Satthā evaṃ-vādī evaṃ-diṭṭhi addhā bhoto bhūmijassa Satthā sabbesaṃ yeva puthusamaṇa-brāhmaṇānaṃ muddhānaṃ maññe āhacca tiṭṭhatī ti.|| ||</p>

					<p class="f4">Kacci bhante,||<br />
					evaṃ puṭṭho evaṃ vyākaramāno vuttavādī c'eva Bhagavato homi,||<br />
					na ca Bhagavantaṃ abhūtena abbh'ācikkhāmī.|| ||</p>

					<p class="f4">Dhammassa c'ānudhammaṃ vyākaromi.|| ||</p>

					<p class="f4">Na ca koci saha-dhammiko vād'ānuvādo gārayhaṃ ṭhānaṃ āga-c-chatī ti.|| ||</p>

					<p class="f4"><a id="pg140"><span class="f2 g"><b>[140]</b></span></a> Taggha tvaṃ bhūmija,||<br />
					evaṃ puṭṭho evaṃ vyākaramāno vuttavādī c'eva me hoyi,||<br />
					na ca maṃ abhūtena abbh'ācikkhasi,||<br />
					Dhammassa c'ānudhammaṃ vyākarosi.|| ||</p>

					<p class="f4">Na ca koci saha-dhammiko vād'ānuvādo gārayhaṃ ṭhānaṃ āgacchati.|| ||</p>

					<p class="f4">Ye hi keci bhūmija,||<br />
					samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino,||<br />
					te āsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Ayoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso telatthiko telagavesī telapariyesanaṃ caramāno vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					āsañ ce pi karitvā vālikaṃ doṇiyā ākiritvā udakena paripphosakaṃ pī'eyya,||<br />
					abhabbo telassa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā ākaritvā udakena paripphosakaṃ paripphosakaṃ pī'eyya,||<br />
					abhabbo telassa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo telassa adhigamāya.|| ||</p>

					<p class="f4">Nevāsaṃ nānāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo telassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Ayoni hesā1 bhūmija,||<br />
					telassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino,||<br />
					te āsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4"><a id="pg141"><span class="f2 g"><b>[141]</b></span></a> Taṃ kissa hetu?|| ||</p>

					<p class="f4">Ayoni hesā1 bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso khīratthiko khīragavesī khīrapariyesanaṃ caramāno gāviṃ taruṇavacchaṃ visāṇato āviñjeyya,||<br />
					āsañ ce pi karitvā gāviṃ taruṇavacchaṃ visāṇato āviñjeyya,||<br />
					abhabbo khīrassa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo khīrassa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo khīrassa adhigamāya.|| ||</p>

					<p class="f4">Nevāsaṃ nānāsañ ce pi karitvā gāviṃ taruṇavacchaṃ visāṇato āviñjeyaya,||<br />
					abhabbo khīrassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Ayoni hesā bhūmija,||<br />
					khīrassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino te āsañ ce pi karitvā Brahma-cariyaṃ caranti.|| ||</p>

					<p class="f4">Abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Ayoni hesā1 bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso nonītatthiko nonīta2gavesī nonītapariyesanaṃ caramāno udakaṃ kalase āsiñcitvā manthena3 āviñjeyya,||<br />
					āsañ ce pi karitvā udakaṃ kalase āsiñcitvā matthena3 āviñjeyya,||<br />
					abhabbo nonītassa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo nonītassa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo nonītassa adhigamāya.|| ||</p>

					<p class="f4">Nevāsaṃ nānāsañ ce pi karitvā udakaṃ kalase āsiñcitvā manthena āviñjeyya,||<br />
					abhabbo nonītassa adhigamāya.|| ||</p>

					<p class="f4">Taṃ kissa hetu?</p>

					<p class="f4">Ayoni hesā1 bhūmija,||<br />
					nonītassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino.|| ||</p>

					<p class="f4">Te āsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāya,||<br />
					taṃ kissa hetu: ayoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso aggatthiko aggigavesī aggipariyesanaṃ caramāno allaṃ kaṭṭhaṃ sasnehaṃ uttarāraṇiṃ <a id="pg142"><span class="f2 g"><b>[142]</b></span></a> ādāya abhimantheyya,||<br />
					āsañ ce pi karitvā allaṃ kaṭṭhaṃ sasnehaṃ uttarāraṇiṃ ādāya abhimantheyya,||<br />
					abhabbo aggissa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā ākaritvā udakena paripphosakaṃ paripphosakaṃ pī'eyya,||<br />
					abhabbo aggissa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					abhabbo aggissa adhigamāya.|| ||</p>

					<p class="f4">Nevāsaṃ nānāsañ ce pi karitvā allaṃ kaṭṭhaṃ sasnehaṃ uttarāraṇiṃ ādāya abhimantheyya,||<br />
					abhabbo aggissa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Ayoni hesā bhūmija,||<br />
					aggissa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brahmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino,||<br />
					te āsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya,||<br />
					āsañca anāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					abhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Ayoni hesā bhūmija,||<br />
					phalassa adhigamāya.|| ||</p>

					<p class="f4">Ye ca kho keci bhūmija,||<br />
					samaṇā vā brāhmaṇā vā sammā-diṭṭhikā sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso telatthiko telagavesī telapariyesanaṃ caramāno tilapiṭṭhiṃ doṇiyā ākiritvā udakena paripphosakaṃ paripphosakaṃ pī'eyya,||<br />
					āsañ ce pi karitvā tilapiṭṭhīṃ doṇiyā ākiritvā udakena paripphosakaṃ paripphosakaṃ pī'eyya,||<br />
					bhabbo telassa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					bhabbo telassa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pi'eyya,||<br />
					bhabbo telassa adhigamāya.|| ||</p>

					<p class="f4">Nevāsaṃ nānāsañ ce pi karitvā tilapiṭṭhiṃ doṇiyā ākiritvā udakena paripphosakaṃ paripphosakaṃ pī'eyya,||<br />
					bhabbo telassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					telassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaṃ caranti,||<br />
					<a id="pg143"><span class="f2 g"><b>[143]</b></span></a> bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso khīratthiko khīragavesī khīrapariyesanaṃ caramāno gāviṃ taruṇavacchaṃ thanato āviñjeyya,||<br />
					āsañ ce pi karitvā gāviṃ taruṇavacchaṃ thanato āviñjeyya,||<br />
					bhabbo khīrassa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā</p>
					<p class="f4">Ākiritvā udakena paripphosakaṃ paripphosakaṃ pī'eyya,||<br />
					bhabbo khīrassa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pi'eyya,||<br />
					bhabbo khīrassa adhigamāya.|| ||</p>

					<p class="f4">Nevāsaṃ nānāsañ ce pi karitvā gāviṃ taruṇavacchaṃ thanato āviñjeyya,||<br />
					bhabbo khīrassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					khīrassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso nonītatthiko nonītagavesī nonītapariyesanaṃ caramāno dadhiṃ kalase āsiñcitvā manthena āviñjeyya,||<br />
					āsañ ce pi karitvā dadhiṃ kalase āsiñcitvā matthena āviñjeyya,||<br />
					bhabbo nonītassa adhigamāya.|| ||</p>

					<p class="f4">Anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					bhabbo nonītassa adhigamāya.|| ||</p>

					<p class="f4">Āsañ ca anāsañ ce pi karitvā vālikaṃ doṇiyā ākiritvā udakena paripphosakaṃ paripphosakaṃ pī'eyya,||<br />
					bhabbo nonītassa adhigamāya.|| ||</p>

					<p class="f4">Nevāsaṃ nānāsañ ce pi karitvā dadhiṃ kalase āsiñcitvā manthena āviñjeyya,||<br />
					bhabbo nonītassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					nonītassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brahmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino.|| ||</p>

					<p class="f4">Te āsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					bhabbā phalassa adhigamāya,||<br />
					taṃ kissa hetu: yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso aggatthiko aggigavesī aggipariyesanaṃ caramāno sukkaṃ kaṭṭhaṃ koḷāpaṃ uttarāraṇiṃ ādāya abhimantheyya,||<br />
					bhabbo aggissa āsañ ce pi karitvā sukkaṃ kaṭṭhaṃ koḷāpaṃ uttarāraṇiṃ ādāya abhimantheyya,||<br />
					bhabbo aggissa adhigamāya.|| ||</p>

					<p class="f4">Anāsañ ce pi karitvā sukkaṃ kaṭṭhaṃ koḷāpaṃ <a id="pg144"><span class="f2 g"><b>[144]</b></span></a> uttarāṇiṃ ādāya abhimatteyya,||<br />
					bhabbo aggissa adhigamāya.|| ||</p>

					<p class="f4">Āsañ ca anāsañ ce pi karitvā sukkaṃ kaṭṭhaṃ koḷāpaṃ uttarāraṇiṃ ādāya abhimantheyya,||<br />
					bhabbo aggissa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					aggissa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brahmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Nevāsaṃ nānāsañ ce pi karitvā Brahma-cariyaṃ caranti,||<br />
					bhabbā phalassa adhigamāya.|| ||</p>

					<p class="f4">Taṃ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Sace kho taṃ bhūmija,||<br />
					jayasenassa rāja Kumārassa imā catasso upamā paṭibhāseyyuṃ,||<br />
					anacchariyaṃ te jayaseno rāja-kumāro pasīdeyya.|| ||</p>

					<p class="f4">Pasanno ca te pasannākāraṃ kareyyāti.|| ||</p>

					<p class="f4">Kuto pana maṃ bhante,||<br />
					jayasenassa rāja Kumārassa imā catasso upamā paṭibhāsissanti.|| ||</p>

					<p class="f4">Anacchariyā pubbe a-s-suta-pubbā,||<br />
					seyyathā pi Bhagavantanti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā bhūmijo Bhagavato bhāsitaṃ 'abhinandī' ti.|| ||</p>

					<p class="ctr">Bhūmija Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>