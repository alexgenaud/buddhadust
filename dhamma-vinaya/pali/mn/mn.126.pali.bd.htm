<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 126. The Buddha explains that it is not enough to have hopes, aspirations, yearnings for freedom from pain, one must behave in a way that brings pain to and end for that to happen. He provides four similes to illustrate this point: trying to get oil by pressing sand, trying to get milk by pulling a bull's horn, trying to get butter by churning water, and trying to light a fire with a wet sappy stick." />
<title>MN 126: Bhūmija Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p126">Sutta 126</a></h4>

					<h1>Bhūmija Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg138"><span class="f2 g"><b>[138]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.126.chlm.sbb.htm#p1">chlm</a>][<a href="../../../dhamma-vinaya/pts/mn/mn.126.horn.pts.htm#p1">pts</a>][<a href="../../../dhamma-vinaya/ati/mn/mn.126.than.ati.htm#p1">than</a>][<a href="../../../dhamma-vinaya/mnl/mn/mn.126.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati||<br />
					Veḷuvane Kalandakanivāpe.|| ||</p>

					<p class="f4">Atha kho āyasmā bhūmijo pubbaṇha-samayaɱ nivāsetvā pattacivaramādāya yena jayasenassa rāja Kumārassa nivesanaɱ ten'upasaṅkami.|| ||</p>

					<p class="f4">Upasaṅkamitvā paññattena āsane nisīdi.|| ||</p>

					<p class="f4">Atha kho jayaseno rāja-kumāro yen'āyasmā bhūmijo ten'upasaṅkami.|| ||</p>

					<p class="f4">Upasaṅkamitvā āyasmatā bhūmijena saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vitisāretvā eka-m-antaɱ nisīdī.|| ||</p>

					<p class="f4">Eka-m-antaɱ nisinno kho jayaseno rāja-kumāro āyasmantaɱ bhūmijaɱ etad avoca: santi bo bhūmija.|| ||</p>

					<p class="f4">Eke samaṇa-brāhmaṇā evaɱ-vādino evaɱ-diṭṭhino: āsañ ce pi karitvā brahamcariyaɱ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāyāti.|| ||</p>

					<p class="f4">Idha bhoto bhūmijassa Satthā kiɱvādī kimakkhāyī' ti?|| ||</p>

					<p class="f4">Na kho me taɱ rāja-kumāra,||<br />
					Bhagavato sammukhā sutaɱ,||<br />
					sammukhā paṭiggahitaɱ.|| ||</p>

					<p class="f4">Ṭhānañ ca kho etaɱ vijjati yaɱ Bhagavā evaɱ vyākareyya: āsañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya anāsañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ce pi karitvā yoniso Brahma-cariyaɱ caranti,||<br />
					bhabbā phalassa <a id="pg139"><span class="f2 g"><b>[139]</b></span></a> adhigamāya.|| ||</p>

					<p class="f4">Anāsañ ce pi karitvā yoniyo Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā yoniso Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā yoniso Brahma-cariyaɱ caranti,||<br />
					bhabbā phalassa adhigamāyāti.|| ||</p>

					<p class="f4">Na kho me taɱ rāja-kumāra,||<br />
					Bhagavato sammukhā sutaɱ,||<br />
					sammukhā paṭiggahitaɱ,||<br />
					ṭhānañca kho etaɱ vijjati,||<br />
					yaɱ Bhagavā evaɱ vyākareyyāti.|| ||</p>

					<p class="f4">Sace kho bhoto bhūmijassa Satthā evaɱ-vādī evamakkhāyī,||<br />
					addhā bhoto bhūmijassa Satthā sabbesaɱ yeva puthusamaṇa-brāhmaṇānaɱ muddhānaɱ maññe āhacca tiṭṭhatīti.|| ||</p>

					<p class="f4">Atha kho jayaseno rāja-kumāro āyasmantaɱ bhūmijaɱ saken'eva thālipākena parivisi.|| ||</p>

					<p class="f4">Atha kho āyasmā bhūmijo pacchā-bhattaɱ piṇḍa-pāta-paṭikkanto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā bhūmijo Bhagavantaɱ etad avoca: 'idhāhaɱ bhante pubbaṇha-samayaɱ nivāsetvā patta-cīvaraɱ ādāya yena jayasenassa rāja Kumārassa nivesanaɱ,||<br />
					ten'upasaṅkamiɱ.|| ||</p>

					<p class="f4">Upasaṅkamitvā paññatte āsane nisīdiɱ.|| ||</p>

					<p class="f4">Atha kho bhante jayaseno rāja-kumāro yenāhaɱ,||<br />
					ten'upasaṅkami.|| ||</p>

					<p class="f4">Upasaṅkamitvā mama saddhiɱ1 sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho bhante,||<br />
					jayaseno rāja-kumāro maɱ etad avoca: 'santi bho bhūmija,||<br />
					eke samaṇa-brāhmaṇā evaɱ-vādino evaɱ-diṭṭhino āsañ ce pi karitvā buhmacariyaɱ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāyāti.|| ||</p>

					<p class="f4">Idha bhoto bhūmijassa Satthā kiɱvādī kimakkhāyīti?|| ||</p>

					<p class="f4">Evaɱ vutte ahaɱ bhante,||<br />
					jayasenaɱ rājakumāraɱ etad avocaɱ: 'na kho me taɱ rāja-kumāra,||<br />
					Bhagavato sammukhā sutaɱ sammukhā paṭiggahitaɱ.|| ||</p>

					<p class="f4">Ṭhānaɱ ca kho etaɱ vijjati,||<br />
					yaɱ Bhagavā evaɱ vyākareyya: 'āsañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Sañ ce pi karitvā a-yoniso Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ce pi karitvā yoniso Brahma-cariyaɱ caranti,||<br />
					bhabbā phalassa adhigamāya,||<br />
					anāsañ ce pi karitvā yoniyo Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā yoniyo Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā yoniso Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā yoniso Brahma-cariyaɱ caranti,||<br />
					bhabbā phalassa adhigamāyā' ti.|| ||</p>

					<p class="f4">Na kho me taɱ rāja-kumāra,||<br />
					Bhagavato sammukhā sutaɱ sammukhā paṭiggahitaɱ.|| ||</p>

					<p class="f4">Ṭhānañ ca kho etaɱ vijjati: yaɱ Bhagavā evaɱ vyākareyyāti.|| ||</p>

					<p class="f4">Sace bhoto bhūmijassa Satthā evaɱ-vādī evaɱ-diṭṭhi addhā bhoto bhūmijassa Satthā sabbesaɱ yeva puthusamaṇa-brāhmaṇānaɱ muddhānaɱ maññe āhacca tiṭṭhatī ti.|| ||</p>

					<p class="f4">Kacci bhante,||<br />
					evaɱ puṭṭho evaɱ vyākaramāno vuttavādī c'eva Bhagavato homi,||<br />
					na ca Bhagavantaɱ abhūtena abbh'ācikkhāmī.|| ||</p>

					<p class="f4">Dhammassa c'ānudhammaɱ vyākaromi.|| ||</p>

					<p class="f4">Na ca koci saha-dhammiko vād'ānuvādo gārayhaɱ ṭhānaɱ āga-c-chatī ti.|| ||</p>

					<p class="f4"><a id="pg140"><span class="f2 g"><b>[140]</b></span></a> Taggha tvaɱ bhūmija,||<br />
					evaɱ puṭṭho evaɱ vyākaramāno vuttavādī c'eva me hoyi,||<br />
					na ca maɱ abhūtena abbh'ācikkhasi,||<br />
					Dhammassa c'ānudhammaɱ vyākarosi.|| ||</p>

					<p class="f4">Na ca koci saha-dhammiko vād'ānuvādo gārayhaɱ ṭhānaɱ āgacchati.|| ||</p>

					<p class="f4">Ye hi keci bhūmija,||<br />
					samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino,||<br />
					te āsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Ayoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso telatthiko telagavesī telapariyesanaɱ caramāno vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					āsañ ce pi karitvā vālikaɱ doṇiyā ākiritvā udakena paripphosakaɱ pī'eyya,||<br />
					abhabbo telassa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā ākaritvā udakena paripphosakaɱ paripphosakaɱ pī'eyya,||<br />
					abhabbo telassa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo telassa adhigamāya.|| ||</p>

					<p class="f4">Nevāsaɱ nānāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo telassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Ayoni hesā1 bhūmija,||<br />
					telassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino,||<br />
					te āsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4"><a id="pg141"><span class="f2 g"><b>[141]</b></span></a> Taɱ kissa hetu?|| ||</p>

					<p class="f4">Ayoni hesā1 bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso khīratthiko khīragavesī khīrapariyesanaɱ caramāno gāviɱ taruṇavacchaɱ visāṇato āviñjeyya,||<br />
					āsañ ce pi karitvā gāviɱ taruṇavacchaɱ visāṇato āviñjeyya,||<br />
					abhabbo khīrassa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo khīrassa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo khīrassa adhigamāya.|| ||</p>

					<p class="f4">Nevāsaɱ nānāsañ ce pi karitvā gāviɱ taruṇavacchaɱ visāṇato āviñjeyaya,||<br />
					abhabbo khīrassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Ayoni hesā bhūmija,||<br />
					khīrassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino te āsañ ce pi karitvā Brahma-cariyaɱ caranti.|| ||</p>

					<p class="f4">Abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Ayoni hesā1 bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso nonītatthiko nonīta2gavesī nonītapariyesanaɱ caramāno udakaɱ kalase āsiñcitvā manthena3 āviñjeyya,||<br />
					āsañ ce pi karitvā udakaɱ kalase āsiñcitvā matthena3 āviñjeyya,||<br />
					abhabbo nonītassa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo nonītassa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo nonītassa adhigamāya.|| ||</p>

					<p class="f4">Nevāsaɱ nānāsañ ce pi karitvā udakaɱ kalase āsiñcitvā manthena āviñjeyya,||<br />
					abhabbo nonītassa adhigamāya.|| ||</p>

					<p class="f4">Taɱ kissa hetu?</p>

					<p class="f4">Ayoni hesā1 bhūmija,||<br />
					nonītassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino.|| ||</p>

					<p class="f4">Te āsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāya,||<br />
					taɱ kissa hetu: ayoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso aggatthiko aggigavesī aggipariyesanaɱ caramāno allaɱ kaṭṭhaɱ sasnehaɱ uttarāraṇiɱ <a id="pg142"><span class="f2 g"><b>[142]</b></span></a> ādāya abhimantheyya,||<br />
					āsañ ce pi karitvā allaɱ kaṭṭhaɱ sasnehaɱ uttarāraṇiɱ ādāya abhimantheyya,||<br />
					abhabbo aggissa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā ākaritvā udakena paripphosakaɱ paripphosakaɱ pī'eyya,||<br />
					abhabbo aggissa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					abhabbo aggissa adhigamāya.|| ||</p>

					<p class="f4">Nevāsaɱ nānāsañ ce pi karitvā allaɱ kaṭṭhaɱ sasnehaɱ uttarāraṇiɱ ādāya abhimantheyya,||<br />
					abhabbo aggissa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Ayoni hesā bhūmija,||<br />
					aggissa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brahmaṇā vā micchā-diṭṭhino micchā-saṅkappā micchā-vācā micchā-kammantā micchā ājīvā micchā-vāyāmā micchā-satī micchā-samādhino,||<br />
					te āsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya,||<br />
					āsañca anāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					abhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Ayoni hesā bhūmija,||<br />
					phalassa adhigamāya.|| ||</p>

					<p class="f4">Ye ca kho keci bhūmija,||<br />
					samaṇā vā brāhmaṇā vā sammā-diṭṭhikā sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso telatthiko telagavesī telapariyesanaɱ caramāno tilapiṭṭhiɱ doṇiyā ākiritvā udakena paripphosakaɱ paripphosakaɱ pī'eyya,||<br />
					āsañ ce pi karitvā tilapiṭṭhīɱ doṇiyā ākiritvā udakena paripphosakaɱ paripphosakaɱ pī'eyya,||<br />
					bhabbo telassa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					bhabbo telassa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pi'eyya,||<br />
					bhabbo telassa adhigamāya.|| ||</p>

					<p class="f4">Nevāsaɱ nānāsañ ce pi karitvā tilapiṭṭhiɱ doṇiyā ākiritvā udakena paripphosakaɱ paripphosakaɱ pī'eyya,||<br />
					bhabbo telassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					telassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaɱ caranti,||<br />
					<a id="pg143"><span class="f2 g"><b>[143]</b></span></a> bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso khīratthiko khīragavesī khīrapariyesanaɱ caramāno gāviɱ taruṇavacchaɱ thanato āviñjeyya,||<br />
					āsañ ce pi karitvā gāviɱ taruṇavacchaɱ thanato āviñjeyya,||<br />
					bhabbo khīrassa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā</p>
					<p class="f4">Ākiritvā udakena paripphosakaɱ paripphosakaɱ pī'eyya,||<br />
					bhabbo khīrassa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pi'eyya,||<br />
					bhabbo khīrassa adhigamāya.|| ||</p>

					<p class="f4">Nevāsaɱ nānāsañ ce pi karitvā gāviɱ taruṇavacchaɱ thanato āviñjeyya,||<br />
					bhabbo khīrassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					khīrassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brāhmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso nonītatthiko nonītagavesī nonītapariyesanaɱ caramāno dadhiɱ kalase āsiñcitvā manthena āviñjeyya,||<br />
					āsañ ce pi karitvā dadhiɱ kalase āsiñcitvā matthena āviñjeyya,||<br />
					bhabbo nonītassa adhigamāya.|| ||</p>

					<p class="f4">Anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					bhabbo nonītassa adhigamāya.|| ||</p>

					<p class="f4">Āsañ ca anāsañ ce pi karitvā vālikaɱ doṇiyā ākiritvā udakena paripphosakaɱ paripphosakaɱ pī'eyya,||<br />
					bhabbo nonītassa adhigamāya.|| ||</p>

					<p class="f4">Nevāsaɱ nānāsañ ce pi karitvā dadhiɱ kalase āsiñcitvā manthena āviñjeyya,||<br />
					bhabbo nonītassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					nonītassa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brahmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino.|| ||</p>

					<p class="f4">Te āsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					bhabbā phalassa adhigamāya,||<br />
					taɱ kissa hetu: yoni hesā bhūmija,||<br />
					phalassa adhigamāya.|| ||</p>

					<p class="f4">Seyyathā pi bhūmija,||<br />
					puriso aggatthiko aggigavesī aggipariyesanaɱ caramāno sukkaɱ kaṭṭhaɱ koḷāpaɱ uttarāraṇiɱ ādāya abhimantheyya,||<br />
					bhabbo aggissa āsañ ce pi karitvā sukkaɱ kaṭṭhaɱ koḷāpaɱ uttarāraṇiɱ ādāya abhimantheyya,||<br />
					bhabbo aggissa adhigamāya.|| ||</p>

					<p class="f4">Anāsañ ce pi karitvā sukkaɱ kaṭṭhaɱ koḷāpaɱ <a id="pg144"><span class="f2 g"><b>[144]</b></span></a> uttarāṇiɱ ādāya abhimatteyya,||<br />
					bhabbo aggissa adhigamāya.|| ||</p>

					<p class="f4">Āsañ ca anāsañ ce pi karitvā sukkaɱ kaṭṭhaɱ koḷāpaɱ uttarāraṇiɱ ādāya abhimantheyya,||<br />
					bhabbo aggissa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					aggissa adhigamāya.|| ||</p>

					<p class="f4">Evam eva kho bhūmija,||<br />
					ye hi keci samaṇā vā brahmaṇā vā sammā-diṭṭhino sammā-saṅkappā sammā-vācā sammā-kammantā sammā ājīvā sammā-vāyāmā sammā-sati sammā-samādhino,||<br />
					te āsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Āsañ ca anāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Nevāsaɱ nānāsañ ce pi karitvā Brahma-cariyaɱ caranti,||<br />
					bhabbā phalassa adhigamāya.|| ||</p>

					<p class="f4">Taɱ kissa hetu?|| ||</p>

					<p class="f4">Yoni hesā bhūmija,||<br />
					phalassa adhigamāya.|| ||</p>

					<p class="f4">Sace kho taɱ bhūmija,||<br />
					jayasenassa rāja Kumārassa imā catasso upamā paṭibhāseyyuɱ,||<br />
					anacchariyaɱ te jayaseno rāja-kumāro pasīdeyya.|| ||</p>

					<p class="f4">Pasanno ca te pasannākāraɱ kareyyāti.|| ||</p>

					<p class="f4">Kuto pana maɱ bhante,||<br />
					jayasenassa rāja Kumārassa imā catasso upamā paṭibhāsissanti.|| ||</p>

					<p class="f4">Anacchariyā pubbe a-s-suta-pubbā,||<br />
					seyyathā pi Bhagavantanti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā bhūmijo Bhagavato bhāsitaɱ 'abhinandī' ti.|| ||</p>

					<p class="ctr">Bhūmija Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>