<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 134. The Venerable Lomasakaṅgiyai repeats a lucky charm. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 134: Lomasakaṅgiya Bhadd'Eka-Ratta Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṅga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p134">Sutta 134</a></h4>

					<h1>Lomasakaṅgiya Bhadd'Eka-Ratta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.134.chlm.sbb.htm#p1">chlm</a>][<a href="../../../dhamma-vinaya/pts/mn/mn.134.horn.pts.htm#p1">pts</a>][<a href="../../../dhamma-vinaya/mnl/mn/mn.134.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayen'āyasmā lomasakaṅgiyo Sakkesu viharati Kapilavatthusmiɱ Nigrodhārāme.|| ||</p>

					<p class="f4">Atha kho candano deva-putto abhikkantāya rattiyā abhikkanta-vaṇṇo kevala-kappaɱ nigrodhārāmaɱ obhāsetvā yen'āyasmā lomasakaṅgiyo ten'upasaṅkami.|| ||</p>

					<p class="f4">Upasaṅkamitvā eka-m-antaɱ aṭṭhāsi. Eka-m-antaɱ ṭhito kho candano deva-putto āyasmantaɱ lomasakaṅgiyaɱ etad avoca:|| ||</p>

					<p class="f4">Dhāresi tvaɱ bhikkhu,||<br />
					bhaddekarattassa uddesañca vibhaṅgañcāti.|| ||</p>

					<p class="f4"><a id="pg200"><span class="f2 g"><b>[200]</b></span></a> Na kho ahaɱ āvuso,||<br />
					dhāremi bhaddekarattassa uddesañca vibhaṅgañca.|| ||</p>

					<p class="f4">Tvaɱ pan'āvuso,||<br />
					dhāresi bhaddekarattassa uddesañca vibhaṅgañcāti.|| ||</p>

					<p class="f4">Aham pi kho bhikkhu,||<br />
					na dhāremi bhaddekarattassa uddesañca vibhaṅgañca.|| ||</p>

					<p class="f4">Dhāresi pana tvaɱ bhikkhu,||<br />
					bhaddekarattiyo gāthāti.|| ||</p>

					<p class="f4">Na kho ahaɱ āvuso,||<br />
					dhāremi bhaddekarattiyo gāthā.|| ||</p>

					<p class="f4">Tvaɱ pan'āvuso,||<br />
					dhāresi bhaddekarattiyo gāthāti.|| ||</p>

					<p class="f4">Dhāremi khohaɱ bhikkhu,||<br />
					bhaddekarattiyo gāthāti.|| ||</p>

					<p class="f4">Yathā kathaɱ pana tvaɱ āvuso,||<br />
					dhāresi bhaddekarattiyo gāthāti.|| ||</p>

					<p class="f4">Ekam'idāhaɱ bhikkhu samayaɱ Bhagavā devesu Tāvatiɱsesu viharati pāricchattakamūle paṇḍukambalasilāyaɱ.|| ||</p>

					<p class="f4">Tatra Bhagavā devānaɱ Tāvatiɱsānaɱ bhaddekarattassa uddesañ ca vibhaṅgañ ca ābhāsi:|| ||</p>

							<p class="in2">Atītaɱ nānvāgameyya||<br />
							nappaṭikankhe anāgataɱ|| ||</p>

							<p class="f4 in2">Yadatītaɱ pahīnaɱ taɱ||<br />
							appattañ ca anāgataɱ|| ||</p>

							<p class="f4 in2">Paccuppannañca yo dhammaɱ||<br />
							tattha tattha vipassatī|| ||</p>

							<p class="f4 in2">Asaɱhīraɱ asaṅkuppaɱ||<br />
							taɱ viditvā manubrūhaye|| ||</p>

							<p class="f4 in2">Ajj'eva kiccaɱ ātappaɱ||<br />
							ko jaññā maraṇaɱ suve?|| ||</p>

							<p class="f4 in2">Na hi no saṅgaraɱ tena||<br />
							mahāsenena maccunā|| ||</p>

							<p class="f4 in2">Evaɱ vihāriɱ ātāpiɱ||<br />
							ahorattam atanditaɱ|| ||</p>

							<p class="f4 in2">Taɱ ve bhaddekaratto ti||<br />
							santo ācikkhate munī ti|| ||</p>

					<p class="f4">Evaɱ kho ahaɱ bhikkhu,||<br />
					dhāremi bhaddekarattiyo gāthā.|| ||</p>

					<p class="f4">Uggaṇhāhi tvaɱ bhikkhu,||<br />
					bhaddekarattassa uddesañca vibhaṅgañca.|| ||</p>

					<p class="f4">Pariyāpuṇāhi tvaɱ bhikkhu,||<br />
					bhaddekarattassa uddesañca vibhaṅgañca.|| ||</p>

					<p class="f4">Dhārehi tvaɱ bhikkhu,||<br />
					bhaddekarattassa uddesañca vibhaṅgañca.|| ||</p>

					<p class="f4">Attha-saɱhito bhikkhu,||<br />
					bhaddekarattassa uddeso ca vibhaṅgo ca ādiBrahma-cariyakoti.|| ||</p>

					<p class="f4">Idam avoca candano deva-putto.|| ||</p>

					<p class="f4">Idaɱ vatvā tatth'evantara-dhāyi.|| ||</p>

					<p class="f4">Atha kho āyasmā lomasakaṅgiyo tassā rattiyā accayena sen'āsanaɱ saɱsāmetvā pattacivaraɱ ādāya yena Sāvatthī <a id="pg201"><span class="f2 g"><b>[201]</b></span></a> tena cārikaɱ pakkāmi.|| ||</p>

					<p class="f4">Anupubbena cārikaɱ caramāno yena Sāvatthī Jetavanaɱ Anāthapiṇḍikassa ārāmo,||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā lomasakaṅgiyo Bhagavantaɱ etad avoca:|| ||</p>

					<p class="f4">'Ekam idāhaɱ bhante,||<br />
					samayaɱ Sakkesu viharāmi Kapilavatthusmiɱ Nigrodhārāme.|| ||</p>

					<p class="f4">Atha kho bhante,||<br />
					aññataro deva-putto abhikkantāya rattiyā abhikkanta-vaṇṇo kevala-kappaɱ nigrodhārāmaɱ obhāsetvā yenāhaɱ ten'upasaṅkami.|| ||</p>

					<p class="f4">Upasaṅkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho bhante,||<br />
					so deva-putto maɱ etad avoca: 'dhāresi tvaɱ bhikkhu,||<br />
					bhaddekarattassa uddesañca vibhaṅgañcā' ti.|| ||</p>

					<p class="f4">Evaɱ vutte ahaɱ bhante taɱ deva-puttaɱ etad avocaɱ: 'na kho ahaɱ āvuso,||<br />
					dhāremi bhaddekarattassa uddesañca vibhaṅgañca.|| ||</p>

					<p class="f4">Tvaɱ pan'āvuso dhāresi bhaddekarattassa uddesañca vibhaṅgañcā'ti aham pi kho bhikkhu,||<br />
					na dhāremi bhaddekarattassa uddesañca vibhaṅgañca.|| ||</p>

					<p class="f4">Dhāresi pana tvaɱ bhikkhu,||<br />
					bhaddekarattiyo gāthā' ti.|| ||</p>

					<p class="f4">Na kho ahaɱ āvuso,||<br />
					dhāremi bhaddekarattiyo gāthāti.|| ||</p>

					<p class="f4">Tvaɱ pan'āvuso dhāresi bhaddekarattiyo gāthāti.|| ||</p>

					<p class="f4">Dhāremi kho ahaɱ bhikkhu,||<br />
					bhaddekarattiyo gāthāti.|| ||</p>

					<p class="f4">Yathā kathaɱ pana tvaɱ āvuso,||<br />
					dhāresi bhaddekarattiyo gāthāti.|| ||</p>

					<p class="f4">Ekam idāhaɱ bhikkhu,||<br />
					samayaɱ Bhagavā devesu Tāvatiɱsesu viharati pāricchattakamūle paṇḍukambalasilāyaɱ.|| ||</p>

					<p class="f4">Tatra Bhagavā devānaɱ Tāvatiɱsānaɱ bhaddekarattassa uddesañca vibhaṅgañca abhāsi:|| ||</p>

					<p class="f4">Atītaɱ nānvāgameyya nappaṭikankhe anāgataɱ.||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">'Evaɱ kho ahaɱ bhikkhu,||<br />
					dhāremi bhaddekarattiyo gāthā.|| ||</p>

					<p class="f4">Uggaṇhāhi tvaɱ bhikkhu,||<br />
					bhaddekarattassa uddesañca vibhaṅgañca,||<br />
					pariyāpuṇāhi tvaɱ bhikkhu,||<br />
					bhaddekarattassa uddesañca vibhaṅgañca.|| ||</p>

					<p class="f4">Dhārehi tvaɱ bhikkhu,||<br />
					bhaddekarattassa uddesañca vibhaṅgañca.|| ||</p>

					<p class="f4">Attha-saɱhito bhikkhu,||<br />
					bhaddekarattassa uddeso ca vibhaṅgo ca ādiBrahma-cariyakoti.|| ||</p>

					<p class="f4">Idam avoca so bhante,||<br />
					deva-putto,||<br />
					idaɱ vatvā tatth'evantara-dhāyi.|| ||</p>

					<p class="f4">Sādhu me bhante,||<br />
					Bhagavā bhaddekarattassa uddesañca vibhaṅgañca desetu' ti.|| ||</p>

					<p class="f4">Jānāsi pana tvaɱ bhikkhu,||<br />
					taɱ deva-puttan' ti.|| ||</p>

					<p class="f4">Na kho ahaɱ bhante,||<br />
					jānāmi taɱ deva-puttanti.|| ||</p>

					<p class="f4">Candano nāma so bhikkhu,||<br />
					deva-putto.|| ||</p>

					<p class="f4">Candano bhikkhu,||<br />
					deva-putto atthikatvā manasi-katvā sabba-cetaso1 samannā-haritvā ohita-soto dhammaɱ suṇāti.|| ||</p>

					<p class="f4">Tena hi bhikkhu,||<br />
					suṇāhi.|| ||</p>

					<p class="f4">Sādhukaɱ mana-sikarohi.|| ||</p>

					<p class="f4">Bhāsissāmīti.|| ||</p>

					<p class="f4">Evaɱ bhante' ti kho āyasmā lomasakaṅgiyo Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">Atītaɱ nānvāgameyya nappaṭikankhe anāgataɱ.||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Kathañ ca bhikkhu,||<br />
					atītaɱ anvāgameti: evaɱ-rūpo ahosiɱ atītam addhānanti tattha nandiɱ samanvāneti.|| ||</p>

					<p class="f4">Evaɱvedano ahosiɱ atītam addhānanti tattha nandiɱ samanvāneti.|| ||</p>

					<p class="f4">Evaɱ sañño ahosiɱ atītam addhānanti tattha nandiɱ samanvāneti.|| ||</p>

					<p class="f4">Evaɱ saṅkhāro ahosiɱ atītam addhānanti tattha nandiɱ samanvāneti.|| ||</p>

					<p class="f4">Evaɱviññāṇo ahosiɱ atītam addhānanti tattha nandiɱ samanvāneti.|| ||</p>

					<p class="f4">Evaɱ kho bhikkhu atītaɱ anvāgameti.|| ||</p>

					<p class="f4"><a id="pg202"><span class="f2 g"><b>[202]</b></span></a> Kathañ ca bhikkhu,||<br />
					atītaɱ nānvāgameti: evaɱ-rūpo ahosiɱ atītam addhānanti tattha nandiɱ na samanvāneti.|| ||</p>

					<p class="f4">Evaɱvedano ahosiɱ atītam addhānanti tattha nandiɱ na samanvāneti.|| ||</p>

					<p class="f4">Evaɱ sañño ahosiɱ atītam addhānanti tattha nandiɱ na samanvāneti.|| ||</p>

					<p class="f4">Evaɱ saṅkhāro ahosiɱ atītam addhānanti tattha nandiɱ na samanvāneti.|| ||</p>

					<p class="f4">Evaɱviññāṇo ahosiɱ atītam addhānanti tattha nandiɱ na samanvāneti.|| ||</p>

					<p class="f4">Evaɱ kho bhikkhu atītaɱ nānvāgameti.|| ||</p>

					<p class="f4">Kathañ ca bhikkhu,||<br />
					anāgataɱ paṭikaṅkhati: evaɱ-rūpo siyaɱ anāgatam addhānanti tattha nandiɱ samanvāneti.|| ||</p>

					<p class="f4">Evaɱvedano siyaɱ anāgatam addhānanti tattha nandiɱ samanvāneti.|| ||</p>

					<p class="f4">Evaɱsañño siyaɱ anāgatmaddhānanti tattha nandiɱ samanvāneti.|| ||</p>

					<p class="f4">Evaɱsaṅkhāro siyaɱ anāgatam addhānanti tattha nandiɱ samanvāneti.|| ||</p>

					<p class="f4">Evaɱviññāṇo siyaɱ anāgatam addhānanti tattha nandiɱ samanvāneti.|| ||</p>

					<p class="f4">Evaɱ kho bhikkhu,||<br />
					anāgataɱ paṭikaṅkhati.|| ||</p>

					<p class="f4">Kathañ ca bhikkhu,||<br />
					anāgataɱ na paṭikaṅkhati: evaɱ-rūpo siyaɱ anāgatam addhānanti tattha nandiɱ na samanvāneti.|| ||</p>

					<p class="f4">Evaɱvedano siyaɱ anāgatam addhānanti tattha nandiɱ na samanvāneti.|| ||</p>

					<p class="f4">Evaɱsañño siyaɱ anāgatmaddhānanti tattha nandiɱ na samanvāneti.|| ||</p>

					<p class="f4">Evaɱsaṅkhāro siyaɱ anāgatam addhānanti tattha nandiɱ na samanvāneti.|| ||</p>

					<p class="f4">Evaɱviññāṇo siyaɱ anāgatam addhānanti tattha nandiɱ na samanvāneti.|| ||</p>

					<p class="f4">Evaɱ kho bhikkhu,||<br />
					anāgataɱ na paṭikaṅkhati.|| ||</p>

					<p class="f4">Kathañ ca bhikkhu,||<br />
					pacc'uppannesu dhammesu saɱhīrati: idha bhikkhu,||<br />
					a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto sappurisānaɱ adassāvī sappurisa-Dhammassa akovido sappurisa-Dhamme avinīto rūpaɱ attato samanupassati,||<br />
					rūpa-vantaɱ vā attāṇaɱ,||<br />
					attani vā rūpaɱ,||<br />
					rūpasmiɱ vā attāṇaɱ.|| ||</p>

					<p class="f4">Vedanaɱ attato samanupassati,||<br />
					vedanā-vantaɱ vā attāṇaɱ,||<br />
					attani vā vedanaɱ,||<br />
					vedanāya vā attāṇaɱ.|| ||</p>

					<p class="f4">Saññaɱ attato samanupassati,||<br />
					saññā-vantaɱ vā attāṇaɱ.|| ||</p>

					<p class="f4">Attani vā saññaɱ,||<br />
					saññāya vā attāṇaɱ.|| ||</p>

					<p class="f4">Saṅkhāre attato samanupassati,||<br />
					saṅkhāra-vantaɱ vā attāṇaɱ,||<br />
					attani vā saṅkhāre,||<br />
					saṅkhāresu vā attāṇaɱ.|| ||</p>

					<p class="f4">Viññāṇaɱ attato samanupassati,||<br />
					viññāṇa-vantaɱ vā attāṇaɱ,||<br />
					attani vā viññāṇaɱ,||<br />
					viññāṇasmiɱ vā attāṇaɱ.|| ||</p>

					<p class="f4">Evaɱ kho bhikkhu,||<br />
					pacc'uppannesu dhammesu saɱhīrati.|| ||</p>

					<p class="f4">Kathañ ca bhikkhu,||<br />
					pacc'uppannesu dhammesu na saɱhīrati: idha bhikkhu,||<br />
					sutavā ariya-sāvako.|| ||</p>

					<p class="f4">Ariyānaɱ dassāvī ariya-Dhammassa kovido ariya-Dhamme suvinīto sappurisānaɱ dassāvī sappurisa-Dhammassa kovido sappurisa-Dhamme suvinīto.|| ||</p>

					<p class="f4">Na rūpaɱ attato samanupassati,||<br />
					na rūpa-vantaɱ vā attāṇaɱ,||<br />
					na attani vā rūpaɱ,||<br />
					na rūpasmiɱ vā attāṇaɱ.|| ||</p>

					<p class="f4">Na vedanaɱ attato samanupassati,||<br />
					na vedanā-vantaɱ vā attāṇaɱ,||<br />
					na attani vā vedanaɱ,||<br />
					na vedanāya vā attāṇaɱ.|| ||</p>

					<p class="f4">Na saññaɱ attato samanupassati,||<br />
					na saññā-vantaɱ vā attāṇaɱ.|| ||</p>

					<p class="f4">Na attani vā saññaɱ,||<br />
					na saññāya vā attāṇaɱ.|| ||</p>

					<p class="f4">Na saṅkhāre attato samanupassati,||<br />
					na saṅkhāra-vantaɱ vā attāṇaɱ,||<br />
					na attani vā saṅkhāre,||<br />
					na saṅkhāresu vā attāṇaɱ.|| ||</p>

					<p class="f4">Na viññāṇaɱ attato samanupassati,||<br />
					na viññāṇa-vantaɱ vā attāṇaɱ,||<br />
					na attani vā viññāṇaɱ,||<br />
					na viññāṇasmiɱ vā attāṇaɱ.|| ||</p>

					<p class="f4">Evaɱ kho bhikkhu,||<br />
					pacc'uppannesu dhammesu na saɱhīrati.|| ||</p>

					<p class="f4">Atītaɱ nānvāgameyya nappaṭikankhe anāgataɱ.||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaṅkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saṅgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā lomasakaṅgiyo Bhagavato bhāsitaɱ 'abhinandī' ti.|| ||</p>

					<p class="ctr">Lomasakaṅgiya Bhadd'Eka-Ratta Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>