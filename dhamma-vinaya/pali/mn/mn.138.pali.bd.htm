<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 138. The Buddha advises the bhikkhus that when investigating things one's consciousness should not be allowed to wander in such a way as to allow thoughts supporting further existence whether that be of externals such as sense experience or of internals such as the factors of the jhanas." />
<title>MN 138: Uddesa-Vibhanga Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaŋga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p138">Sutta 138</a></h4>

					<h1>Uddesa-Vibhaŋga Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.138.chlm.sbb.htm#p1">chlm</a>][<a href="../../../dhamma-vinaya/pts/mn/mn.138.horn.pts.htm#p1">pts</a>][<a href="../../../dhamma-vinaya/ati/mn/mn.138.than.ati.htm#p1">than</a>][<a href="../../../dhamma-vinaya/wp/mn/mn.138.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.138.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.||<br />
					Bhagavā etad avoca:|| ||</p>

					<p class="f4">"Uddesavibhaŋgaɱ vo, bhikkhave, desissāmi.|| ||</p>

					<p class="f4">Taɱ suṇātha sādhukaɱ manasi-karotha,||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhū Bhagavato paccassosuɱ,||<br />
					Bhagavā etad avoca:|| ||</p>

					<p class="f4">Tathā tathā bhikkhave,||<br />
					bhikkhu upaparikkheyya,||<br />
					yathā yathā'ssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya; bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Idam avoca Bhagavā,||<br />
					idaɱ vatvā Sugato uṭṭhāy'āsanā vihāraɱ pāvisi.|| ||</p>

					<p class="f4">Atha kho tesaɱ bhikkhūnaɱ acira-pakkantassa Bhagavato etad ahosi:||<br />
					'Idaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">Tathā tathā bhikkhave bhikkhū upaparikkheyya,||<br />
					yathā yath'āssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyāti?|| ||</p>

					<p class="f4">Atha kho tesaɱ bhikkhūnaɱ etad ahosi:||<br />
					'Ayaɱ kho āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrahma-cārīnaɱ,||<br />
					pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ; yan nūna mayaɱ yen'āyasmā Mahā <a id="pg224"><span class="f2 g"><b>[224]</b></span></a> Kaccāno ten'upasankameyyāma upasankamitvā āyasmantaɱ Mahā Kaccānaɱ etam atthaɱ paṭipuccheyyāmāti.|| ||</p>

					<p class="f4">Atha kho te bhikkhū yen'āyasmā Mahā Kaccāno ten'upasankamiɱsu upasankamitvā āyasmatā Mahā Kaccānena saddhiɱ sammodiɱsu sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhu āyasmantaɱ Mahā Kaccānaɱ etad avocuɱ:|| ||</p>

					<p class="f4">Idaɱ kho no āvuso Kaccāna,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho.|| ||</p>

					<p class="f4">Tathā tathā bhikkhave bhikkhū upaparikkheyya,||<br />
					yathā yath'āssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Tesaɱ no āvuso Kaccāna,||<br />
					amhākaɱ acira-pakkantassa Bhagavato etad ahosi:|| ||</p>

					<p class="f4">Idaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho:|| ||</p>

					<p class="f4">Tathā tathā bhikkhave bhikkhū upaparikkheyya,||<br />
					yathā yath'āssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhatthassa vittharena atthaɱ vibhajeyyāti?|| ||</p>

					<p class="f4">Tesaɱ no āvuso Kaccāna,||<br />
					amhākaɱ etad ahosi:|| ||</p>

					<p class="f4">Ayaɱ kho āyasmā Mahā Kaccāno Satthu c'eva saɱvaṇṇito sambhāvito ca viññūnaɱ sabrahma-cārīnaɱ,||<br />
					pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ; yan nūna mayaɱ yen'āyasmā Mahā Kaccāno ten'upasankameyyāma upasankamitvā āyasmantaɱ Mahā Kaccānaɱ etam atthaɱ paṭipuccheyyāmāti.|| ||</p>

					<p class="f4">Vibhajat'āyasmā Mahā Kaccāno ti.|| ||</p>

					<p class="f4">Seyyathā pi āvuso puriso sāratthiko sāragavesī sārapariyesanaɱ cara-māno mahato rukkhassa tiṭṭhato sāravato ati-k-kamm'eva mūlaɱ atkkamma khandhaɱ sākhāpalāse sāraɱ pariyesitabbaɱ maññeyya,— evaɱ sampadam idaɱ.|| ||</p>

					<p class="f4">Āyasmantānaɱ Satthari sammukhībhute taɱ Bhagavantaɱ atisitvā amhe etam atthaɱ paṭipucchitabbaɱ maññatha.|| ||</p>

					<p class="f4">So h'āvuso Bhagavā jānaɱ jānāti,||<br />
					passaɱ pasasati,||<br />
					cakkhubhūto ñāṇabhūto dhammabhūto brahamabhūto vattā pavattā atthassa ninnetā amatassa dātā dhammassāmī Tathāgato,||<br />
					so c'eva pan'etassa kālo ahosi yaɱ Bhagavantaɱ yeva etam atthaɱ paṭipuccheyyātha.|| ||</p>

					<p class="f4">Yathā vo Bhagavā vyākareyya,||<br />
					tathā naɱ dhāreyyāthā ti.|| ||</p>

					<p class="f4">Addh'āvuso Kaccāna,||<br />
					Bhagavā jānaɱ jānāti,||<br />
					passaɱ passati,||<br />
					cakkhubhūto ñāṇabhūto dhammabhūto vattā pavattā atthassa ninnetā amatassa dātā dhammassāmī Tathāgato.|| ||</p>

					<p class="f4">So c'eva pan'etassa kālo yaɱ Bhagavantaɱ yeva etam atthaɱ paṭipuccheyyāma,||<br />
					yathā no Bhagavā <a id="pg225"><span class="f2 g"><b>[225]</b></span></a> vyākareyya,||<br />
					tathā naɱ dhāreyyāma.|| ||</p>

					<p class="f4">Api c'āyasmā Mahā Kaccāno Satthu c'eva saɱvaṇṇito sambhāvito ca viññūṇaɱ sabrahma-cārīnaɱ pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Vibhajat'āyasmā Mahā Kaccāno agarukaritvā ti.|| ||</p>

					<p class="f4">Tena h'āvuso,||<br />
					suṇātha sādhukaɱ manasi-karotha bhāsissāmīti.|| ||</p>

					<p class="f4">Evam āvuso ti kho te bhikkhū āyasmato Mahā Kaccānassa paccassosuɱ.|| ||</p>

					<p class="f4">Āyasmā Mahā Kaccāno etad avoca:|| ||</p>

					<p class="f4">Yaɱ kho no āvuso Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy'āsanā vihāraɱ paviṭṭho:|| ||</p>

					<p class="f4">Tathā tathā bhikkhave bhikkhū upaparikkheyya,||<br />
					yathā yath'āssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Imassa kho ahaɱ āvuso,||<br />
					Bhagavatā saŋkhittena uddesassa uddiṭṭhassa vitthārena atthaɱ avibhattassa evaɱ vitthārena atthaɱ ājānāmi.|| ||</p>

					<p class="f4">Kathañ c'āvuso,||<br />
					bahiddhā viññāṇaɱ vikkhittaɱ visaṭanti vuccati?|| ||</p>

					<p class="f4">Idh'āvuso bhikkhuno cakkhunā rūpaɱ disvā rūpanimittānusāri viññāṇaɱ hoti.|| ||</p>

					<p class="f4">Rūpa-nimittassādagathitaɱ rūpa-nimittassādavinibaddhaɱ rūpa-nimittassādasaŋyojanasaɱyuttaɱ bahiddhā viññāṇaɱ vikkhittaɱ visaṭan ti vuccati.|| ||</p>

					<p class="f4">Sotena saddaɱ sutvā saddanimittānusārī viññāṇaɱ hoti.||<br />
					Sadda-nimittassādagathitaɱ sadda-nimittassādavinibaddhaɱ sadda-nimittassādasaŋyojanasaɱyuttaɱ bahiddhā viññāṇaɱ vikkhittaɱ visaṭanti vuccati.|| ||</p>

					<p class="f4">Ghānena gandhaɱ ghāyitvā gandhanimittānusāri viññāṇaɱ hoti.||<br />
					Gandha-nimittassādagathitaɱ gandha-nimittassādavinibaddhaɱ Gandha-nimittassādasaŋyojanasaɱyuttaɱ bahiddhā viññāṇaɱ vikkhittaɱ visaṭanti vuccati.|| ||</p>

					<p class="f4">Jivhāya rasaɱ sāyitvā rasanimittānusāri viññāṇaɱ hoti.||<br />
					Rasa-nimittassādagathitaɱ Rasa-nimittassādavinibaddhaɱ rasa-nimittassādasaŋyojanasaɱyuttaɱ bahiddhā viññāṇaɱ vikkhittaɱ visaṭanti vuccati.|| ||</p>

					<p class="f4">Kāyena phoṭṭhabbaɱ phusitvā phoṭṭhabbanimittānusāri viññāṇaɱ hoti.||<br />
					Phoṭṭhabba-nimittassādagathitaɱ phoṭṭhabba-nimittassādavinibaddhaɱ Phoṭṭhabba-nimittassādasaŋyojanasaɱyuttaɱ bahiddhā viññāṇaɱ vikkhittaɱ visaṭanti vuccati.|| ||</p>

					<p class="f4">Manasā dhammaɱ viññāya dhammanimittānusāri viññāṇaɱ hoti.||<br />
					Dhamma-nimittassādagathitaɱ Dhamma-nimittassādavinibaddhaɱ dhamma-nimittassādasaŋyojanasaɱyuttaɱ bahiddhā viññāṇaɱ vikkhittaɱ visaṭanti vuccati.|| ||</p>

					<p class="f4">Evaɱ kho āvuso bahiddhā viññāṇaɱ vikkhattaɱ visaṭan ti vuccati.|| ||</p>

					<p class="f4">Kathañ c'āvuso,||<br />
					bahiddhā viññāṇaɱ avikkhittaɱ avisaṭan ti vuccati?|| ||</p>

					<p class="f4">Idh'āvuso bhikkhuno cakkhunā rūpaɱ disvā na rūpanimittānusāri viññāṇaɱ hoti.||<br />
					Na rūpa-nimittassādagathitaɱ na rūpa-nimittassādavinibaddhaɱ na rūpa-nimittassādasaŋyojanasaɱyuttaɱ bahiddhā viññāṇaɱ avikkhittaɱ avisaṭan ti <a id="pg226"><span class="f2 g"><b>[226]</b></span></a> vuccati.|| ||</p>

					<p class="f4">Sotena saddaɱ sutvā na saddanimittānusārī viññāṇaɱ hoti.||<br />
					Na sadda-nimittassādagathitaɱ na sadda-nimittassādavinibaddhaɱ na Sadda-nimittassādasaŋyojanasaɱyuttaɱ bahiddhā viññāṇaɱ avikkhittaɱ avisaṭanti vuccati.|| ||</p>

					<p class="f4">Ghānena gandhaɱ ghāyitvā na gandhanimittānusāri viññāṇaɱ hoti.||<br />
					Na gandha-nimittassādagathitaɱ na gandha-nimittassādavinibaddhaɱ na gandha-nimittassādasaŋyojanasaɱyuttaɱ bahiddhā viññāṇaɱ avikkhittaɱ avisaṭanti vuccati.|| ||</p>

					<p class="f4">Jivhāya rasaɱ sāyitvā na rasanimittānusāri viññāṇaɱ hoti.||<br />
					Na rasa-nimittassādagathitaɱ na rasa-nimittassādavinibaddhaɱ na Rasa-nimittassādasaŋyojanasaɱyuttaɱ bahiddhā viññāṇaɱ avikkhittaɱ avisaṭanti vuccati.|| ||</p>

					<p class="f4">Kāyena phoṭaeṭhabbaɱ phusitvā na phoṭṭhabbanimittānusāri viññāṇaɱ hoti.||<br />
					Na Phoṭṭhabba-nimittassādagathitaɱ na phoṭṭhabba-nimittassādavinibaddhaɱ na phoṭṭhabba-nimittassādasaŋyojanasaɱyuttaɱ bahiddhā viññāṇaɱ avikkhittaɱ avisaṭanti vuccati.|| ||</p>

					<p class="f4">Manasā dhammaɱ viññāya na dhammanimittānusāri viññāṇaɱ hoti.||<br />
					Na dhamma-nimittassādagathitaɱ na dhamma-nimittassādavinibaddhaɱ na dhamma-nimittassādasaŋyojanasaɱyuttaɱ bahiddhā viññāṇaɱ avikkhittaɱ avisaṭanti vuccati.|| ||</p>

					<p class="f4">Evaɱ kho āvuso,||<br />
					bahiddhā viññāṇaɱ avikkhittaɱ avisaṭanti vuccati.|| ||</p>

					<p class="f4">Kathañcāvuso ajjhattaɱ cittaɱ saṇṭhitanti1 vuccati: idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Tassa vivekajapītisukhānusāri viññāṇaɱ hoti.|| ||</p>

					<p class="f4">Vivekajapītisukhassādagathitaɱ vivekajapītisukhassādavinibaddhaɱ vivekajapītisukhassādasaŋyojanasaɱyuttaɱ ajjhattaɱ cittaɱ saṇṭhitanti vuccati.|| ||</p>

					<p class="f4">Puna ca paraɱ āvuso,||<br />
					bhikkhū vitakka-vicāranaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pitisukhaɱ dutiyaɱ-jhānaɱ upasampajja viharati.|| ||</p>

					<p class="f4">Tassa samādhijapītisukhānusāri viññāṇaɱ hoti samādhijapītisukhassādagathitaɱ</p>
					<p class="f4">Samādhijapītisukhassādavinibaddhaɱ samādhijapītisukhassādasaŋyojanasaɱyuttaɱ ajjhattaɱ cittaɱ saṇṭhitanti vuccati.|| ||</p>

					<p class="f4">Puna ca paraɱ āvuso,||<br />
					bhikkhu pītiyā ca virāgā upekkhako ca viharati sato ca sampajāno.|| ||</p>

					<p class="f4">Sukhañca kāyena paṭisaŋvedeti yaɱ taɱ ariyā ācikkhanti: upekkhako satimā sukha-vihāriti.|| ||</p>

					<p class="f4">Taɱ tatiyaɱ-jhānaɱ upasampajja viharati.|| ||</p>

					<p class="f4">Tassa upekkhāsukhānusāri3 viññāṇaɱ hoti,||<br />
					upekkhāsukhassādagathitaɱ upekkhāsukhassādavinibaddhaɱ</p>
					<p class="f4">Upekkhāsukhassādasaŋyojanasaɱyuttaɱ ajjhattaɱ cittaɱ saṇṭhitanti vuccati.|| ||</p>

					<p class="f4">Puna ca paraɱ āvuso,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Tassa adukkha-m-asukhānusāri viññāṇaɱ hoti.|| ||</p>

					<p class="f4">Adukkhamasukhassādagathitaɱ adukkhamasukhassādavinibaddhaɱ adukkhamasukhassādasaŋyojanasaɱyuttaɱ ajjhattaɱ cittaɱ saṇṭhitanti1 vuccati.</p>
					<p class="f4"><a id="pg227"><span class="f2 g"><b>[227]</b></span></a> </p>
					<p class="f4">Kathañcāvuso,||<br />
					ajjhattaɱ cittaɱ asaṇṭhitanti2 vuccati: idh'āvuso bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati tassa na vivekajapītisukhānusāri viññāṇaɱ hoti.|| ||</p>

					<p class="f4">Na vivekajapītisukhassādagathitaɱ na vivekajapītisukhassādavinibaddhaɱ na vivekajapītisukhassādasaŋyojanasaɱyuttaɱ ajjhattaɱ cittaɱ asaṇṭhitanti vuccati.|| ||</p>

					<p class="f4">Puna ca paraɱ āvuso,||<br />
					bhikkhu vitakka-vicāranaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pitisukhaɱ dutiyaɱ-jhānaɱ upasampajja viharati.|| ||</p>

					<p class="f4">Tassa na samādhijapītisukhānusāri viññāṇaɱ hoti.|| ||</p>

					<p class="f4">Na samādhijapītisukhassādagathitaɱ na</p>
					<p class="f4">Samādhijapītisukhassādavinibaddhaɱ na samādhijapītisukhassādasaŋyojanasaɱyuttaɱ ajjhattaɱ cittaɱ asaṇṭhitanti vuccati.|| ||</p>

					<p class="f4">Puna ca paraɱ āvuso,||<br />
					bhikkhu pītiyā ca virāgā upekkhako ca viharati sato ca sampajāno.|| ||</p>

					<p class="f4">Sukhañ ca kāyena paṭisaŋvedeti yaɱ taɱ ariyā ācikkhanti: 'Upekkhako satimā sukha-vihārī' ti.|| ||</p>

					<p class="f4">Taɱ tatiyaɱ-jhānaɱ upasampajja viharati.|| ||</p>

					<p class="f4">Tassa na upekkhāsukhānusāri viññāṇaɱ hoti.|| ||</p>

					<p class="f4">Na upekkhāsukhassādagathitaɱ na upekkhāsukhassādavinibaddhaɱ na</p>
					<p class="f4">Upekkhāsukhassādasaŋyojanasaɱyuttaɱ ajjhattaɱ cittaɱ asaṇṭhitanti vuccati.|| ||</p>

					<p class="f4">Puna ca paraɱ āvuso,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Tassa na adukkha-m-asukhānusāri viññānaɱ hoti.|| ||</p>

					<p class="f4">Na adukkhamasukhassādagathitaɱ na adukkhamasukhassādavinibaddhaɱ na adukkhamasukhassādasaŋyojanasaɱyuttaɱ ajjhattaɱ cittaɱ asaṇṭhitanti vuccati evaɱ kho āvuso,||<br />
					ajjhattaɱ cittaɱ asaṇṭhitanti1 vuccati.|| ||</p>

					<p class="f4">Kathañcāvuso,||<br />
					anupādā paritassanā hoti: idh'āvuso,||<br />
					a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto rūpaɱ attato samanupassati rūpa-vantaɱ vā attānaɱ attani vā rūpaɱ rūpasmiɱ vā attānaɱ.|| ||</p>

					<p class="f4">Tassa taɱ rūpaɱ vipariṇamati.|| ||</p>

					<p class="f4">Aññathā hoti tassa rūpa-vipariṇām-aññathā-bhāvā rūpa-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa rūpa-vipariṇāmānuparivattajā paritassanā dhamma-samuppādā cittaɱ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā2 ca anupādāya ca paritassati.|| ||</p>

					<p class="f4">Vedanaɱ <a id="pg228"><span class="f2 g"><b>[228]</b></span></a> attato samanupassati vedanavantaɱ vā attānaɱ attani vā vedanaɱ vedanasmiɱ vā attānaɱ.|| ||</p>

					<p class="f4">Tassa taɱ vedanaɱ vipariṇamati,||<br />
					aññathā hoti.|| ||</p>

					<p class="f4">Tassa vedan-ā-vipariṇām-aññathā-bhāvā vedan-ā-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa vedan-ā-vipariṇāmānuparivattajā paritassanā dhamma-samuppādā cittaɱ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā ca anupādāya ca paritassati.|| ||</p>

					<p class="f4">Saññaɱ attato samanupassati saññā-vantaɱ vā attānaɱ attani vā saññaɱ saññasmiɱ vā attānaɱ.|| ||</p>

					<p class="f4">Tassa taɱ saññaɱ vipariṇamati aññathā hoti.|| ||</p>

					<p class="f4">Tassa saññavipariṇām-aññathā-bhāvā saññavipariṇām-ā-nuparivatti viññāṇaɱ hoti.|| ||</p>

					<p class="f4">Tassa saññavipariṇāmānuparivattajā paritassanā dhamma-samuppādā cittaɱ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā ca anupādāya ca paritassati.|| ||</p>

					<p class="f4">Sankhāraɱ attato samanupassati sankhāra-vantaɱ vā attānaɱ attani vā sankhāraɱ sankhārasmiɱ vā attānaɱ.|| ||</p>

					<p class="f4">Tassa taɱ sankhāraɱ vipariṇamati aññathā hoti.</p>

					<p class="f4">Tassa sankhāra-vipariṇām-aññathā-bhāvā sankhāra-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa sankhāra-vipariṇāmānuparivattajā paritassanā dhamma-samuppādā cittaɱ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā2 ca anupādāya ca paritassati.|| ||</p>

					<p class="f4">Viññāṇaɱ attato samanupassati viññaṇavantaɱ vā attānaɱ attani vā</p>
					<p class="f4">Viññāṇaɱ,||<br />
					viññāṇasmiɱ vā attānaɱ.|| ||</p>

					<p class="f4">Tassa taɱ viññāṇaɱ vipariṇamati.|| ||</p>

					<p class="f4">Aññathā hoti.|| ||</p>

					<p class="f4">Tassa viññāṇa-vipariṇām-aññathā-bhāvā viññāṇa-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa viññāṇa-vipariṇāmānuparivattajā paritassanā dhamma-samuppādā cittaɱ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā anupādāya ca paritassati.|| ||</p>

					<p class="f4">Evaɱ kho āvuso,||<br />
					anupādā paritassanā hoti.|| ||</p>

					<p class="f4">Kathañcāvuso,||<br />
					anupādā3 aparitassanā hoti: idh'āvuso,||<br />
					sutavā ariya-sāvako ariyānaɱ dassāvī ariya-Dhammassa kovido ariya-Dhamme vinīto na rūpaɱ attato samanupassati,||<br />
					na rūpa-vantaɱ vā attānaɱ na attani vā rūpaɱ na rūpasmiɱ vā attānaɱ.|| ||</p>

					<p class="f4">Tassa taɱ rūpaɱ vipariṇamati.|| ||</p>

					<p class="f4">Aññathā hoti.|| ||</p>

					<p class="f4">Tassa rūpa-vipariṇām-aññathā-bhāvā na ca rūpa-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa na rūpa-vipariṇāmānuparivattajā paritassanā dhamma-samuppādā cittaɱ na pariyādāya tiṭṭhanti.|| ||</p>

					<p class="f4">Cetaso pariyādānā na c'eva uttāsavā4 hoti.|| ||</p>

					<p class="f4">Na ca vighātavā na ca apekkhavā anupādāya ca na paritassati.|| ||</p>

					<p class="f4">Na vedanaɱ attato samanupassati,||<br />
					na vedanavantaɱ vā attānaɱ na attani vā vedanaɱ,||<br />
					na vedanasmiɱ vā attānaɱ.|| ||</p>

					<p class="f4">Tassa taɱ vedanaɱ vipariṇamati,||<br />
					aññathā hoti.|| ||</p>

					<p class="f4">Tassa vedan-ā-vipariṇām-aññathā-bhāvā na ca</p>
					<p class="f4">Vedanāvipariṇām-ā-nuparivatti viññāṇaɱ hoti.|| ||</p>

					<p class="f4">Tassa na vedan-ā-vipariṇāmānuparivattajā paritassanā dhamma-samuppādā cittaɱ na pariyādāya tiṭṭhanti.|| ||</p>

					<p class="f4">Cetaso pariyādānā uttāsavā4 hoti na ca vighātavā na ca apekkhavā anupādāya ca na paritassati.|| ||</p>

					<p class="f4">Na saññaɱ attato samanupassati na saññā-vantaɱ vā attānaɱ na attani vā saññaɱ,||<br />
					na saññasmiɱ vā attānaɱ.|| ||</p>

					<p class="f4">Tassa taɱ saññaɱ vipariṇamati,||<br />
					aññathā hoti.|| ||</p>

					<p class="f4">Tassa saññavipariṇām-aññathā-bhāvā na ca saññavipariṇām-ā-nuparivatti viññāṇaɱ hoti.|| ||</p>

					<p class="f4">Tassa na saññavipariṇāmānuparivattajā</p>
					<p class="f4">Paritassanā dhamma-samuppādā cittaɱ pariyādāya tiṭṭhanti.|| ||</p>

					<p class="f4">Cetaso pariyādānā na c'eva uttāsavā4 hoti na ca vighātavā na ca apekkhavā anupādāya ca na paritassati.|| ||</p>

					<p class="f4">Na sankhāre attato samanupassati,||<br />
					na sankhāra-vantaɱ vā attānaɱ,||<br />
					na attani vā sankhāraɱ na sankhārasmiɱ vā attānaɱ.|| ||</p>

					<p class="f4">Tassa taɱ sankhāraɱ vipariṇamati,||<br />
					aññathā hoti.|| ||</p>

					<p class="f4">Tassa sankhāra-vipariṇām-aññathā-bhāvā na ca sankhāra-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa na sankhāra-vipariṇāmānuparivattajā paritassanā dhamma-samuppādā cittaɱ na pariyādāya tiṭṭhanti.|| ||</p>

					<p class="f4">Cetaso pariyādānā na c'eva uttāsavā4 hoti na ca vighātavā na ca apekkha vā anupādāya ca na paritassati.|| ||</p>

					<p class="f4">Na viññāṇaɱ attato samanupassati na viññaṇavantaɱ vā attānaɱ,||<br />
					na attani vā viññāṇaɱ,||<br />
					na viññāṇasmiɱ vā attānaɱ.|| ||</p>

					<p class="f4">Tassa taɱ viññāṇaɱ vipariṇamati aññathā hoti.|| ||</p>

					<p class="f4">Tassa viññāṇa-vipariṇām-aññathā-bhāvā na ca viññāṇa-vipariṇām-ā-nuparivatti viññāṇaɱ hoti.|| ||</p>

					<p class="f4">Tassa na viññāṇa-vipariṇāmānuparivattajā paritassanā dhamma-samuppādā cittaɱ pariyādāya tiṭṭhanti,||<br />
					cetaso pariyādānā na c'eva uttāsavā hoti.|| ||</p>

					<p class="f4">Na ca vighātavā na ca apekkhavā anupādāya ca na paritassati.|| ||</p>

					<p class="f4">Evaɱ kho āvuso,||<br />
					anupādā aparitassanā hoti.|| ||</p>

					<p class="f4">Yaɱ kho no āvuso,||<br />
					Bhagavā saŋkhittena uddesaɱ uddissitvā vitthārena atthaɱ avibhajitvā uṭṭhāy āsanā vihāraɱ paviṭṭho,||<br />
					tathā tathā bhikkhave,||<br />
					bhikkhu upaparikkheyya,||<br />
					yathā yathāssu upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Imassa kho ahaɱ āvuso,||<br />
					Bhagavatā saŋkhittena uddesassa uddiṭṭhassa vitthārena atthaɱ avibhattassa evaɱ vitthārena <a id="pg229"><span class="f2 g"><b>[229]</b></span></a> atthaɱ ājānāmi.|| ||</p>

					<p class="f4">Ākaŋkha-mānā ca pana tumhe āyasmanto,||<br />
					Bhagavantaɱ yeva upasankamitvā etamanthaɱ paṭipuccheyyātha.|| ||</p>

					<p class="f4">Yathā vo Bhagavā vyākaroti,||<br />
					tathā naɱ dhāreyyāthā' ti.|| ||</p>

					<p class="f4">Atha kho te bhikkhū āyasmato Mahā Kaccānassa bhāsitaɱ abhinan'ditvā anumo-ditvā uṭṭhāy āsanā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdīɱsu.|| ||</p>

					<p class="f4">Eka-m-antaɱ nisinnā kho te bhikkhū Bhagavantaɱ etad avocuɱ: yaɱ kho no bhante,||<br />
					Bhagavā saŋkhittena uddesaɱ uddissitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>

					<p class="f4">Tathā tathā bhikkhave bhikkhū upaparikkheyya,||<br />
					yathā yath'āssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Tesaɱ no bhante,||<br />
					amhākaɱ acira-pakkantassa Bhagavato etad ahosi:|| ||</p>

					<p class="f4">'Idaɱ kho no āvuso,||<br />
					Bhagavā saŋkhittena uddesaɱ uddissitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>

					<p class="f4">Tathā tathā bhikkhave bhikkhū upaparikkheyya,||<br />
					yathā yath'āssa upaparikkhato bahiddhā c'assa viññāṇaɱ avikkhittaɱ avisaṭaɱ ajjhattaɱ asaṇṭhitaɱ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaɱ asaṇṭhite,||<br />
					anupādāya aparitassato āyatiɱ āyatiɱ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyāti: tesaɱ no bhante,||<br />
					amhākaɱ etad ahosi: 'ayaɱ kho āyasmā Mahā Kaccāno Satthu c'eva saɱvaṇṇito,||<br />
					sambhāvito ca viññūnaɱ sabrahma-cārīnaɱ,||<br />
					pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ,||<br />
					yan nūna mayaɱ yen'āyasmā Mahā Kaccāno,||<br />
					ten'upasankameyyāma.|| ||</p>

					<p class="f4">Upasaŋkamitvā āyasmantaɱ Mahā Kaccānaɱ etam atthaɱ paṭipuccheyyāmā' ti.|| ||</p>

					<p class="f4">Atha kho mayaɱ bhante,||<br />
					yen'āyasmā Mahā Kaccāno,||<br />
					ten'upasankamimha.|| ||</p>

					<p class="f4">Upasaŋkamitvā āyasmantaɱ Mahā Kaccānaɱ etam atthaɱ paṭipucchimha.|| ||</p>

					<p class="f4">Tesaɱ no bhante āyasmatā Mahā-Kaccānena imehi ākārehi imehi padehi imehi byañjanehi attho vibhatto' ti.|| ||</p>

					<p class="f4">Paṇḍito bhikkhave,||<br />
					Mahā Kaccāno,||<br />
					mahā-pañño bhikkhave,||<br />
					mahā kaccāno,||<br />
					mañ ce pi tumhe bhikkhave,||<br />
					etam atthaɱ paṭipuccheyyātha,||<br />
					aham pi taɱ evam evaɱ vyākareyyaɱ,||<br />
					yathā taɱ Mahā-Kaccānena vyākataɱ eso cevetassa attho.|| ||</p>

					<p class="f4">Evaɱ ca naɱ dhāreyyāthāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Uddesavibhaŋga suttaɱ aṭṭhamaɱ.</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>