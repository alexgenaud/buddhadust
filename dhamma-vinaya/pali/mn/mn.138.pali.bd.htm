<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 138. The Buddha advises the bhikkhus that when investigating things one's consciousness should not be allowed to wander in such a way as to allow thoughts supporting further existence whether that be of externals such as sense experience or of internals such as the factors of the jhanas." />
<title>MN 138: Uddesa-Vibhaṇga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṇga Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p138">Sutta 138</a></h4>

					<h1>Uddesa-Vibhaṇga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.138.chlm.sbb.htm#p1">chlm</a>][<a href="../../../dhamma-vinaya/pts/mn/mn.138.horn.pts.htm#p1">pts</a>][<a href="../../../dhamma-vinaya/ati/mn/mn.138.than.ati.htm#p1">than</a>][<a href="../../../dhamma-vinaya/wp/mn/mn.138.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.138.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.||<br />
					Bhagavā etad avoca:|| ||</p>

					<p class="f4">"Uddesavibhaṇgaṃ vo, bhikkhave, desissāmi.|| ||</p>

					<p class="f4">Taṃ suṇātha sādhukaṃ manasi-karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ,||<br />
					Bhagavā etad avoca:|| ||</p>

					<p class="f4">Tathā tathā bhikkhave,||<br />
					bhikkhu upapari-k-kheyya,||<br />
					yathā yathā'ssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya; bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Idam avoca Bhagavā,||<br />
					idaṃ vatvā Sugato uṭṭhāy'āsanā vihāraṃ pāvisi.|| ||</p>

					<p class="f4">Atha kho tesaṃ bhikkhūnaṃ acira-pakkantassa Bhagavato etad ahosi:||<br />
					'Idaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy'āsanā vihāraṃ paviṭṭho:|| ||</p>

					<p class="f4">Tathā tathā bhikkhave bhikkhū upapari-k-kheyya,||<br />
					yathā yath'āssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti?|| ||</p>

					<p class="f4">Atha kho tesaṃ bhikkhūnaṃ etad ahosi:||<br />
					'Ayaṃ kho āyasmā Mahā Kaccāno Satthu c'eva saṃvaṇṇito sambhāvito ca viññūnaṃ sabrahma-cārīnaṃ,||<br />
					pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ; yan nūna mayaṃ yen'āyasmā Mahā <a id="pg224"><span class="f2 g"><b>[224]</b></span></a> Kaccāno ten'upasaṇkameyyāma upasaṇkamitvā āyasmantaṃ Mahā Kaccānaṃ etam atthaṃ paṭipuccheyyāmāti.|| ||</p>

					<p class="f4">Atha kho te bhikkhū yen'āyasmā Mahā Kaccāno ten'upasaṇkamiṃsu upasaṇkamitvā āyasmatā Mahā Kaccānena saddhiṃ sammodiṃsu sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhu āyasmantaṃ Mahā Kaccānaṃ etad avocuṃ:|| ||</p>

					<p class="f4">Idaṃ kho no āvuso Kaccāna,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy'āsanā vihāraṃ paviṭṭho.|| ||</p>

					<p class="f4">Tathā tathā bhikkhave bhikkhū upapari-k-kheyya,||<br />
					yathā yath'āssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Tesaṃ no āvuso Kaccāna,||<br />
					amhākaṃ acira-pakkantassa Bhagavato etad ahosi:|| ||</p>

					<p class="f4">Idaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">Tathā tathā bhikkhave bhikkhū upapari-k-kheyya,||<br />
					yathā yath'āssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhatthassa vittharena atthaṃ vibhajeyyāti?|| ||</p>

					<p class="f4">Tesaṃ no āvuso Kaccāna,||<br />
					amhākaṃ etad ahosi:|| ||</p>

					<p class="f4">Ayaṃ kho āyasmā Mahā Kaccāno Satthu c'eva saṃvaṇṇito sambhāvito ca viññūnaṃ sabrahma-cārīnaṃ,||<br />
					pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ; yan nūna mayaṃ yen'āyasmā Mahā Kaccāno ten'upasaṇkameyyāma upasaṇkamitvā āyasmantaṃ Mahā Kaccānaṃ etam atthaṃ paṭipuccheyyāmāti.|| ||</p>

					<p class="f4">Vibhajat'āyasmā Mahā Kaccāno ti.|| ||</p>

					<p class="f4">Seyyathā pi āvuso puriso sāratthiko sāragavesī sārapariyesanaṃ caramāno mahato rukkhassa tiṭṭhato sāravato ati-k-kamm'eva mūlaṃ atkkamma khandhaṃ sākhāpalāse sāraṃ pariyesitabbaṃ maññeyya,— evaṃ sampadam idaṃ.|| ||</p>

					<p class="f4">Āyasmantānaṃ Satthari sammukhībhute taṃ Bhagavantaṃ atisitvā amhe etam atthaṃ paṭipucchitabbaṃ maññatha.|| ||</p>

					<p class="f4">So h'āvuso Bhagavā jānaṃ jānāti,||<br />
					passaṃ pasasati,||<br />
					cakkhu-bhūto ñāṇa-bhūto dhamma-bhūto brahamabhūto vattā pavattā atthassa ninnetā amatassa dātā dhammassāmī Tathāgato,||<br />
					so c'eva pan'etassa kālo ahosi yaṃ Bhagavantaṃ yeva etam atthaṃ paṭipuccheyyātha.|| ||</p>

					<p class="f4">Yathā vo Bhagavā vyākareyya,||<br />
					tathā naṃ dhāreyyāthā ti.|| ||</p>

					<p class="f4">Addh'āvuso Kaccāna,||<br />
					Bhagavā jānaṃ jānāti,||<br />
					passaṃ passati,||<br />
					cakkhu-bhūto ñāṇa-bhūto dhamma-bhūto vattā pavattā atthassa ninnetā amatassa dātā dhammassāmī Tathāgato.|| ||</p>

					<p class="f4">So c'eva pan'etassa kālo yaṃ Bhagavantaṃ yeva etam atthaṃ paṭipuccheyyāma,||<br />
					yathā no Bhagavā <a id="pg225"><span class="f2 g"><b>[225]</b></span></a> vyākareyya,||<br />
					tathā naṃ dhāreyyāma.|| ||</p>

					<p class="f4">Api c'āyasmā Mahā Kaccāno Satthu c'eva saṃvaṇṇito sambhāvito ca viññūṇaṃ sabrahma-cārīnaṃ pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Vibhajat'āyasmā Mahā Kaccāno agarukaritvā ti.|| ||</p>

					<p class="f4">Tena h'āvuso,||<br />
					suṇātha sādhukaṃ manasi-karotha bhāsissāmīti.|| ||</p>

					<p class="f4">Evam āvuso ti kho te bhikkhū āyasmato Mahā Kaccānassa paccassosuṃ.|| ||</p>

					<p class="f4">Āyasmā Mahā Kaccāno etad avoca:|| ||</p>

					<p class="f4">Yaṃ kho no āvuso Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy'āsanā vihāraṃ paviṭṭho:|| ||</p>

					<p class="f4">Tathā tathā bhikkhave bhikkhū upapari-k-kheyya,||<br />
					yathā yath'āssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Imassa kho ahaṃ āvuso,||<br />
					Bhagavatā saṇkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi.|| ||</p>

					<p class="f4">Kathañ c'āvuso,||<br />
					bahiddhā viññāṇaṃ vikkhittaṃ visaṭanti vuccati?|| ||</p>

					<p class="f4">Idh'āvuso bhikkhuno cakkhunā rūpaṃ disvā rūpanimittānusāri viññāṇaṃ hoti.|| ||</p>

					<p class="f4">Rūpa-nimittassādagathitaṃ rūpa-nimittassādavinibaddhaṃ rūpa-nimittassādasaṃyojanasaṃyuttaṃ bahiddhā viññāṇaṃ vikkhittaṃ visaṭan ti vuccati.|| ||</p>

					<p class="f4">Sotena saddaṃ sutvā saddanimittānusārī viññāṇaṃ hoti.||<br />
					Sadda-nimittassādagathitaṃ sadda-nimittassādavinibaddhaṃ sadda-nimittassādasaṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati.|| ||</p>

					<p class="f4">Ghānena gandhaṃ ghāyitvā gandhanimittānusāri viññāṇaṃ hoti.||<br />
					Gandha-nimittassādagathitaṃ gandha-nimittassādavinibaddhaṃ Gandha-nimittassādasaṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati.|| ||</p>

					<p class="f4">Jivhāya rasaṃ sāyitvā rasanimittānusāri viññāṇaṃ hoti.||<br />
					Rasa-nimittassādagathitaṃ Rasa-nimittassādavinibaddhaṃ rasa-nimittassādasaṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati.|| ||</p>

					<p class="f4">Kāyena phoṭṭhabbaṃ phusitvā phoṭṭhabbanimittānusāri viññāṇaṃ hoti.||<br />
					Phoṭṭhabba-nimittassādagathitaṃ phoṭṭhabba-nimittassādavinibaddhaṃ Phoṭṭhabba-nimittassādasaṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati.|| ||</p>

					<p class="f4">Manasā dhammaṃ viññāya dhammanimittānusāri viññāṇaṃ hoti.||<br />
					Dhamma-nimittassādagathitaṃ Dhamma-nimittassādavinibaddhaṃ dhamma-nimittassādasaṃyojanasaṃyuttaṃ bahiddhā viññāṇaṃ vikkhittaṃ visaṭanti vuccati.|| ||</p>

					<p class="f4">Evaṃ kho āvuso bahiddhā viññāṇaṃ vikkhattaṃ visaṭan ti vuccati.|| ||</p>

					<p class="f4">Kathañ c'āvuso,||<br />
					bahiddhā viññāṇaṃ avikkhittaṃ avisaṭan ti vuccati?|| ||</p>

					<p class="f4">Idh'āvuso bhikkhuno cakkhunā rūpaṃ disvā na rūpanimittānusāri viññāṇaṃ hoti.||<br />
					Na rūpa-nimittassādagathitaṃ na rūpa-nimittassādavinibaddhaṃ na rūpa-nimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭan ti <a id="pg226"><span class="f2 g"><b>[226]</b></span></a> vuccati.|| ||</p>

					<p class="f4">Sotena saddaṃ sutvā na saddanimittānusārī viññāṇaṃ hoti.||<br />
					Na sadda-nimittassādagathitaṃ na sadda-nimittassādavinibaddhaṃ na Sadda-nimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati.|| ||</p>

					<p class="f4">Ghānena gandhaṃ ghāyitvā na gandhanimittānusāri viññāṇaṃ hoti.||<br />
					Na gandha-nimittassādagathitaṃ na gandha-nimittassādavinibaddhaṃ na gandha-nimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati.|| ||</p>

					<p class="f4">Jivhāya rasaṃ sāyitvā na rasanimittānusāri viññāṇaṃ hoti.||<br />
					Na rasa-nimittassādagathitaṃ na rasa-nimittassādavinibaddhaṃ na Rasa-nimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati.|| ||</p>

					<p class="f4">Kāyena phoṭaeṭhabbaṃ phusitvā na phoṭṭhabbanimittānusāri viññāṇaṃ hoti.||<br />
					Na Phoṭṭhabba-nimittassādagathitaṃ na phoṭṭhabba-nimittassādavinibaddhaṃ na phoṭṭhabba-nimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati.|| ||</p>

					<p class="f4">Manasā dhammaṃ viññāya na dhammanimittānusāri viññāṇaṃ hoti.||<br />
					Na dhamma-nimittassādagathitaṃ na dhamma-nimittassādavinibaddhaṃ na dhamma-nimittassādasaṃyojanasaṃyuttaṃ bahiddhā viññāṇaṃ avikkhittaṃ avisaṭanti vuccati.|| ||</p>

					<p class="f4">Evaṃ kho āvuso,||<br />
					bahiddhā viññāṇaṃ avikkhittaṃ avisaṭanti vuccati.|| ||</p>

					<p class="f4">Kathañcāvuso ajjhattaṃ cittaṃ saṇṭhitanti1 vuccati: idh'āvuso bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Tassa vivekajapītisukhānusāri viññāṇaṃ hoti.|| ||</p>

					<p class="f4">Vivekajapītisukhassādagathitaṃ vivekajapītisukhassādavinibaddhaṃ vivekajapītisukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati.|| ||</p>

					<p class="f4">Puna ca paraṃ āvuso,||<br />
					bhikkhū vitakka-vicāranaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pitisukhaṃ dutiyaṃ-jhānaṃ upasampajja viharati.|| ||</p>

					<p class="f4">Tassa samādhijapītisukhānusāri viññāṇaṃ hoti samādhijapītisukhassādagathitaṃ</p>
					<p class="f4">Samādhijapītisukhassādavinibaddhaṃ samādhijapītisukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati.|| ||</p>

					<p class="f4">Puna ca paraṃ āvuso,||<br />
					bhikkhu pītiyā ca virāgā upekkhako ca viharati sato ca sampajāno.|| ||</p>

					<p class="f4">Sukhañca kāyena paṭisaṃvedeti yaṃ taṃ ariyā ācikkhanti: upekkhako satimā sukha-vihāriti.|| ||</p>

					<p class="f4">Taṃ tatiyaṃ-jhānaṃ upasampajja viharati.|| ||</p>

					<p class="f4">Tassa upekkhāsukhānusāri3 viññāṇaṃ hoti,||<br />
					upekkhāsukhassādagathitaṃ upekkhāsukhassādavinibaddhaṃ</p>
					<p class="f4">Upekkhāsukhassādasaṃyojanasaṃyuttaṃ ajjhattaṃ cittaṃ saṇṭhitanti vuccati.|| ||</p>

					<p class="f4">Puna ca paraṃ āvuso,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Tassa adukkha-m-asukhānusāri viññāṇaṃ hoti.|| ||</p>

					<p class="f4">Adukkhamasukhassādagathitaṃ adukkha-m-asukhassādavinibaddhaṃ adukkha-m-asukhassādasaṃyojanasaṃyuttaṃ ajjhattaṃ cittaṃ saṇṭhitanti1 vuccati.</p>
					<p class="f4"><a id="pg227"><span class="f2 g"><b>[227]</b></span></a> </p>
					<p class="f4">Kathañcāvuso,||<br />
					ajjhattaṃ cittaṃ asaṇṭhitanti2 vuccati: idh'āvuso bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati tassa na vivekajapītisukhānusāri viññāṇaṃ hoti.|| ||</p>

					<p class="f4">Na vivekajapītisukhassādagathitaṃ na vivekajapītisukhassādavinibaddhaṃ na vivekajapītisukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati.|| ||</p>

					<p class="f4">Puna ca paraṃ āvuso,||<br />
					bhikkhu vitakka-vicāranaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pitisukhaṃ dutiyaṃ-jhānaṃ upasampajja viharati.|| ||</p>

					<p class="f4">Tassa na samādhijapītisukhānusāri viññāṇaṃ hoti.|| ||</p>

					<p class="f4">Na samādhijapītisukhassādagathitaṃ na</p>
					<p class="f4">Samādhijapītisukhassādavinibaddhaṃ na samādhijapītisukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati.|| ||</p>

					<p class="f4">Puna ca paraṃ āvuso,||<br />
					bhikkhu pītiyā ca virāgā upekkhako ca viharati sato ca sampajāno.|| ||</p>

					<p class="f4">Sukhañ ca kāyena paṭisaṃvedeti yaṃ taṃ ariyā ācikkhanti: 'Upekkhako satimā sukha-vihārī' ti.|| ||</p>

					<p class="f4">Taṃ tatiyaṃ-jhānaṃ upasampajja viharati.|| ||</p>

					<p class="f4">Tassa na upekkhāsukhānusāri viññāṇaṃ hoti.|| ||</p>

					<p class="f4">Na upekkhāsukhassādagathitaṃ na upekkhāsukhassādavinibaddhaṃ na</p>
					<p class="f4">Upekkhāsukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati.|| ||</p>

					<p class="f4">Puna ca paraṃ āvuso,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Tassa na adukkha-m-asukhānusāri viññāṇaṃ hoti.|| ||</p>

					<p class="f4">Na adukkha-m-asukhassādagathitaṃ na adukkha-m-asukhassādavinibaddhaṃ na adukkha-m-asukhassādasaṃyojanasaṃyuttaṃ ajjhattaṃ cittaṃ asaṇṭhitanti vuccati evaṃ kho āvuso,||<br />
					ajjhattaṃ cittaṃ asaṇṭhitanti1 vuccati.|| ||</p>

					<p class="f4">Kathañcāvuso,||<br />
					anupādā paritassanā hoti: idh'āvuso,||<br />
					a-s-sutavā puthujjano ariyānaṃ adassāvī ariya-Dhammassa akovido ariya-Dhamme avinīto rūpaṃ attato samanupassati rūpavantaṃ vā attāṇaṃ attani vā rūpaṃ rūpasmiṃ vā attāṇaṃ.|| ||</p>

					<p class="f4">Tassa taṃ rūpaṃ vipariṇamati.|| ||</p>

					<p class="f4">Aññathā hoti tassa rūpa-vipariṇām-aññathā-bhāvā rūpa-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa rūpa-vipariṇāmānuparivattajā paritassanā dhamma-samuppādā cittaṃ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā2 ca anupādāya ca paritassati.|| ||</p>

					<p class="f4">Vedanaṃ <a id="pg228"><span class="f2 g"><b>[228]</b></span></a> attato samanupassati vedanavantaṃ vā attāṇaṃ attani vā vedanaṃ vedanasmiṃ vā attāṇaṃ.|| ||</p>

					<p class="f4">Tassa taṃ vedanaṃ vipariṇamati,||<br />
					aññathā hoti.|| ||</p>

					<p class="f4">Tassa vedan-ā-vipariṇām-aññathā-bhāvā vedan-ā-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa vedan-ā-vipariṇāmānuparivattajā paritassanā dhamma-samuppādā cittaṃ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā ca anupādāya ca paritassati.|| ||</p>

					<p class="f4">Saññaṃ attato samanupassati saññā-vantaṃ vā attāṇaṃ attani vā saññaṃ saññasmiṃ vā attāṇaṃ.|| ||</p>

					<p class="f4">Tassa taṃ saññaṃ vipariṇamati aññathā hoti.|| ||</p>

					<p class="f4">Tassa saññavipariṇām-aññathā-bhāvā saññavipariṇām-ā-nuparivatti viññāṇaṃ hoti.|| ||</p>

					<p class="f4">Tassa saññavipariṇāmānuparivattajā paritassanā dhamma-samuppādā cittaṃ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā ca anupādāya ca paritassati.|| ||</p>

					<p class="f4">Saṇkhāraṃ attato samanupassati saṇkhāra-vantaṃ vā attāṇaṃ attani vā saṇkhāraṃ saṇkhārasmiṃ vā attāṇaṃ.|| ||</p>

					<p class="f4">Tassa taṃ saṇkhāraṃ vipariṇamati aññathā hoti.</p>

					<p class="f4">Tassa saṇkhāra-vipariṇām-aññathā-bhāvā saṇkhāra-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa saṇkhāra-vipariṇāmānuparivattajā paritassanā dhamma-samuppādā cittaṃ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā2 ca anupādāya ca paritassati.|| ||</p>

					<p class="f4">Viññāṇaṃ attato samanupassati viññāṇavantaṃ vā attāṇaṃ attani vā</p>
					<p class="f4">Viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Tassa taṃ viññāṇaṃ vipariṇamati.|| ||</p>

					<p class="f4">Aññathā hoti.|| ||</p>

					<p class="f4">Tassa viññāṇa-vipariṇām-aññathā-bhāvā viññāṇa-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa viññāṇa-vipariṇāmānuparivattajā paritassanā dhamma-samuppādā cittaṃ pariyādāya tiṭṭhanti.|| ||</p>

					<p class="f4">Cetaso pariyādānā uttāsavā ca hoti.|| ||</p>

					<p class="f4">Vighātavā ca apekkhavā anupādāya ca paritassati.|| ||</p>

					<p class="f4">Evaṃ kho āvuso,||<br />
					anupādā paritassanā hoti.|| ||</p>

					<p class="f4">Kathañcāvuso,||<br />
					anupādā3 aparitassanā hoti: idh'āvuso,||<br />
					sutavā ariya-sāvako ariyānaṃ dassāvī ariya-Dhammassa kovido ariya-Dhamme vinīto na rūpaṃ attato samanupassati,||<br />
					na rūpavantaṃ vā attāṇaṃ na attani vā rūpaṃ na rūpasmiṃ vā attāṇaṃ.|| ||</p>

					<p class="f4">Tassa taṃ rūpaṃ vipariṇamati.|| ||</p>

					<p class="f4">Aññathā hoti.|| ||</p>

					<p class="f4">Tassa rūpa-vipariṇām-aññathā-bhāvā na ca rūpa-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa na rūpa-vipariṇāmānuparivattajā paritassanā dhamma-samuppādā cittaṃ na pariyādāya tiṭṭhanti.|| ||</p>

					<p class="f4">Cetaso pariyādānā na c'eva uttāsavā4 hoti.|| ||</p>

					<p class="f4">Na ca vighātavā na ca apekkhavā anupādāya ca na paritassati.|| ||</p>

					<p class="f4">Na vedanaṃ attato samanupassati,||<br />
					na vedanavantaṃ vā attāṇaṃ na attani vā vedanaṃ,||<br />
					na vedanasmiṃ vā attāṇaṃ.|| ||</p>

					<p class="f4">Tassa taṃ vedanaṃ vipariṇamati,||<br />
					aññathā hoti.|| ||</p>

					<p class="f4">Tassa vedan-ā-vipariṇām-aññathā-bhāvā na ca</p>
					<p class="f4">Vedanāvipariṇām-ā-nuparivatti viññāṇaṃ hoti.|| ||</p>

					<p class="f4">Tassa na vedan-ā-vipariṇāmānuparivattajā paritassanā dhamma-samuppādā cittaṃ na pariyādāya tiṭṭhanti.|| ||</p>

					<p class="f4">Cetaso pariyādānā uttāsavā4 hoti na ca vighātavā na ca apekkhavā anupādāya ca na paritassati.|| ||</p>

					<p class="f4">Na saññaṃ attato samanupassati na saññā-vantaṃ vā attāṇaṃ na attani vā saññaṃ,||<br />
					na saññasmiṃ vā attāṇaṃ.|| ||</p>

					<p class="f4">Tassa taṃ saññaṃ vipariṇamati,||<br />
					aññathā hoti.|| ||</p>

					<p class="f4">Tassa saññavipariṇām-aññathā-bhāvā na ca saññavipariṇām-ā-nuparivatti viññāṇaṃ hoti.|| ||</p>

					<p class="f4">Tassa na saññavipariṇāmānuparivattajā</p>
					<p class="f4">Paritassanā dhamma-samuppādā cittaṃ pariyādāya tiṭṭhanti.|| ||</p>

					<p class="f4">Cetaso pariyādānā na c'eva uttāsavā4 hoti na ca vighātavā na ca apekkhavā anupādāya ca na paritassati.|| ||</p>

					<p class="f4">Na saṇkhāre attato samanupassati,||<br />
					na saṇkhāra-vantaṃ vā attāṇaṃ,||<br />
					na attani vā saṇkhāraṃ na saṇkhārasmiṃ vā attāṇaṃ.|| ||</p>

					<p class="f4">Tassa taṃ saṇkhāraṃ vipariṇamati,||<br />
					aññathā hoti.|| ||</p>

					<p class="f4">Tassa saṇkhāra-vipariṇām-aññathā-bhāvā na ca saṇkhāra-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa na saṇkhāra-vipariṇāmānuparivattajā paritassanā dhamma-samuppādā cittaṃ na pariyādāya tiṭṭhanti.|| ||</p>

					<p class="f4">Cetaso pariyādānā na c'eva uttāsavā4 hoti na ca vighātavā na ca apekkha vā anupādāya ca na paritassati.|| ||</p>

					<p class="f4">Na viññāṇaṃ attato samanupassati na viññāṇavantaṃ vā attāṇaṃ,||<br />
					na attani vā viññāṇaṃ,||<br />
					na viññāṇasmiṃ vā attāṇaṃ.|| ||</p>

					<p class="f4">Tassa taṃ viññāṇaṃ vipariṇamati aññathā hoti.|| ||</p>

					<p class="f4">Tassa viññāṇa-vipariṇām-aññathā-bhāvā na ca viññāṇa-vipariṇām-ā-nuparivatti viññāṇaṃ hoti.|| ||</p>

					<p class="f4">Tassa na viññāṇa-vipariṇāmānuparivattajā paritassanā dhamma-samuppādā cittaṃ pariyādāya tiṭṭhanti,||<br />
					cetaso pariyādānā na c'eva uttāsavā hoti.|| ||</p>

					<p class="f4">Na ca vighātavā na ca apekkhavā anupādāya ca na paritassati.|| ||</p>

					<p class="f4">Evaṃ kho āvuso,||<br />
					anupādā aparitassanā hoti.|| ||</p>

					<p class="f4">Yaṃ kho no āvuso,||<br />
					Bhagavā saṇkhittena uddesaṃ uddissitvā vitthārena atthaṃ avibhajitvā uṭṭhāy āsanā vihāraṃ paviṭṭho,||<br />
					tathā tathā bhikkhave,||<br />
					bhikkhu upapari-k-kheyya,||<br />
					yathā yathāssu upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Imassa kho ahaṃ āvuso,||<br />
					Bhagavatā saṇkhittena uddesassa uddiṭṭhassa vitthārena atthaṃ avibhattassa evaṃ vitthārena <a id="pg229"><span class="f2 g"><b>[229]</b></span></a> atthaṃ ājānāmi.|| ||</p>

					<p class="f4">Ākaṇkha-mānā ca pana tumhe āyasmanto,||<br />
					Bhagavantaṃ yeva upasaṇkamitvā etamanthaṃ paṭipuccheyyātha.|| ||</p>

					<p class="f4">Yathā vo Bhagavā vyākaroti,||<br />
					tathā naṃ dhāreyyāthā' ti.|| ||</p>

					<p class="f4">Atha kho te bhikkhū āyasmato Mahā Kaccānassa bhāsitaṃ abhinan'ditvā anumo-ditvā uṭṭhāy āsanā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdīṃsu.|| ||</p>

					<p class="f4">Eka-m-antaṃ nisinnā kho te bhikkhū Bhagavantaṃ etad avocuṃ: yaṃ kho no bhante,||<br />
					Bhagavā saṇkhittena uddesaṃ uddissitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">Tathā tathā bhikkhave bhikkhū upapari-k-kheyya,||<br />
					yathā yath'āssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Tesaṃ no bhante,||<br />
					amhākaṃ acira-pakkantassa Bhagavato etad ahosi:|| ||</p>

					<p class="f4">'Idaṃ kho no āvuso,||<br />
					Bhagavā saṇkhittena uddesaṃ uddissitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">Tathā tathā bhikkhave bhikkhū upapari-k-kheyya,||<br />
					yathā yath'āssa upapari-k-khato bahiddhā c'assa viññāṇaṃ avikkhittaṃ avisaṭaṃ ajjhattaṃ asaṇṭhitaṃ anupādāya na paritasseyya,||<br />
					bahiddhā bhikkhave,||<br />
					viññāṇe avikkhitte avisaṭe sati ajjhattaṃ asaṇṭhite,||<br />
					anupādāya aparitassato āyatiṃ āyatiṃ jāti-jarā-maraṇa-dukkha-samudaya-sambhavo na hotī ti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti: tesaṃ no bhante,||<br />
					amhākaṃ etad ahosi: 'ayaṃ kho āyasmā Mahā Kaccāno Satthu c'eva saṃvaṇṇito,||<br />
					sambhāvito ca viññūnaṃ sabrahma-cārīnaṃ,||<br />
					pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ,||<br />
					yan nūna mayaṃ yen'āyasmā Mahā Kaccāno,||<br />
					ten'upasaṇkameyyāma.|| ||</p>

					<p class="f4">Upasaṇkamitvā āyasmantaṃ Mahā Kaccānaṃ etam atthaṃ paṭipuccheyyāmā' ti.|| ||</p>

					<p class="f4">Atha kho mayaṃ bhante,||<br />
					yen'āyasmā Mahā Kaccāno,||<br />
					ten'upasaṇkamimha.|| ||</p>

					<p class="f4">Upasaṇkamitvā āyasmantaṃ Mahā Kaccānaṃ etam atthaṃ paṭipucchimha.|| ||</p>

					<p class="f4">Tesaṃ no bhante āyasmatā Mahā-Kaccānena imehi ākārehi imehi padehi imehi byañjanehi attho vibhatto' ti.|| ||</p>

					<p class="f4">Paṇḍito bhikkhave,||<br />
					Mahā Kaccāno,||<br />
					mahā-pañño bhikkhave,||<br />
					mahā kaccāno,||<br />
					mañ ce pi tumhe bhikkhave,||<br />
					etam atthaṃ paṭipuccheyyātha,||<br />
					aham pi taṃ evam evaṃ vyākareyyaṃ,||<br />
					yathā taṃ Mahā-Kaccānena vyākataṃ eso cevetassa attho.|| ||</p>

					<p class="f4">Evaṃ ca naṃ dhāreyyāthāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Uddesa-Vibhaṇga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>