<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 72. The Buddha converts Vacchagotta by an explanation of why speculative views do not apply to the attaining of the ending of pain." />
<title>MN 72: Aggi-Vacchagotta Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p72">Sutta 72</a></h4>

					<h1>Aggi-Vacchagotta Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg483"><span class="f2 g"><b>[483]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.072.chlm.sbb.htm">chlm</a>][<a href="../../../dhamma-vinaya/pts/mn/mn.072.horn.pts.htm#p1">pts</a>][<a href="../../../dhamma-vinaya/bit/bit-13.htm#mn72">wrrn</a>][<a href="../../../dhamma-vinaya/ati/mn/mn.072.than.ati.htm#p1">than</a>][<a href="../../../dhamma-vinaya/mnl/mn/mn.072.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho Vacchagotto paribbājako yena Bhagavā ten'upasaṇkami.|| ||</p>

					<p class="f4"><a id="pg484"><span class="f2 g"><b>[484]</b></span></a> Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Vacchagotto paribbājako Bhagavantaṃ etad avoca:|| ||</p>

					<p class="f4">"Kin nu kho bho Gotama:||<br />
					'sassato loko idam eva sacchaṃ,||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī||<br />
					'sassato loko idam eva sacchaṃ,||<br />
					mogham-aññan'" ti.|| ||</p>

					<p class="f4">'Kiṃ pana bho Gotama||<br />
					'asassato loko idam eva saccaṃ,||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī||<br />
					'asassato loko idam eva saccaṃ,||<br />
					mogham-aññan'" ti.|| ||</p>

					<p class="f4">'Kiṃ pana bho Gotama||<br />
					'antavā loko idam eva saccaṃ||<br />
					mogham aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī||<br />
					'antavā loko idam eva saccaṃ,||<br />
					mogham-aññan'" ti.|| ||</p>

					<p class="f4">"Kiṃ pana bho Gotama||<br />
					'anantavā loko idam eva saccaṃ||<br />
					'mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī,||<br />
					'aanantavā loko idam eva saccaṃ,||<br />
					mogham-aññan'" ti.|| ||</p>

					<p class="f4">"Kin nu kho bho Gotama||<br />
					'taṃ jīvaṃ taṃ sarīraṃ idam eva saccaṃ||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī,||<br />
					'taṃ jīvaṃ taṃ sarīraṃ idam eva saccaṃ,||<br />
					mogham-aññan'" ti.|| ||</p>

					<p class="f4">"Kiṃ pana bho Gotama,||<br />
					'aññaṃ jīvaṃ aññaṃ sarīraṃ idam eva saccaṃ||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī,||<br />
					'aññaṃ jīvaṃ aññaṃ sarīraṃ idam eva saccaṃ,||<br />
					mogham-aññan'" ti.|| ||</p>

					<p class="f4">"Kin nu kho bho Gotama,||<br />
					'hoti Tathāgato param maraṇā idam eva saccaṃ||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī,||<br />
					'hoti Tathāgato param maraṇā idam eva saccaṃ,||<br />
					mogham-aññan'" ti.|| ||</p>

					<p class="f4">"Kiṃ pana bho Gotama,||<br />
					'na hoti Tathāgato param maraṇā idam eva saccaṃ||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī||<br />
					'na hoti Tathāgato param maraṇā idam eva saccaṃ,||<br />
					mogham-aññan'" ti.|| ||</p>

					<p class="f4">"Kin nu kho bho Gotama,||<br />
					'hoti ca na ca hoti Tathāgato param maraṇā idam eva saccaṃ,||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4"><a id="pg485"><span class="f2 g"><b>[485]</b></span></a> "Na kho ahaṃ Vaccha evaṃ diṭṭhī||<br />
					'hoti ca na ca hoti Tathāgato param maraṇā idam eva saccaṃ,||<br />
					mogham-aññan'" ti.|| ||</p>

					<p class="f4">"Kiṃ pana bho Gotama,||<br />
					'n'eva hoti na na hoti Tathāgato param maraṇā idam eva saccaṃ||<br />
					mogham-aññan' ti||<br />
					evaṃ diṭṭhī bhavaṃ Gotamo" ti?|| ||</p>

					<p class="f4">"Na kho ahaṃ Vaccha evaṃ diṭṭhī,||<br />
					'n'eva hoti na na hoti Tathāgato param maraṇā idam eva saccaṃ,||<br />
					mogham-aññan'" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Kin nu kho bho Gotama,||<br />
					'"sassato loko, idam eva saccaṃ,||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno:||<br />
					'na kho ahaṃ Vaccha evaṃ diṭṭhī,||<br />
					"sassato loko, idam eva saccaṃ||<br />
					mogham-aññantī"' ti vadesi.|| ||</p>

					<p class="f4">Kiṃ pana bho Gotama||<br />
					'"asassato loko, idam eva saccaṃ,||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno:||<br />
					'na kho ahaṃ Vaccha evaṃ diṭṭhī,||<br />
					"asassato loko, idam eva saccaṃ,||<br />
					mogham-aññantī"' ti vadesi.|| ||</p>

					<p class="f4">Kin nu kho bho Gotama,||<br />
					'"antavā loko, idam eva saccaṃ,||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī,||<br />
					"antavā loko, idam eva saccaṃ||<br />
					mogham-aññantī"' ti vadesi.|| ||</p>

					<p class="f4">Kiṃ pana bho Gotama||<br />
					'"anantavā loko, idam eva saccaṃ,||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī,||<br />
					"anantavā loko, idam eva saccaṃ,||<br />
					mogham-aññantī"' ti vadesi.|| ||</p>

					<p class="f4">Kin nu kho bho Gotama,||<br />
					'"taṃ jīvaṃ taṃ sarīraṃ, idam eva saccaṃ,||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī,||<br />
					"taṃ jīvaṃ taṃ sarīraṃ, idam eva saccaṃ||<br />
					mogham-aññantī"' ti vadesi.|| ||</p>

					<p class="f4">Kiṃ pana bho Gotama||<br />
					'"aññaṃ jīvaṃ aññaṃ sarīraṃ, idam eva saccaṃ,||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī||<br />
					"aññaṃ jīvaṃ aññaṃ sarīraṃ, idam eva saccaṃ,||<br />
					mogham-aññantī"' ti vadesi.|| ||</p>

					<p class="f4">Kin nu kho bho Gotama||<br />
					'"hoti Tathāgato param maraṇā, idam eva saccaṃ||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī||<br />
					"hoti Tathāgato param maraṇā idam eva saccaṃ||<br />
					mogham-aññantī"' ti vadesi.|| ||</p>

					<p class="f4">Kiṃ pana bho Gotama||<br />
					'"na hoti Tathāgato param maraṇā, idam eva saccaṃ||<br />
					mogham-añña" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī,||<br />
					"na hoti Tathāgato param maraṇā, idam eva saccaṃ,||<br />
					mogham-aññantī"' ti vadesi.|| ||</p>

					<p class="f4">Kin nu kho bho Gotama||<br />
					'"hoti ca na ca hoti Tathāgato param maraṇā, idam eva saccaṃ||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī,||<br />
					"hoti ca na ca hoti Tathāgato param maraṇā, idam eva saccaṃ||<br />
					mogham-aññantī"' ti vadesi.|| ||</p>

					<p class="f4">Kiṃ pana bho Gotama||<br />
					'"n'eva hoti na na hoti Tathāgato param maraṇā, idam eva saccaṃ||<br />
					mogham-aññan" ti||<br />
					evaṃ diṭṭhī bhavaṃ Gotamo ti?'||<br />
					iti puṭṭho samāno||<br />
					'na kho ahaṃ Vaccha evaṃ diṭṭhī,||<br />
					"n'eva hoti na na hoti Tathāgato param maraṇā, idam eva saccaṃ||<br />
					mogham-aññantī"' ti vadesi.|| ||</p>

					<p class="f4">Kim pana bhavaṃ Gotamo ādīnavaṃ sampassamāno evaṃ imāni sabbaso diṭṭhi-gatāni anupagato" ti?|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"'Sassato loko' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Asassato loko' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Antavā loko' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Anantavā loko' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Taṃ jīvaṃ taṃ sarīran' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Aññaṃ jīvaṃ aññaṃ sarīran' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Hoti Tathāgato param maraṇā' ti kho <a id="pg486"><span class="f2 g"><b>[486]</b></span></a> Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Na hoti Tathāgato param maraṇā' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'Hoti ca na ca hoti Tathāgato param maraṇā' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">'N'eva hoti na na hoti Tathāgato param maraṇā' ti kho Vaccha||<br />
					diṭṭhi-gatam etaṃ||<br />
					diṭṭhi-gahanaṃ||<br />
					diṭṭhi-kantāraṃ||<br />
					diṭṭhi-visūkaṃ||<br />
					diṭṭhi-vi-p-phanditaṃ||<br />
					diṭṭhi-sañañojanaṃ,||<br />
					sadukkhaṃ||<br />
					sa-vighātaṃ||<br />
					sa-upāyāsaṃ||<br />
					sa-pariḷāhaṃ||<br />
					na nibbidāya||<br />
					na virāgāya||<br />
					na nirodhāya||<br />
					na upasamāya||<br />
					na abhiññāya||<br />
					na sambodhāya||<br />
					na Nibbānāya saṃvaṭṭati.|| ||</p>

					<p class="f4">Imaṃ kho ahaṃ Vaccha ādīnavaṃ sampassamāno evaṃ imāni sabbaso diṭṭhi-gatāni anupagato" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Atthi pana bhoto Gotamassa kiñci diṭṭhi-gatan" ti.|| ||</p>

					<p class="f4">"'Diṭṭhi-gatan' ti kho Vaccha apanītame taṃ Tathāgatassa.|| ||</p>

					<p class="f4">Diṭṭhaṃ h'etaṃ Vaccha Tathāgatena:|| ||</p>

					<p class="f4">'Iti rūpaṃ,||<br />
					iti rūpassa samudayo,||<br />
					iti rūpassa atthaṇgamo;|| ||</p>

					<p class="f4">iti vedanā,||<br />
					iti vedanāya samudayo,||<br />
					iti vedanāya atthaṇgamo;|| ||</p>

					<p class="f4">iti saññā,||<br />
					iti saññāya samudayo,||<br />
					iti saññāya atthaṇgamo;|| ||</p>

					<p class="f4">iti saṇkhārā,||<br />
					iti saṇkhārānaṃ samudayo,||<br />
					iti saṇkhārānaṃ atthaṇgamo;|| ||</p>

					<p class="f4">iti viññāṇaṃ,||<br />
					iti viññāṇassa samudayo,||<br />
					iti viññāṇassa atthaṇgamo' ti.|| ||</p>

					<p class="f4">Tasmā Tathāgato||<br />
					'sabba-maññitānaṃ||<br />
					sabba-mathitānaṃ||<br />
					sabba - "ahaṃ-kāra" - "mamaṇkāra" - mān-ā-nusayānaṃ||<br />
					khayā||<br />
					virāgā||<br />
					nirodhā||<br />
					cāgā||<br />
					paṭinissaggā||<br />
					anupādā vimutto' ti vadāmī" ti.|| ||</p>

					<p class="f4">"Evaṃ vimutta-citto pana bho Gotama bhikkhu kuhiṃ upapajjatī" ti?|| ||</p>

					<p class="f4">"'Upapajjatī' ti||<br />
					kho Vaccha na upetī" ti.|| ||</p>

					<p class="f4">"Tena hi bho Gotama na upapajjatī" ti?|| ||</p>

					<p class="f4">"'Na upapajjatī' ti||<br />
					kho Vaccha na upetī" ti.|| ||</p>

					<p class="f4">"Tena hi bho Gotama uppajjati ca na ca upapajjatī" ti?|| ||</p>

					<p class="f4">"'Upapajjati ca na ca upapajjatī' ti||<br />
					kho Vaccha na upetī" ti.|| ||</p>

					<p class="f4">"Tena hi bho Gotama n'eva uppajjati na nūpapajjatī" ti?|| ||</p>

					<p class="f4">"'N'eva uppajjati na nūpapajjatī'ti||<br />
					kho Vaccha na upetī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Evaṃ vimutta-citto pana bho Gotama bhikkhu kuhiṃ 'upapajjatī' ti?||<br />
					iti puṭṭho samāno||<br />
					'"upapajjatī" ti||<br />
					kho Vaccha na upetī' ti vadesi.|| ||</p>

					<p class="f4">Tena hi bho Gotama||<br />
					'na upapajjatī' ti?||<br />
					iti puṭṭho samāno||<br />
					'"na upapajjatī" ti||<br />
					kho Vaccha na upetī' ti vadesi.|| ||</p>

					<p class="f4">Tena hi bho Gotama||<br />
					'uppajjati ca na ca upapajjatī' ti?||<br />
					iti puṭṭho samāno||<br />
					'"uppajjati ca na ca upapajjatī" ti||<br />
					kho Vaccha na upetī' ti vadesi.|| ||</p>

					<p class="f4">Tena hi bho Gotama||<br />
					'n'eva uppajjati na nūpapajjatī' ti?||<br />
					iti puṭṭho samāno||<br />
					'"n'eva uppajjati, <a id="pg487"><span class="f2 g"><b>[487]</b></span></a> na nūpapajjatī" ti||<br />
					kho Vaccha na upetī' ti vadesi.|| ||</p>

					<p class="f4">Etth-ā-haṃ bho Gotama aññāṇam-āpādiṃ,||<br />
					ettha sammoham-āpādiṃ.|| ||</p>

					<p class="f4">Yā pi me esā bhoto Gotamassa purimena kathā-sallāpena ahu pasādamattā,||<br />
					sā pi me etarahi antara-hitā" ti.|| ||</p>

					<p class="f4">"Alaṃ hi te Vaccha aññāṇāya,||<br />
					alaṃ sammohāya.|| ||</p>

					<p class="f4">Gambhīro h'āyaṃ Vaccha dhammo||<br />
					duddaso||<br />
					duranubodho||<br />
					santo paṇīto||<br />
					atakkāvacaro nipuṇo paṇḍitavedanīyo,||<br />
					so tayā dujjāno añña-diṭṭhi-kena||<br />
					añña-khanti-kena||<br />
					añña-ruci-kena||<br />
					añña-trayogena||<br />
					añña-thācariya-kena.|| ||</p>

					<p class="f4">Tena hi Vaccha taṃ yev'ettha paṭipucchissāmi,||<br />
					yathā te khameyya tathā naṃ vyākareyyāsi.|| ||</p>

					<p class="f4">Taṃ kiṃ maññasi Vaccha?|| ||</p>

					<p class="f4">Sace te purato aggi jaleyya,||<br />
					jāneyyāsi tvaṃ:|| ||</p>

					<p class="f4">'Ayaṃ me purato aggi jalatī'" ti?|| ||</p>

					<p class="f4">"Sace me bho Gotama purato aggi jaleyya,||<br />
					jāneyyāhaṃ:|| ||</p>

					<p class="f4">'Ayaṃ me purato aggi jalatī'" ti.|| ||</p>

					<p class="f4">"Sace pana taṃ Vaccha evaṃ puccheyya:|| ||</p>

					<p class="f4">'Yo te ayaṃ purato aggi jalati,||<br />
					ayaṃ aggi kiṃ paṭicca jalatī' ti?|| ||</p>

					<p class="f4">Evaṃ puṭṭho tvaṃ Vaccha||<br />
					kinti vyākareyyāsī" ti?|| ||</p>

					<p class="f4">"Sace maṃ bho Gotama evaṃ puccheyya:|| ||</p>

					<p class="f4">'Yo te ayaṃ purato aggi jalati,||<br />
					ayaṃ aggi kiṃ paṭicca jalatī' ti.|| ||</p>

					<p class="f4">Evaṃ puṭṭho ahaṃ bho Gotama evaṃ vyākareyyaṃ:|| ||</p>

					<p class="f4">'Yo me ayaṃ purato aggi jalati,||<br />
					ayaṃ aggi tiṇakaṭṭh'ūpādānaṃ paṭicca jalatī'" ti.|| ||</p>

					<p class="f4">"Sace te Vaccha purato so aggi nibbāyeyya,||<br />
					jāneyyāsi tvaṃ:|| ||</p>

					<p class="f4">'Ayaṃ me purato aggi nibbuto'" ti?|| ||</p>

					<p class="f4">"Sace me bho Gotama purato so aggi nibbāyeyya,||<br />
					jāneyyāhaṃ|| ||</p>

					<p class="f4">'Ayaṃ me purato aggi nibbuto'" ti.|| ||</p>

					<p class="f4">"Sace pana taṃ Vaccha evaṃ puccheyya:|| ||</p>

					<p class="f4">'Yo te ayaṃ purato aggi nibbuto||<br />
					so aggi ito katamaṃ disaṃ gato,||<br />
					puratthimaṃ vā||<br />
					pacchimaṃ vā||<br />
					uttaraṃ vā||<br />
					dakkhiṇaṃ vā' ti?|| ||</p>

					<p class="f4">Evaṃ puṭṭho tvaṃ Vaccha kinti vyākareyyāsī" ti?|| ||</p>

					<p class="f4">"Na upeti bho Gotama.|| ||</p>

					<p class="f4">Yaṃ hi so Gotama aggi tiṇakaṭṭhūpādānaṃ paṭicca ajali,||<br />
					tassa ca pariyādānā aññassa ca anupahārā an-āhāro nibbuto t'eva saṇkhaṃ gacchatī" ti.|| ||</p>

					<p class="f4">"Evam eva kho Vaccha yena rūpena Tathāgataṃ paññā-payamāno paññā-peyya,||<br />
					taṃ rūpaṃ Tathāgatassa pahīnaṃ ucchinna-mūlaṃ||<br />
					tāl-ā-vatthu-kataṃ||<br />
					anabhāva-kataṃ||<br />
					āyatiṃ||<br />
					anuppāda-dhammaṃ.|| ||</p>

					<p class="f4">Rūpa-saṇkhā-vimutto kho Vaccha Tathāgato,||<br />
					gambhīro appameyyo duppariyogāho||<br />
					seyyathā pi mahā-samuddo,||<br />
					'upapajjatī' ti na upeti,||<br />
					'na upapajjatī' ti na upeti,||<br />
					<a id="pg488"><span class="f2 g"><b>[488]</b></span></a> 'uppajjati ca na ca upapajjatī' ti na upeti,||<br />
					'n'eva uppajjati na nūpapajjatī' ti na upeti.|| ||</p>

					<p class="f4">Yāya vedanāya Tathāgataṃ paññā-payamāno paññāpeyya,||<br />
					sā vedanā Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Vedanā-saṇkhā-vimutto kho Vaccha Tathāgato||<br />
					gambhīro appameyyo duppariyogāho||<br />
					seyyathā pi mahā-samuddo,||<br />
					'upapajjatī' ti na upeti,||<br />
					'na upapajjatī' ti na upeti,||<br />
					'uppajjati ca na ca upapajjatī' ti na upeti,||<br />
					'n'eva uppajjati nūpapajjatī' ti na upeti.|| ||</p>

					<p class="f4">Yāya saññāya Tathāgataṃ paññā-payamāno paññāpeyya,||<br />
					sā saññā Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Saññā-saṇkhā-vimutto kho Vaccha Tathāgato||<br />
					gambhīro appameyyo duppariyogāho||<br />
					seyyathā pi mahā-samuddo,||<br />
					'upapajjatī' ti na upeti,||<br />
					'na upapajjatī' ti na upeti,||<br />
					'uppajjati ca na ca upapajjatī' ti na upeti,||<br />
					'n'eva uppajjati nūpapajjatī' ti na upeti.|| ||</p>

					<p class="f4">Ye hi saṇkhārehi Tathāgataṃ paññā-payamāno paññāpeyya,||<br />
					te saṇkhārā Tathāgatassa pahīnā ucchinna-mūlā tālā-vatthu-katā anabhāva-katā āyatiṃ anuppāda-dhammā.|| ||</p>

					<p class="f4">Saṇkhāra-saṇkhā-vimutto kho Vaccha Tathāgato||<br />
					gambhīro appameyyo duppariyogāho||<br />
					seyyathā pi mahā-samuddo,||<br />
					'upapajjatī' ti na upeti,||<br />
					'na upapajjatī' ti na upeti,||<br />
					'uppajjati ca na ca upapajjatī' ti na upeti,||<br />
					'n'eva uppajjati nūpapajjatī' ti na upeti.|| ||</p>

					<p class="f4">Yena viññāṇena Tathāgataṃ paññā-payamāno paññāpeyya,||<br />
					taṃ viññāṇaṃ Tathāgatassa pahīnaṃ ucchinna-mūlaṃ tāl-ā-vatthu-kataṃ anabhāva-kataṃ āyatiṃ anuppāda-dhammaṃ.|| ||</p>

					<p class="f4">Viññāṇa-saṇkhā-vimutto kho Vaccha Tathāgato||<br />
					gambhīro appameyyo duppariyogāho||<br />
					seyyathā pi mahā-samuddo,||<br />
					'upapajjatī' ti na upeti,||<br />
					'na upapajjatī' ti na upeti,||<br />
					'uppajjati ca na ca upapajjatī' ti na upeti,||<br />
					'n'eva uppajjati nūpapajjatī' ti na upeti" ti.|| ||</p>

					<p class="f4">Evaṃ vutte Vacchagotto paribbājako Bhagavantaṃ etad avoca:|| ||</p>

					<p class="f4">"Seyyathā pi bho Gotama gāmassa vā nigamassa vā avidūre mahā-sāḷarukkho,||<br />
					tassa aniccatā sākhāpalāsaṃ palujjeyya,||<br />
					tacapapaṭikaṃ palujjeyya,||<br />
					pheggu palujjeyya,||<br />
					so aparena samayena apagata-sākhā-palāso apagata-taca-papaṭiko apagata-phegguko suddho assa sāre pati-ṭ-ṭhito,||<br />
					evam-ev'idaṃ bhoto Gotamassa pāvacanaṃ apagata-sākhāpalāsaṃ apagata-taca-papaṭikaṃ apagata-pheggukaṃ suddhaṃ sāre pati-ṭ-ṭhitaṃ.|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre <a id="pg489"><span class="f2 g"><b>[489]</b></span></a> vā tela-pajjotaṃ dhāreyya:||<br />
					'cakkhu-manto rūpāni dakkhintī' ti,||<br />
					evam eva bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="ctr">Aggi-Vacchagotta Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>