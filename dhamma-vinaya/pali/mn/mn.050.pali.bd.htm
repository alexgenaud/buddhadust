<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya 50. Mara tries to upset Maha Moggallāna and is told of Maha Moggallāna's own experience as Mara attempting to upset bhikkhus where he ends up in Niraya with the body of a man and the head of a fish boiling for many hundreds of thousands of years. The gatha at the end is about as close to an old-time curse as is found in Buddhism." />
<title>MN 50: Māra Tajjaniya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					5. Cūḷa Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p50">Sutta 50</a></h4>

					<h1>Māra Tajjaniya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg332"><span class="f2 g"><b>[332]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.050.chlm.sbb.htm#p1">chlm</a>][<a href="../../../dhamma-vinaya/pts/mn/mn.050.horn.pts.htm#p1">pts</a>][<a href="../../../dhamma-vinaya/mnl/mn/mn.050.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Moggallāno Bhaggesu viharati Suṃsumāragire Bhesakaḷāvane Migadāye.|| ||</p>

					<p class="f4">Tena kho pana samayen'āyasmā Mahā Moggallāno abbhokāse caṇkamati.|| ||</p>

					<p class="f4">2. Tena kho pana samayena Māro pāpimā āyasmato Mahā Moggallānassa kucchigato hoti koṭṭhamanupaviṭṭho.|| ||</p>

					<p class="f4">Atha kho āyasmato Mahā Moggallānassa etad ahosi:|| ||</p>

					<p class="f4">Kin nu kho me kucchi garugaru viya māsācitaṃ maññe ti.|| ||</p>

					<p class="f4">Atha kho āyasmā Mahā Moggallāno caṇkamā orohitvā vihāraṃ pavisitvā paññatte āsane nisīdi.|| ||</p>

					<p class="f4">Nisajja kho āyasmā Mahā Moggallāno paccattaṃ yoniso manas'ākāsi.|| ||</p>

					<p class="f4">3. Addasā kho āyasmā Mahā Moggallāno Māraṃ pāpimantaṃ kucchigataṃ koṭṭham-anupaviṭṭhaṃ,||<br />
					disvāna Māraṃ pāpimantaṃ etad avoca:|| ||</p>

					<p class="f4">Nikkhama pāpima,||<br />
					ni-k-khama pāpima,||<br />
					mā Tathāgataṃ vihesesi||<br />
					mā Tathāgata-sāvakaṃ.|| ||</p>

					<p class="f4">Mā te ahosi dīgha-rattaṃ ahitāya dukkhāyāti.|| ||</p>

					<p class="f4">4. Atha kho Mārassa pāpimato etad ahosi:|| ||</p>

					<p class="f4">"Ajānam eva kho maṃ ayaṃ samaṇo apassaṃ evam āha:|| ||</p>

					<p class="f4">'Nikkhama pāpima,||<br />
					ni-k-khama pāpima,||<br />
					mā Tathāgataṃ vihesesi||<br />
					mā Tathāgata-sāvakaṃ.|| ||</p>

					<p class="f4">Mā te ahosi dīgha-rattaṃ ahitāya dukkhāyā' ti.|| ||</p>

					<p class="f4">Yo pi'ssa so Satthā,||<br />
					so pi maṃ n'eva khippaṃ jāneyya,||<br />
					kuto pana maṃ ayaṃ sāvako jānissatī" ti.|| ||</p>

					<p class="f4">5. Atha kho āyasmā Mahā Moggallāno Māraṃ pāpimantaṃ etad avoca:|| ||</p>

					<p class="f4">"Evam pi kho tāhaṃ pāpima jānāmi,||<br />
					mā tvaṃ maññittho:||<br />
					na maṃ jānātī ti||<br />
					Māro tvam asi pāpima.|| ||</p>

					<p class="f4">Tuyhaṃ hi pāpima evaṃ hoti:|| ||</p>

					<p class="f4">'Ajānam eva kho maṃ ayaṃ samaṇo apassaṃ evam āha:|| ||</p>

					<p class="f4">Nikkhama pāpima,||<br />
					ni-k-khama pāpima,||<br />
					mā Tathāgataṃ vihesesi,||<br />
					mā Tathāgata-sāvakaṃ.|| ||</p>

					<p class="f4">Mā te ahosi dīgha-rattaṃ ahitāya dukkhāyā' ti.|| ||</p>

					<p class="f4">Yo pi'ssa so Satthā,||<br />
					so pi maṃ n'eva khippaṃ jāneyya,||<br />
					kuto pana maṃ ayaṃ sāvako jānissatī" ti.|| ||</p>

					<p class="f4">6. Atha kho Mārassa pāpimato etad ahosi:|| ||</p>

					<p class="f4">Jānam eva kho maṃ ayaṃ samaṇo passaṃ evam āha:|| ||</p>

					<p class="f4">Nikkhama pāpima,||<br />
					ni-k-khama pāpima,||<br />
					mā Tathāgataṃ vihesesi,||<br />
					mā Tathāgata-sāvakaṃ.|| ||</p>

					<p class="f4">Mā te ahosi dīgha-rattaṃ ahitāya dukkhāyāti.|| ||</p>

					<p class="f4">Atha kho Māro pāpimā <a id="pg333"><span class="f2 g"><b>[333]</b></span></a> āyasmato Mahā Moggallānassa mukhato uggantvā paccaggaḷe aṭṭhāsi.|| ||</p>

					<p class="f4">7. Addasā kho āyasmā Mahā Moggallāno Māraṃ pāpimantaṃ paccaggaḷe ṭhitaṃ||<br />
					disvāna Māraṃ pāpimantaṃ etad avoca:|| ||</p>

					<p class="f4">Ettha pi kho tāhaṃ, pāpima passāmi,||<br />
					mā tvaṃ maññattho:|| ||</p>

					<p class="f4">Na maṃ passatī ti.|| ||</p>

					<p class="f4">Eso tvaṃ pāpima paccaggaḷe ṭhito.|| ||</p>

					<p class="f4">8. Bhūtapubbāhaṃ pāpima Dūsī nāma māro ahosiṃ.|| ||</p>

					<p class="f4">Tassa me Kāḷī nāma bhaginī tassā tvaṃ putto.|| ||</p>

					<p class="f4">So me tvaṃ bhāgineyyo hosi.|| ||</p>

					<p class="f4">Tena kho pana pāpima samayena Kakusandho Bhagavā arahaṃ Sammāsambuddho loke uppanno hoti.|| ||</p>

					<p class="f4">Kakusandhassa kho pana pāpima Bhagavato arahato Sammā Sambuddhassa Vidhura-Sañjīva nāma sāvakayugaṃ ahosi aggaṃ bhaddayugaṃ.|| ||</p>

					<p class="f4">Yāvatā kho pana pāpima Kakusandhassa Bhagavato arahato Sammā Sambuddhassa sāvakā,||<br />
					nāssu'dha koci āyasmatā Vidhurena samasamo hoti yad idaṃ Dhamma-desanāya.|| ||</p>

					<p class="f4">Iminā kho etaṃ pāpima pariyāyen'āyasmato Vidhurassa Vidhūro Vidhūro t'veva samaññā udapādi.|| ||</p>

					<p class="f4">Āyasmā pana pāpima Sañjīvo arañña-gato pi rukkha-mūla-gato pi suññ-ā-gāra-gato pi appakasiren'eva saññā-vedayita-nirodhaṃ samāpajjati.|| ||</p>

					<p class="f4">Bhūta-pubbaṃ pāpima āyasmā Sañjīvo aññatarasmiṃ rukkha-mūle saññā-vedayita-nirodhaṃ samāpanno nisinno hoti.|| ||</p>

					<p class="f4">Addasaṃsu kho pāpima gopālakā pasupālakā kassakā pathāvino āyasmantaṃ Sañjīvaṃ aññatarasmiṃ rukkha-mūle saññā-vedayita-nirodhaṃ samāpajjitvā nisinnaṃ||<br />
					disvāna n'esaṃ etad ahosi:|| ||</p>

					<p class="f4">Acchariyaṃ vata bho,||<br />
					abbhutaṃ vata bho,||<br />
					ayaṃ samaṇo nisinnako va kāla-kato,||<br />
					handa naṃ dahāmāti.|| ||</p>

					<p class="f4">Atha kho te pāpima gopālakā pasupālakā kassakā pathāvino tiṇañ ca kaṭṭhañ ca gomayañ ca saṇkaḍḍhitvā āyasmato Sañjīvassa kāye upacinitvā aggiṃ datvā pakkamiṃsu.|| ||</p>

					<p class="f4">Atha kho pāpima āyasmā Sañjīvo tassā rattiyā accayena tāya samāpattiyā vuṭṭha-hitvā cīvarāni papphoṭetvā pubbaṇha-samayaṃ nivāsetvā patta-cīvaraṃ ādāya gāmaṃ piṇḍāya pāvisi.|| ||</p>

					<p class="f4">Addasaṃsu kho te pāpima gopālakā pasupālakā kassakā pathāvino āyasmantaṃ Sañjīvaṃ piṇḍāya carantaṃ||<br />
					disvāna n'esaṃ etad ahosi:|| ||</p>

					<p class="f4">Acchariyaṃ vata bho,||<br />
					abbhutaṃ vata bho,||<br />
					ayaṃ samaṇo nisinnako va kāla-kato,||<br />
					svāyaṃ patisañjīvito <a id="pg334"><span class="f2 g"><b>[334]</b></span></a> ti.|| ||</p>

					<p class="f4">Iminā kho etaṃ pāpima pariyāyen'āyasmato Sañjīvassa Sañjīvo Sañjīvo t'veva samaññā udapādi.|| ||</p>

					<p class="f4">9. Atha kho pāpima Dūsissa Mārassa etad ahosi:|| ||</p>

					<p class="f4">Imesaṃ kho ahaṃ bhikkhūnaṃ sīlavantānaṃ kalyāṇa-dhammānaṃ n'eva jānāmi āgatiṃ vā gatiṃ vā.|| ||</p>

					<p class="f4">Yan nūn-ā-haṃ brāhmaṇa-gahapatike anvāviseyyaṃ:|| ||</p>

					<p class="f4">Etha tumhe bhikkhū sīlavante kalyāṇa-dhamme akkosatha paribhāsatha rosetha vihesetha.|| ||</p>

					<p class="f4">App'eva nāma tumhehi akkosiyamānānaṃ paribhāsiyamānānaṃ rosiyamānānaṃ vihesiyamānānaṃ siyā cittassa aññathattaṃ,||<br />
					yathā taṃ Dūsī Māro labhetha otāran ti.|| ||</p>

					<p class="f4">Atha kho te pāpima Dūsī Māro brāhmaṇa gahapatike anvāvisi:|| ||</p>

					<p class="f4">Etha tumhe, bhikkhū sīlavante kalyāṇa-dhamme akkosatha paribhāsatha rosetha vihesetha.|| ||</p>

					<p class="f4">App'eva nāma tumhehi akkosiyamānānaṃ paribhāsiyamānānaṃ rosiyamānānaṃ vihesiyamānānaṃ siyā cittassa aññathattaṃ,||<br />
					yathā taṃ Dūsī Māro labhetha otāran ti.|| ||</p>

					<p class="f4">10. Atha kho te pāpima brāhmaṇa-gahapatikā anvāviṭṭhā Dūsinā Mārena bhikkhū sīlavante kalyāṇa-dhamme akkosanti paribhāsanti rosenti vihesenti:|| ||</p>

					<p class="f4">"Ime pana muṇḍakā samaṇakā ibbhā kiṇhā bandhu-pād'āpaccā||<br />
					'jhāyino'smā jhāyino'smā' ti||<br />
					patta-k-khandhā adho-mukhā madhura-kajātā jhāyanti pajjhāyanti nijjhāyanti apajjhāyanti.|| ||</p>

					<p class="f4">Seyyathā pi nāma ulūko rukkhasākhāya mūsikaṃ magayamāno jhāyati pajjhāyati nijjhāyati apajjhāyati,||<br />
					evam ev'ime muṇḍakā samaṇakā ibbhā kiṇhā bandhu-pād'āpaccā:||<br />
					'jhāyino'smā jhāyino'smā' ti||<br />
					patta-k-khandhā adho-mukhā madhura-kajātā jhāyanti pajjhāyanti nijjhāyanti apajjhāyanti.|| ||</p>

					<p class="f4">Seyyathā pi nāma kotthu nadītīre macche magayamāno jhāyati pajjhāyati nijjhāyati apajjhāyati,||<br />
					evam ev'ime muṇḍakā samaṇakā ibbhā kiṇhā bandhu-pād'āpaccā||<br />
					'jhāyino'smā jhāyino'smā' ti||<br />
					patta-k-khandhā adho-mukhā madhura-kajātā jhāyanti pajjhāyanti nijjhāyanti apajjhāyanti.|| ||</p>

					<p class="f4">Seyyathā pi nāma biḷāro sandhisamalasaṇkaṭīre mūsikaṃ magayamāno jhāyati pajjhāyati nijjhāyati apajjhāyati,||<br />
					evam ev'ime muṇḍakā samaṇakā ibbhā kiṇhā bandhupādāpacca||<br />
					'jhāyino'smā jhāyino'smā' ti||<br />
					patta-k-khandhā adho-mukhā madhura-kajātā jhāyanti pajjhāyanti nijjhāyanti apajjhāyanti.|| ||</p>

					<p class="f4">Seyyathā pi nāma gadrabho vahacchinno sandhisamalasaṇkaṭīre jhāyati pajjhāyati nijjhāyati apajjhāyati,||<br />
					evam ev'ime muṇḍakā samaṇakā ibbhā kiṇhā bandhu-pād'āpaccā||<br />
					'jhāyino'smā, jhāyino'smā' ti||<br />
					patta-k-khandhā adho-mukhā madhura-kajātā jhāyanti pajjhāyanti nijjhāyanti apajjhāyantī" ti.|| ||</p>

					<p class="f4">Ye kho pana pāpima tena samayena manussā kālaṃ karonti,||<br />
					yebhuyyena kāyassa bhedā param maraṇā apāyaṃ duggatiṃ vinipātaṃ Nirayaṃ upapajjanti.|| ||</p>

					<p class="f4"><a id="pg335"><span class="f2 g"><b>[335]</b></span></a> 11. Atha kho pāpima Kakusandho Bhagavā arahaṃ Sammāsambuddho bhikkhū āmantesi:|| ||</p>

					<p class="f4">Anvāviṭṭhā kho bhikkhave brāhmaṇa-gahapatikā Dūsinā Mārena:|| ||</p>

					<p class="f4">'Etha tumhe, bhikkhū,||<br />
					sīlavante kalyāṇa-dhamme akkosatha paribhāsatha rosetha vihesetha.|| ||</p>

					<p class="f4">App'eva nāma tumhehi akkosiyamānānaṃ paribhāsiyamānānaṃ rosiyamānānaṃ vihesiyamānānaṃ siyā cittassa aññathattaṃ yathā taṃ Dūsī Māro labhetha otāran ti.|| ||</p>

					<p class="f4">Etha tumhe bhikkhave mettā-saha-gatena cetasā ekaṃ disaṃ pharitvā viharatha,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharatha.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā viharatha,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā viharatha.|| ||</p>

					<p class="f4">Muditā-saha-gatena cetasā ekaṃ disaṃ pharitvā viharatha,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā viharatha.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā viharatha,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā viharathāti.|| ||</p>

					<p class="f4">12. Atha kho te pāpima bhikkhū Kakusandhena Bhagavatā arahatā Sammā Sambuddhena evaṃ ovadiyamānā evaṃ anusāsiyamānā arañña-gatā pi, rukkha-mūla-gatā pi, suññ-ā-gāra-gatā pi mettā-saha-gatena cetasā ekaṃ disaṃ pharitvā vihariṃsu||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">Karuṇā-saha-gatena cetasā ekaṃ disaṃ pharitvā vihariṃsu,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ karuṇā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">Muditā-saha-gatena cetasā ekaṃ disaṃ pharitvā vihariṃsu,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ muditā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">Upekkhā-saha-gatena cetasā ekaṃ disaṃ pharitvā vihariṃsu,||<br />
					tathā dutiyaṃ, tathā tatiyaṃ, tathā catutthiṃ,||<br />
					iti uddham-adho tiriyaṃ sabbadhi sabbattatāya sabbā-vantaṃ lokaṃ upekkhā-saha-gatena cetasā vipulena mahaggatena appamāṇena averena avyāpajjhena pharitvā vihariṃsu.|| ||</p>

					<p class="f4">13. Atha kho pāpima Dūsissa Mārassa etad ahosi:|| ||</p>

					<p class="f4">"Evam pi kho ahaṃ karonto imesaṃ bhikkhūnaṃ sīlavantānaṃ kalyāṇa-dhammānaṃ n'eva jānāmi āgatiṃ vā gatiṃ vā.|| ||</p>

					<p class="f4">Yan nūn-ā-haṃ brāhmaṇa-gahapatike anvāviseyyaṃ:|| ||</p>

					<p class="f4">Etha tumhe, bhikkhū sīlavante kalyāṇa-dhamme sakkarotha garukarotha mānetha <a id="pg336"><span class="f2 g"><b>[336]</b></span></a> pūjetha,||<br />
					app'eva nāma tumhehi sakkarīyamānānaṃ garukarīyamānānaṃ māniyamānānaṃ pūjiyamānānaṃ siyā cittassa aññathattaṃ yathā naṃ Dūsī Māro labhetha otāran ti.|| ||</p>

					<p class="f4">14. Atha kho te pāpima Dūsī Māro brāhmaṇa-gahapatike anvāvisi:|| ||</p>

					<p class="f4">Etha tumhe, bhikkhū sīlavante kalyāṇa-dhamme sakkarotha garukarotha mānetha pūjetha.|| ||</p>

					<p class="f4">App'eva nāma tumhehi sakkarīyamānānaṃ garukarīyamānānaṃ māniyamānānaṃ pūjiyamānānaṃ siyā cittassa aññathattaṃ yathā naṃ Dūsī Māro labhetha otāran ti.|| ||</p>

					<p class="f4">Atha kho te pāpima brāhmaṇa-gahapatikā anvāviṭṭhā Dūsinā Mārena bhikkhū sīlavante kalyāṇa-dhamme sakkaronti garu-karonti mānenti pūjenti.|| ||</p>

					<p class="f4">Ye kho pana pāpima tena samayena manussā kālaṃ karonti,||<br />
					yebhuyyena kāyassa bhedā param maraṇā sugatiṃ saggaṃ lokaṃ upapajjanti.|| ||</p>

					<p class="f4">15. Atha kho pāpima,||<br />
					Kakusandho Bhagavā arahaṃ Sammāsambuddho bhikkhū āmantesi:|| ||</p>

					<p class="f4">Anvāviṭṭhā kho bhikkhave brāhmaṇa-gahapatikā Dūsinā Mārena:|| ||</p>

					<p class="f4">"Etha tumhe, bhikkhū sīlavante kalyāṇa-dhamme sakkarotha garukarotha mānetha pūjetha.|| ||</p>

					<p class="f4">App'eva nāma tumhehi sakkarīyamānānaṃ garukarīyamānānaṃ māniyamānānaṃ pūjiyamānānaṃ siyā cittassa aññathattaṃ yathā taṃ1 Dūsī Māro labhetha otāran ti."|| ||</p>

					<p class="f4">Etha tumhe bhikkhave, asubhānupassī kāye viharatha,||<br />
					āhāre paṭikkūlasaññino,||<br />
					sabba-loke anabhiratasaññino,||<br />
					sabba-saṇkhāresu aniccānupassino ti.|| ||</p>

					<p class="f4">16. Atha kho te pāpima,||<br />
					bhikkhū Kakusandhena Bhagavatā arahatā Sammāsambuddhena evaṃ ovadiyamānā evaṃ anusāsiyamānā arañña-gatā pi, rukkha-mūla-gatā pi, suññ-ā-gāra-gatā pi||<br />
					asubhānupassī kāye vihariṃsu,||<br />
					āhāre paṭikkūlasaññino,||<br />
					sabba-loke anabhiratasaññino,||<br />
					sabba-saṇkhāresu aniccānupassino.|| ||</p>

					<p class="f4">17. Atha kho pāpima, Kakusandho Bhagavā arahaṃ Sammāsambuddho pubbaṇha-samayaṃ nivāsetvā patta-cīvaraṃ ādāya āyasmatā Vidhurena pacchā samaṇena gāmaṃ piṇḍāya pāvisi.|| ||</p>

					<p class="f4">Atha kho pāpima Dūsī Māro aññataraṃ kumāraṃ anvāvisitvā sakkharaṃ gahetvā āyasmato Vidhurassa sīse pahāraṃ adāsi,||<br />
					sisaṃ vobhindi.|| ||</p>

					<p class="f4">Atha kho pāpima āyasmā Vidhūro bhinnena sīsena lohitena gaḷantena Kakusandhaṃ yeva <a id="pg337"><span class="f2 g"><b>[337]</b></span></a> Bhagavantaṃ Arahantaṃ Sammā Sambuddhaṃ piṭṭhito piṭṭhito anubandhi.|| ||</p>

					<p class="f4">Atha kho pāpima Kakusandho Bhagavā arahaṃ Sammāsambuddho nāgāpalokitaṃ apalokesi:|| ||</p>

					<p class="f4">Na c'āyaṃ Dūsī Māro mattam aññāsīti.|| ||</p>

					<p class="f4">Sahāpalokanāya ca pana pāpima Dūsī Māro tamhā ca ṭhānā cavi,||<br />
					mahāNirayañ ca upapajjī.|| ||</p>

					<p class="f4">18. Tassa kho pana pāpima mahāNirayassa tayo nāmadheyyā honti:|| ||</p>

					<p class="f4">Chaphass'āyataniko iti pi,||<br />
					saṇkusamāhato iti pi,||<br />
					paccattavedaniyo iti pi.|| ||</p>

					<p class="f4">Atha kho maṃ pāpima Nirayapālā upasaṇkamitvā etad avocuṃ:|| ||</p>

					<p class="f4">Yadā kho te mārisa saṇkunā saṇku hadaye samāgaccheyya.|| ||</p>

					<p class="f4">Atha naṃ ājāneyyāsi:||<br />
					'vassa-sahassaṃ me Niraye paccamānassā' ti.|| ||</p>

					<p class="f4">So kho ahaṃ pāpima bahūni vassāni||<br />
					bahūni vassa-satāni||<br />
					bahūni vassa-sahassāni||<br />
					tasmiṃ mahāNiraye apacciṃ,||<br />
					dasa vassa-sahassāni tass'eva mahāNirayassa ussade apacciṃ vuṭṭhānimaṃ nāma vedanaṃ vediyamāno.|| ||</p>

					<p class="f4">Tassa mayhaṃ pāpima eva-rūpo kāyo hoti seyyathā pi manussassa,||<br />
					eva-rūpaṃ sīsaṃ hoti seyyathā pi macchassa.|| ||</p>

					<p>&nbsp;</p>

					<p class="f4 ctr">Kīdiso Nirayo āsi yattha Dūsī apaccatha.||<br />
					Vidhuraṃ sāvakam-āsajja Kakusandhañ ca brāhmaṇaṃ:|| ||</p>

					<p class="f4 ctr">Sataṃ āsi ayosaṇku, sabbe paccattavedanā,||<br />
					īdiso Nirayo āsi yattha Dūsī apaccatha,||<br />
					Vidhuraṃ sāvakam-āsajja Kakusandhañ ca brāhmaṇaṃ.|| ||</p>

					<p class="f4 ctr">Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Majjhe sarassa tiṭṭhanti vimānā kappaṭhāyino,||<br />
					Veḷuriyavaṇṇā rucirā accimanto pabhassarā,||<br />
					Accharā tattha naccanti puthu nānattavaṇṇiyo.|| ||</p>

					<p class="f4 ctr">Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Yo ve Buddhena cudito bhikkhu-saṇghassa pekkhato,||<br />
					Migāra-mātu pāsādaṃ pādaṇguṭṭhena kampayī.|| ||</p>

					<p class="f4 ctr">Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Yo Vejayan taṃ pāsādaṃ pādaṇguṭṭhena kampayī,||<br />
					Iddhibalen'upatthaddho saṃvejesi ca devatā.|| ||</p>

					<p class="f4 ctr"><a id="pg338"><span class="f2 g"><b>[338]</b></span></a> Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Yo Vejayante pāsāde Sakkaṃ so paripucchati,||<br />
					Api āvuso jānāsi taṇha-k-khayavimuttiyo||<br />
					Tassa Sakko viyākāsi pañhaṃ puṭṭho yathātathaṃ.|| ||</p>

					<p class="f4 ctr">Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Yo Brahmānaṃ paripucchati Sudhammāyaṃ abhito sabhaṃ||<br />
					'Ajjā pi te āvuso diṭṭhi yā te diṭṭhi pure ahū,||<br />
					Passasi vītivattantaṃ Brahmaloke pabhassaraṃ'.|| ||</p>

					<p class="f4 ctr">Tassa Brahmā viyākāsi anupubbaṃ yathātathaṃ:||<br />
					'Na me mārisa sā diṭṭhi yā me diṭṭhi pure ahu.|| ||</p>

					<p class="f4 ctr">Passāmi vītivattantaṃ Brahmaloke pabhassaraṃ,||<br />
					So'haṃ ajja kathaṃ vajjaṃ: ahaṃ nicco'mhi sassato.'|| ||</p>

					<p class="f4 ctr">Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Yo Mahāneruno kūṭaṃ vimokhena aphassayi,||<br />
					Vanaṃ Pubbavidehānaṃ, ye ca bhūmisayā narā.|| ||</p>

					<p class="f4 ctr">Yo etam-abhijānāti bhikkhu Buddhassa sāvako,||<br />
					Tādisaṃ bhikkhum-āsajja Kaṇha dukkhaṃ nigacchasi.|| ||</p>

					<p class="f4 ctr">Na ve aggi cetayati: ahaṃ bālaṃ ḍahāmi tī,||<br />
					Bālo va jalitaṃ aggiṃ āsajjana sa ḍayhati.|| ||</p>

					<p class="f4 ctr">Evam eva tuvaṃ Māra āsajjana Tathāgataṃ,||<br />
					Sayaṃ ḍahi'ssasi attāṇaṃ, bālo aggiṃ va samphusaṃ.|| ||</p>

					<p class="f4 ctr">Apuññaṃ pasavī Māro āsajjana Tathāgataṃ,||<br />
					Kin nu maññasi pāpima: na me pāpaṃ vipaccati.|| ||</p>

					<p class="f4 ctr">Karoto cīyati pāpaṃ cirarattāya Andatitaka,||<br />
					Māra nibbinda Buddhamhā, āsaṃ mā kāsi bhikkhusu.|| ||</p>

					<p class="f4 ctr">Iti Māraṃ aghaṭṭesi bhikkhu Bhesakaḷāvane,||<br />
					Tato so dummano yakkho tatth'ev'antara-dhāyathāti.</p>

					<p class="f4 ctr">M<span class="fp2"><b>ĀRA TAJJANIYA SUTTAṂ</b></span></p>

					<p class="f4 ctr">C<span class="fp2"><b>ŪḶAYAMAKA VAGGO</b></span></p>

					<p class="f4 ctr">M<span class="fp2"><b>ŪLA PAṆṆĀSAṂ NIṬṬHITAṂ</b></span></p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>