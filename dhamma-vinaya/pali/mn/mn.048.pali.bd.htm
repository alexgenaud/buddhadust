<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 48. The Buddha explains how to think to achieve Stream-entry and then describes seven fruits of Stream-entry." />
<title>MN 48: Kosambīya Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					5. Cūḷa Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p48">Sutta 48</a></h4>

					<h1>Kosambīya Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.048.chlm.sbb.htm#p1">chlm</a>][<a href="../../../dhamma-vinaya/pts/mn/mn.048.horn.pts.htm">pts</a>][<a href="../../../dhamma-vinaya/bd/mn/mn.048.olds.bd.htm#p1">olds</a>][<a href="../../../dhamma-vinaya/mnl/mn/mn.048.upal.mnl.htm#p1">upal</a>][<a href="../../../dhamma-vinaya/ati/mn/mn.048.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Ghositārāme.|| ||</p>

					<p class="f4">Tena kho pana samayena Kosambīyaɱ bhikkhū||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaɱ||<br />
					mukha-sattīhi||<br />
					vitudantā viharanti.|| ||</p>

					<p class="f4">Te na c'eva añña-maññaɱ saññapenti,||<br />
					na ca saññattiɱ upenti,||<br />
					na ca añña-maññaɱ nijjhāpenti,||<br />
					na ca nijjhattiɱ upenti.|| ||</p>

					<p class="f4">2. Atha kho <a id="pg321"><span class="f2 g"><b>[321]</b></span></a> aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Idha bhante Kosambīyaɱ bhikkhū||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaɱ||<br />
					mukha-sattīhi||<br />
					vitudantā viharanti.|| ||</p>

					<p class="f4">Te na c'eva añña-maññaɱ saññapenti,||<br />
					na ca saññattiɱ upenti,||<br />
					na ca añña-maññaɱ nijjhāpenti,||<br />
					na ca nijjhattiɱ upenti" ti.|| ||</p>

					<p class="f4">3. Atha kho Bhagavā aññataraɱ bhikkhuɱ āmantesi:|| ||</p>

					<p class="f4">"Ehi tvaɱ bhikkhu mama vacanena te bhikkhū āmantehi:|| ||</p>

					<p class="f4">'Satthāyasmante āmantetī'" ti.|| ||</p>

					<p class="f4">"Evaɱ bhante" ti||<br />
					kho so bhikkhu Bhagavato paṭissutvā yena te bhikkhū ten'upasankami.|| ||</p>

					<p class="f4">Upasaŋkamitvā te bhikkhū etad avoca:|| ||</p>

					<p class="f4">"Satthā āyasmante āmantetī" ti.|| ||</p>

					<p class="f4">"Evam āvuso" ti||<br />
					kho te bhikkhū tassa bhikkhuno paṭissutvā yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinne kho te bhikkhū Bhagavā etad avoca:|| ||</p>

					<p class="f4">"Saccaɱ kira tumhe bhikkhave||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaɱ||<br />
					mukha-sattīhi||<br />
					vitudantā viharatha,||<br />
					te na c'eva añña-maññaɱ saññāpetha,||<br />
					na ca saññattiɱ upetha,||<br />
					te na c'eva añña-maññaɱ nijdhāpetha,||<br />
					na ca nijdhattiɱ upethā" ti?|| ||</p>

					<p class="f4">"Evaɱ bhante" ti.|| ||</p>

					<p class="f4">4. "Taɱ kiɱ maññatha bhikkhave?|| ||</p>

					<p class="f4">Yasmiɱ tumhe samaye||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaɱ||<br />
					mukha-sattīhi||<br />
					vitudantā viharatha,||<br />
					api nu tumhākaɱ tasmiɱ samaye mettaɱ kāya-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca,||<br />
					mettaɱ vacī-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca,||<br />
					mettaɱ mano-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho cā" ti?|| ||</p>

					<p class="f4">"No h'etaɱ bhante".|| ||</p>

					<p class="f4">Iti kira bhikkhave yasmiɱ tumhe samaye||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaɱ||<br />
					mukha-sattīhi||<br />
					vitudantā viharatha,||<br />
					n'eva tumhākaɱ tasmiɱ samaye mettaɱ kāya-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca||<br />
					na mettaɱ vacī-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca||<br />
					na mettaɱ mano-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Atha kiɱ carahi tumhe mogha-purisā||<br />
					kiɱ jānantā||<br />
					kiɱ passantā||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-||<br />
					<a id="pg322"><span class="f2 g"><b>[322]</b></span></a> maññaɱ mukha-sattīhi||<br />
					vitudantā viharatha,||<br />
					te na c'eva añña-maññaɱ saññāpetha,||<br />
					na ca saññattiɱ upetha,||<br />
					na ca añña-maññaɱ nijjhāpetha,||<br />
					na ca nijjhattiɱ upetha.|| ||</p>

					<p class="f4">Taɱ hi tumhākaɱ mogha-purisā bhavissati dīgha-rattaɱ ahitāya dukkhāyā" ti.|| ||</p>

					<p class="f4">5. Atha kho Bhagavā bhikkhū āmantesi:|| ||</p>

					<p class="f4">"Cha h'ime bhikkhave dhammā sārāṇīyā piya-karaṇā garu-karaṇā saŋgahāya avivādāya sāmāggiyā ekī-bhāvāya saŋvattanti.|| ||</p>

					<p class="f4">Katame cha?|| ||</p>

					<p class="f4">Idha, bhikkhave, bhikkhuno mettaɱ kāya-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ bhikkhave bhikkhuno mettaɱ vacī-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ bhikkhave bhikkhuno mettaɱ mano-kammaɱ pacc'upaṭṭhitaɱ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ bhikkhave bhikkhu ye te lābhā dhammikā dhamma-laddhā,||<br />
					antamaso patta-pariyāpanna-mattam pi,||<br />
					tathā-rūpehi lābhehi appaṭi-vibhatta-bhogī hoti||<br />
					sīlavantehi sabrahma-cārīhi sādhāraṇa bhogī.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvaya saŋvattati.|| ||</p>

					<p class="f4">Puna ca paraɱ bhikkhave bhikkhu yāni tāni sīlāni akhaṇḍāni acchiddāni asa-balāni akammā-sāni bhujissāni viññppaSatthāni aparām-aṭṭhāni samādhi-saŋvatta-nikāni,||<br />
					tathā-rūpesu sīlesu sīla-sāmañña-gato viharati||<br />
					sabrahma-cārīhi āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ bhikkhave bhikkhu yā'yaɱ diṭṭhi ariyā niyyānikā niyyāti takkarassa sammā-dukkha-k-khayāya,||<br />
					tathā-rūpāya diṭṭhiyā diṭṭhi-sāmañña-gato viharati sabrahma-cārīhi āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Ime kho bhikkhave cha sārāṇīyā dhammā piya-karaṇā garu-karaṇā saŋgahāya avivādāya sāmaggiyā ekī-bhāvaya saŋvattanti.|| ||</p>

					<p class="f4">Imesaɱ kho bhikkhave channaɱ sārāṇīyānaɱ dhammānaɱ etaɱ aggaɱ etaɱ saŋgāhikaɱ etaɱ saɱghātanikaɱ yad idaɱ yā'yaɱ diṭṭhi ariyā niyyātikā niyyāti takkarassa sammā dukkha-k-khayāya.|| ||</p>

					<p class="f4">Seyyathā pi, bhikkhave, kūṭā-gārassa etaɱ aggaɱ etaɱ saŋgāhakaɱ etaɱ saɱghātanikaɱ yad idaɱ kūṭaɱ,||<br />
					evam eva kho <a id="pg323"><span class="f2 g"><b>[323]</b></span></a> bhikkhave imesaɱ channaɱ sārāṇīyānaɱ dhammānaɱ etaɱ aggaɱ etaɱ saŋgāhikaɱ etaɱ saɱghātanikaɱ yad idaɱ yā'yaɱ diṭṭhi ariyā niyyānikā niyyāti takkarassa sammā dukkha-k-khayāya.|| ||</p>

					<p class="f4">6. Kathañ ca bhikkhave yā'yaɱ diṭṭhi ariyā niyyānikā niyyāti takkarassa sammā-dukkha-k-khayāya?|| ||</p>

					<p class="f4">Idha, bhikkhave, bhikkhu araññagato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Atthi nu kho me taɱ pariyuṭṭhānaɱ ajjhattaɱ a-p-pahīnaɱ yen'āhaɱ pariyuṭṭhānena pariyuṭṭhita-citto yathā-bhūtaɱ na jāneyyaɱ na passeyyan' ti?|| ||</p>

					<p class="f4">"Sace bhikkhave bhikkhu kāma-rāga-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu vyāpāda-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu thīna-middha-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu uddhacca-kukkucca-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu vicikicchā-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu idhaloka-cintāya pasuto hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu paraloka-cintāya pasuto hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu bhaṇḍanajāto kalahajāto vivādāpanno añña-maññaɱ mukha-sattīhi vitudanto viharati,||<br />
					pariyuṭṭhita-citto va hoti.|| ||</p>

					<p class="f4">So evaɱ pajānāti:|| ||</p>

					<p class="f4">'N'atthi kho me taɱ pariyuṭṭhānaɱ ajjhattaɱ a-p-pahīnaɱ yen'āhaɱ pariyuṭṭhānena pariyuṭṭhita-citto yathā-bhūtaɱ na jāneyyaɱ na passeyyaɱ.|| ||</p>

					<p class="f4">Suppaṇihitaɱ me mānasaɱ saccānaɱ bodhāyā' ti.|| ||</p>

					<p class="f4">Idam-assa paṭhamaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.|| ||</p>

					<p class="f4">7. Puna ca paraɱ bhikkhave ariya-sāvako iti paṭisañcikkhati:|| ||</p>

					<p class="f4">'Imaɱ nu kho ahaɱ diṭṭhiɱ āsevanto bhāvento bahulī-karonto labhāmi paccattaɱ samathaɱ,||<br />
					labhāmi paccattaɱ nibbutin' ti.|| ||</p>

					<p class="f4">So evaɱ pajānāti:|| ||</p>

					<p class="f4">'Imaɱ kho ahaɱ diṭṭhiɱ āsevanto bhāvento bahulī-karonto labhāmi paccattaɱ samathaɱ,||<br />
					labhāmi paccattaɱ nibbutinti.|| ||</p>

					<p class="f4">Idam-assa dutiyaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.(2)|| ||</p>

					<p class="f4">8. Puna ca paraɱ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāyāhaɱ diṭṭhiyā samannāgato,||<br />
					atthi nu kho ito bahiddhā añño samaṇo vā brāhmaṇo vā tathā-rūpāya diṭṭhiyā samannāgato' ti.|| ||</p>

					<p class="f4">So evaɱ pajānāti:|| ||</p>

					<p class="f4">'Yathā-rūpāyāhaɱ diṭṭhiyā samannāgato,||<br />
					n'atthi ito bahiddhā añño samaṇo vā brāhmaṇo <a id="pg324"><span class="f2 g"><b>[324]</b></span></a> vā tathā-rūpāya diṭṭhiyā samannāgato' ti.|| ||</p>

					<p class="f4">Idam-assa tatiyaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.|| ||</p>

					<p class="f4">9. Puna ca paraɱ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā-rūpāya dhammatāya samannāgato' ti?|| ||</p>

					<p class="f4">Kathaɱ-rūpāya ca bhikkhave dhammatāya diṭṭhi-sampanno puggalo samannāgato?|| ||</p>

					<p class="f4">Dhammatā esā bhikkhave diṭṭhi-sampannassa puggalassa:|| ||</p>

					<p class="f4">Kiñ cāpi tathā-rūpiɱ āpattiɱ āpajjati yathā-rūpāya āpattiyā vuṭṭhānaɱ paññāyati,||<br />
					atha kho naɱ khippam'eva satthari vā viññūsu vā sabrahma-cārīsu deseti vivarati uttānī karoti||<br />
					desetvā vivaritvā uttānī karitvā āyatiɱ saŋvaraɱ āpajjati.|| ||</p>

					<p class="f4">Seyyathā pi, bhikkhave, daharo kumāro mando uttāna-seyyako hatthena vā pādena vā aŋgāraɱ akkamitvā khippam'eva paṭisaɱharati,||<br />
					evam eva kho, bhikkhave, dhammatā esā diṭṭhi-sampannassa puggalassa:|| ||</p>

					<p class="f4">Kiñ cāpi tathā-rūpiɱ āpattiɱ āpajjati yathā-rūpāya āpattiyā vuṭṭhānaɱ paññāyati,||<br />
					atha kho naɱ khippam'eva satthari vā viññūsu vā sabrahma-cārīsu deseti vivarati uttānī karoti||<br />
					desetvā vivaritvā uttānī karitvā āyatiɱ saŋvaraɱ āpajjati.|| ||</p>

					<p class="f4">So evaɱ pajānāti:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā-rūpāya dhammatāya samannāgato' ti.|| ||</p>

					<p class="f4">Idam-assa catutthaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.|| ||</p>

					<p class="f4">10. Puna ca paraɱ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā rūpāya dhammatāya samannāgato' ti.|| ||</p>

					<p class="f4">Kathaɱ-rūpāya ca bhikkhave dhammatāya diṭṭhi-sampanno puggalo samannāgato?|| ||</p>

					<p class="f4">Dhammatā esā bhikkhave diṭṭhi-sampannassa puggalassa:|| ||</p>

					<p class="f4">Kiñ cāpi yāni tāni sabrahma-cārīnaɱ uccāvacāni kiɱ-karaṇīyāni,||<br />
					tattha ussukkaɱ āpanno hoti,||<br />
					atha khvāssa tibbāpekkhā hoti||<br />
					adhisīla-sikkhāya adhicitta-sikkhāya adhipaññā-sikkhāya.|| ||</p>

					<p class="f4">Seyyathā pi, bhikkhave, gāvī taruṇavacchā thambañ ca ālumpati vacchakañ ca apavīṇati,||<br />
					evam eva kho, bhikkhave, dhammatā esā diṭṭhi-sampannassa puggalassa:|| ||</p>

					<p class="f4">Kiñ cāpi yāni tāni sabrahma-cārīnaɱ uccāvacāni kiɱ-karaṇīyāni,||<br />
					tattha ussukkaɱ āpanno hoti||<br />
					atha khvāssa tibbāpekkhā hoti||<br />
					adhisīla-sikkhāya adhicitta-sikkhāya adhipaññā-sikkhāya.|| ||</p>

					<p class="f4">So evaɱ pajānāti:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā-rūpāya dhammatāya samannāgato' ti.|| ||</p>

					<p class="f4">Idam-assa pañcamaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.|| ||</p>

					<p class="f4"><a id="pg325"><span class="f2 g"><b>[325]</b></span></a> 11. Puna ca paraɱ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Kathaɱ-rūpāya ca bhikkhave balatāya diṭṭhi-sampanno puggalo samannāgato?|| ||</p>

					<p class="f4">Balatā esā bhikkhave diṭṭhi-sampannassa puggalassa:|| ||</p>

					<p class="f4">Yaɱ Tathāgata-p-pavedite Dhamma-Vinaye desiyamāne aṭṭhikatvā manasi katvā sabba-cetaso samannā-haritvā ohita-soto dhammaɱ suṇāti.|| ||</p>

					<p class="f4">So evaɱ pajānāti:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Idam-assa chaṭṭhaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.|| ||</p>

					<p class="f4">12. Puna ca paraɱ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Kathaɱ-rūpāya ca bhikkhave balatāya diṭṭhi-sampanno puggalo samannāgato?|| ||</p>

					<p class="f4">Balatā esā bhikkhave diṭṭhi-sampannassa puggalassa:|| ||</p>

					<p class="f4">Yaɱ Tathāgata-p-pavedite Dhamma-Vinaye desiyamāne labhati attha-vedaɱ,||<br />
					labhati dhamma-vedaɱ,||<br />
					labhati dhamm'ūpasaɱhitaɱ pāmujjaɱ.|| ||</p>

					<p class="f4">So evaɱ pajānāti:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Idam-assa sattamaɱ ñāṇaɱ adhigataɱ hoti ariyaɱ lokuttaraɱ asādhāraṇaɱ puthujjanehi.|| ||</p>

					<p class="f4">Evaɱ sattaŋgasamannāgatassa kho bhikkhave ariya-sāvakassa dhammatā susamanniṭṭhā hoti sot'āpatti-phala-sacchi-kiriyāya.|| ||</p>

					<p class="f4">Evaɱ sattaŋgasamannāgato kho bhikkhave ariya-sāvako sot'āpatti-phala-samannāgato hotī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.</p>

					<p class="f4 ctr">Kosambīyasuttaɱ aṭṭhamaɱ.</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>