<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 48. The Buddha explains how to think to achieve Stream-entry and then describes seven fruits of Stream-entry." />
<title>MN 48: Kosambīya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					5. Cūḷa Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p48">Sutta 48</a></h4>

					<h1>Kosambīya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg320"><span class="f2 g"><b>[320]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.048.chlm.sbb.htm#p1">chlm</a>][<a href="../../../dhamma-vinaya/pts/mn/mn.048.horn.pts.htm">pts</a>][<a href="../../../dhamma-vinaya/bd/mn/mn.048.olds.bd.htm#p1">olds</a>][<a href="../../../dhamma-vinaya/mnl/mn/mn.048.upal.mnl.htm#p1">upal</a>][<a href="../../../dhamma-vinaya/ati/mn/mn.048.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosambīyaṃ viharati||<br />
					Ghositārāme.|| ||</p>

					<p class="f4">Tena kho pana samayena Kosambīyaṃ bhikkhū||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaṃ||<br />
					mukha-sattīhi||<br />
					vitudantā viharanti.|| ||</p>

					<p class="f4">Te na c'eva añña-maññaṃ saññapenti,||<br />
					na ca saññattiṃ upenti,||<br />
					na ca añña-maññaṃ nijjhāpenti,||<br />
					na ca nijjhattiṃ upenti.|| ||</p>

					<p class="f4">2. Atha kho <a id="pg321"><span class="f2 g"><b>[321]</b></span></a> aññataro bhikkhu yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Idha bhante Kosambīyaṃ bhikkhū||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaṃ||<br />
					mukha-sattīhi||<br />
					vitudantā viharanti.|| ||</p>

					<p class="f4">Te na c'eva añña-maññaṃ saññapenti,||<br />
					na ca saññattiṃ upenti,||<br />
					na ca añña-maññaṃ nijjhāpenti,||<br />
					na ca nijjhattiṃ upenti" ti.|| ||</p>

					<p class="f4">3. Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi tvaṃ bhikkhu mama vacanena te bhikkhū āmantehi:|| ||</p>

					<p class="f4">'Satthāyasmante āmantetī'" ti.|| ||</p>

					<p class="f4">"Evaṃ bhante" ti||<br />
					kho so bhikkhu Bhagavato paṭi-s-sutvā yena te bhikkhū ten'upasaṇkami.|| ||</p>

					<p class="f4">Upasaṇkamitvā te bhikkhū etad avoca:|| ||</p>

					<p class="f4">"Satthā āyasmante āmantetī" ti.|| ||</p>

					<p class="f4">"Evam āvuso" ti||<br />
					kho te bhikkhū tassa bhikkhuno paṭi-s-sutvā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinne kho te bhikkhū Bhagavā etad avoca:|| ||</p>

					<p class="f4">"Saccaṃ kira tumhe bhikkhave||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaṃ||<br />
					mukha-sattīhi||<br />
					vitudantā viharatha,||<br />
					te na c'eva añña-maññaṃ saññāpetha,||<br />
					na ca saññattiṃ upetha,||<br />
					te na c'eva añña-maññaṃ nijdhāpetha,||<br />
					na ca nijdhattiṃ upethā" ti?|| ||</p>

					<p class="f4">"Evaṃ bhante" ti.|| ||</p>

					<p class="f4">4. "Taṃ kiṃ maññatha bhikkhave?|| ||</p>

					<p class="f4">Yasmiṃ tumhe samaye||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaṃ||<br />
					mukha-sattīhi||<br />
					vitudantā viharatha,||<br />
					api nu tumhākaṃ tasmiṃ samaye mettaṃ kāya-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca,||<br />
					mettaṃ vacī-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca,||<br />
					mettaṃ mano-kammaṃ pacc'upatthikaṃ hoti||<br />
					sabrahma-cārīsu āvī c'eva raho cā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">Iti kira bhikkhave yasmiṃ tumhe samaye||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-maññaṃ||<br />
					mukha-sattīhi||<br />
					vitudantā viharatha,||<br />
					n'eva tumhākaṃ tasmiṃ samaye mettaṃ kāya-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca||<br />
					na mettaṃ vacī-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca||<br />
					na mettaṃ mano-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Atha kiṃ carahi tumhe mogha-purisā||<br />
					kiṃ jānantā||<br />
					kiṃ passantā||<br />
					bhaṇḍana-jātā||<br />
					kalaha-jātā||<br />
					vivādāpannā||<br />
					añña-||<br />
					<a id="pg322"><span class="f2 g"><b>[322]</b></span></a> maññaṃ mukha-sattīhi||<br />
					vitudantā viharatha,||<br />
					te na c'eva añña-maññaṃ saññāpetha,||<br />
					na ca saññattiṃ upetha,||<br />
					na ca añña-maññaṃ nijjhāpetha,||<br />
					na ca nijjhattiṃ upetha.|| ||</p>

					<p class="f4">Taṃ hi tumhākaṃ mogha-purisā bhavissati dīgha-rattaṃ ahitāya dukkhāyā" ti.|| ||</p>

					<p class="f4">5. Atha kho Bhagavā bhikkhū āmantesi:|| ||</p>

					<p class="f4">"Cha h'ime bhikkhave dhammā sārāṇīyā piya-karaṇā garu-karaṇā saṇgahāya avivādāya sāmāggiyā ekī-bhāvāya saṃvaṭṭanti.|| ||</p>

					<p class="f4">Katame cha?|| ||</p>

					<p class="f4">Idha, bhikkhave, bhikkhuno mettaṃ kāya-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saṇgahāya avivādāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ bhikkhave bhikkhuno mettaṃ vacī-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saṇgahāya avivādāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ bhikkhave bhikkhuno mettaṃ mano-kammaṃ pacc'upatthikaṃ hoti||<br />
					sabrahma-cārīsu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saṇgahāya avivādāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ bhikkhave bhikkhu ye te lābhā dhammikā dhamma-laddhā,||<br />
					antamaso patta-pariyāpanna-mattam pi,||<br />
					tathā-rūpehi lābhehi appaṭi-vibhatta-bhogī hoti||<br />
					sīlavantehi sabrahma-cārīhi sādhāraṇa bhogī.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saṇgahāya avivādāya sāmaggiyā ekī-bhāvaya saṃvaṭṭati.|| ||</p>

					<p class="f4">Puna ca paraṃ bhikkhave bhikkhu yāni tāni sīlāni akhaṇḍāni acchiddāni asa-balāni akammā-sāni bhujissāni viññppaSatthāni aparām-aṭṭhāni samādhi-saṃvaṭṭanikāni,||<br />
					tathā-rūpesu sīlesu sīla-sāmañña-gato viharati||<br />
					sabrahma-cārīhi āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saṇgahāya avivādāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ bhikkhave bhikkhu yā'yaṃ diṭṭhi ariyā niyyānikā niyyāti takkarassa sammā-dukkha-k-khayāya,||<br />
					tathā-rūpāya diṭṭhiyā diṭṭhi-sāmañña-gato viharati sabrahma-cārīhi āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saṇgahāya avivādāya sāmaggiyā ekī-bhāvāya saṃvaṭṭati.|| ||</p>

					<p class="f4">Ime kho bhikkhave cha sārāṇīyā dhammā piya-karaṇā garu-karaṇā saṇgahāya avivādāya sāmaggiyā ekī-bhāvaya saṃvaṭṭanti.|| ||</p>

					<p class="f4">Imesaṃ kho bhikkhave channaṃ sārāṇīyānaṃ dhammānaṃ etaṃ aggaṃ etaṃ saṇgāhikaṃ etaṃ saṃghātanikaṃ yad idaṃ yā'yaṃ diṭṭhi ariyā niyyātikā niyyāti takkarassa sammā dukkha-k-khayāya.|| ||</p>

					<p class="f4">Seyyathā pi, bhikkhave, kūṭā-gārassa etaṃ aggaṃ etaṃ saṇgāhakaṃ etaṃ saṃghātanikaṃ yad idaṃ kūṭaṃ,||<br />
					evam eva kho <a id="pg323"><span class="f2 g"><b>[323]</b></span></a> bhikkhave imesaṃ channaṃ sārāṇīyānaṃ dhammānaṃ etaṃ aggaṃ etaṃ saṇgāhikaṃ etaṃ saṃghātanikaṃ yad idaṃ yā'yaṃ diṭṭhi ariyā niyyānikā niyyāti takkarassa sammā dukkha-k-khayāya.|| ||</p>

					<p class="f4">6. Kathañ ca bhikkhave yā'yaṃ diṭṭhi ariyā niyyānikā niyyāti takkarassa sammā-dukkha-k-khayāya?|| ||</p>

					<p class="f4">Idha, bhikkhave, bhikkhu arañña-gato vā rukkha-mūla-gato vā suññ-ā-gāra-gato vā iti paṭisañcikkhati:|| ||</p>

					<p class="f4">'Atthi nu kho me taṃ pariyuṭṭhānaṃ ajjhattaṃ a-p-pahīnaṃ yenāhaṃ pariyuṭṭhānena pariyuṭṭhita-citto yathā-bhūtaṃ na jāneyyaṃ na passeyyan' ti?|| ||</p>

					<p class="f4">"Sace bhikkhave bhikkhu kāma-rāga-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu vyāpāda-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu thīna-middha-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu uddhacca-kukkucca-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu vicikicchā-pariyuṭṭhito hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu idhaloka-cintāya pasuto hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu paraloka-cintāya pasuto hoti,||<br />
					pariyuṭṭhita-citto va hoti.|| ||</p>

					<p class="f4">Sace bhikkhave bhikkhu bhaṇḍanajāto kalahajāto vivādāpanno añña-maññaṃ mukha-sattīhi vitudanto viharati,||<br />
					pariyuṭṭhita-citto va hoti.|| ||</p>

					<p class="f4">So evaṃ pajānāti:|| ||</p>

					<p class="f4">'N'atthi kho me taṃ pariyuṭṭhānaṃ ajjhattaṃ a-p-pahīnaṃ yenāhaṃ pariyuṭṭhānena pariyuṭṭhita-citto yathā-bhūtaṃ na jāneyyaṃ na passeyyaṃ.|| ||</p>

					<p class="f4">Suppaṇihitaṃ me mānasaṃ saccānaṃ bodhāyā' ti.|| ||</p>

					<p class="f4">Idam-assa paṭhamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.|| ||</p>

					<p class="f4">7. Puna ca paraṃ bhikkhave ariya-sāvako iti paṭisañcikkhati:|| ||</p>

					<p class="f4">'Imaṃ nu kho ahaṃ diṭṭhiṃ āsevanto bhāvento bahulī-karonto labhāmi paccattaṃ samathaṃ,||<br />
					labhāmi paccattaṃ nibbutin' ti.|| ||</p>

					<p class="f4">So evaṃ pajānāti:|| ||</p>

					<p class="f4">'Imaṃ kho ahaṃ diṭṭhiṃ āsevanto bhāvento bahulī-karonto labhāmi paccattaṃ samathaṃ,||<br />
					labhāmi paccattaṃ nibbutinti.|| ||</p>

					<p class="f4">Idam-assa dutiyaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.(2)|| ||</p>

					<p class="f4">8. Puna ca paraṃ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāyāhaṃ diṭṭhiyā samannāgato,||<br />
					atthi nu kho ito bahiddhā añño samaṇo vā brāhmaṇo vā tathā-rūpāya diṭṭhiyā samannāgato' ti.|| ||</p>

					<p class="f4">So evaṃ pajānāti:|| ||</p>

					<p class="f4">'Yathā-rūpāyāhaṃ diṭṭhiyā samannāgato,||<br />
					n'atthi ito bahiddhā añño samaṇo vā brāhmaṇo <a id="pg324"><span class="f2 g"><b>[324]</b></span></a> vā tathā-rūpāya diṭṭhiyā samannāgato' ti.|| ||</p>

					<p class="f4">Idam-assa tatiyaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.|| ||</p>

					<p class="f4">9. Puna ca paraṃ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā-rūpāya dhammatāya samannāgato' ti?|| ||</p>

					<p class="f4">Kathaṃ-rūpāya ca bhikkhave dhammatāya diṭṭhi-sampanno puggalo samannāgato?|| ||</p>

					<p class="f4">Dhammatā esā bhikkhave diṭṭhi-sampannassa puggalassa:|| ||</p>

					<p class="f4">Kiñ cāpi tathā-rūpiṃ āpattiṃ āpajjati yathā-rūpāya āpattiyā vuṭṭhānaṃ paññāyati,||<br />
					atha kho naṃ khippam'eva satthari vā viññūsu vā sabrahma-cārīsu deseti vivarati uttānī karoti||<br />
					desetvā vivaritvā uttānī karitvā āyatiṃ saṃvaraṃ āpajjati.|| ||</p>

					<p class="f4">Seyyathā pi, bhikkhave, daharo kumāro mando uttāna-seyyako hatthena vā pādena vā aṇgāraṃ akkamitvā khippam'eva paṭisaṃharati,||<br />
					evam eva kho, bhikkhave, dhammatā esā diṭṭhi-sampannassa puggalassa:|| ||</p>

					<p class="f4">Kiñ cāpi tathā-rūpiṃ āpattiṃ āpajjati yathā-rūpāya āpattiyā vuṭṭhānaṃ paññāyati,||<br />
					atha kho naṃ khippam'eva satthari vā viññūsu vā sabrahma-cārīsu deseti vivarati uttānī karoti||<br />
					desetvā vivaritvā uttānī karitvā āyatiṃ saṃvaraṃ āpajjati.|| ||</p>

					<p class="f4">So evaṃ pajānāti:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā-rūpāya dhammatāya samannāgato' ti.|| ||</p>

					<p class="f4">Idam-assa catutthaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.|| ||</p>

					<p class="f4">10. Puna ca paraṃ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā rūpāya dhammatāya samannāgato' ti.|| ||</p>

					<p class="f4">Kathaṃ-rūpāya ca bhikkhave dhammatāya diṭṭhi-sampanno puggalo samannāgato?|| ||</p>

					<p class="f4">Dhammatā esā bhikkhave diṭṭhi-sampannassa puggalassa:|| ||</p>

					<p class="f4">Kiñ cāpi yāni tāni sabrahma-cārīnaṃ uccāvacāni kiṃ-karaṇīyāni,||<br />
					tattha ussukkaṃ āpanno hoti,||<br />
					atha khvāssa tibbāpekkhā hoti||<br />
					adhisīla-sikkhāya adhicitta-sikkhāya adhipaññā-sikkhāya.|| ||</p>

					<p class="f4">Seyyathā pi, bhikkhave, gāvī taruṇavacchā thambañ ca ālumpati vacchakañ ca apavīṇati,||<br />
					evam eva kho, bhikkhave, dhammatā esā diṭṭhi-sampannassa puggalassa:|| ||</p>

					<p class="f4">Kiñ cāpi yāni tāni sabrahma-cārīnaṃ uccāvacāni kiṃ-karaṇīyāni,||<br />
					tattha ussukkaṃ āpanno hoti||<br />
					atha khvāssa tibbāpekkhā hoti||<br />
					adhisīla-sikkhāya adhicitta-sikkhāya adhipaññā-sikkhāya.|| ||</p>

					<p class="f4">So evaṃ pajānāti:|| ||</p>

					<p class="f4">'Yathā-rūpāya dhammatāya diṭṭhi-sampanno puggalo samannāgato,||<br />
					aham pi tathā-rūpāya dhammatāya samannāgato' ti.|| ||</p>

					<p class="f4">Idam-assa pañcamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.|| ||</p>

					<p class="f4"><a id="pg325"><span class="f2 g"><b>[325]</b></span></a> 11. Puna ca paraṃ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Kathaṃ-rūpāya ca bhikkhave balatāya diṭṭhi-sampanno puggalo samannāgato?|| ||</p>

					<p class="f4">Balatā esā bhikkhave diṭṭhi-sampannassa puggalassa:|| ||</p>

					<p class="f4">Yaṃ Tathāgata-p-pavedite Dhamma-Vinaye desiyamāne atthikatvā manasi katvā sabba-cetaso samannā-haritvā ohita-soto dhammaṃ suṇāti.|| ||</p>

					<p class="f4">So evaṃ pajānāti:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Idam-assa chaṭṭhaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.|| ||</p>

					<p class="f4">12. Puna ca paraṃ bhikkhave ariya-sāvako iti paṭisañcikkhati:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Kathaṃ-rūpāya ca bhikkhave balatāya diṭṭhi-sampanno puggalo samannāgato?|| ||</p>

					<p class="f4">Balatā esā bhikkhave diṭṭhi-sampannassa puggalassa:|| ||</p>

					<p class="f4">Yaṃ Tathāgata-p-pavedite Dhamma-Vinaye desiyamāne labhati attha-vedaṃ,||<br />
					labhati dhamma-vedaṃ,||<br />
					labhati dhamm'ūpasaṃhitaṃ pāmujjaṃ.|| ||</p>

					<p class="f4">So evaṃ pajānāti:|| ||</p>

					<p class="f4">'Yathā-rūpāya balatāya diṭṭhi-sampanno puggalo samannāgato,||<br />
					aham pi tathā-rūpāya balatāya samannāgato' ti.|| ||</p>

					<p class="f4">Idam-assa sattamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi.|| ||</p>

					<p class="f4">Evaṃ sattaṇgasamannāgatassa kho bhikkhave ariya-sāvakassa dhammatā susamanniṭṭhā hoti sot'āpatti-phala-sacchi-kiriyāya.|| ||</p>

					<p class="f4">Evaṃ sattaṇgasamannāgato kho bhikkhave ariya-sāvako sot'āpatti-phala-samannāgato hotī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ 'abhinandun' ti.</p>

					<p class="ctr">Kosambīya Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>