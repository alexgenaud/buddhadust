<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 25. The Buddha provides a complex simile illustrating by way of a herd of deer and a crop of corn set up to trap it the relationship of the arahant to the realm of the senses." />
<title>MN 25: Nivapa Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					3. Tatiya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p25">Sutta 25</a></h4>

					<h1>Nivāpa Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.025.chlm.sbb.htm#p1">chlm</a>][<a href="../../../dhamma-vinaya/pts/mn/mn.025.horn.pts.htm">pts</a>][<a href="../../../dhamma-vinaya/wp/mn/mn.025.ntbb.wp.htm">ntbb</a>][<a href="../../../dhamma-vinaya/mnl/mn/mn.025.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Na bhikkhave nevāpiko nivāpaɱ nivapati migajātānaɱ:|| ||</p>

					<p class="f4">'Imaɱ me nivāpaɱ nivuttaɱ migajātā paribhuñjantā dīghā-yukā vaṇṇavanto ciraɱ dīgham-addhānaɱ yāpentu' ti.|| ||</p>

					<p class="f4">Evañ ca kho bhikkhave nevāpiko nivāpaɱ nivapati migajātānaɱ:|| ||</p>

					<p class="f4">'Imaɱ me nivāpaɱ nivuttaɱ migajātā anupakhajja mucchitā bhojanāni bhuñjissanti,||<br />
					anupakhajja mucchitā bhojanāni bhuñjamānā madaɱ āpajji-s-santi,||<br />
					mattā samānā pamādaɱ āpajji-s-santi,||<br />
					pamattā samānā yathā-kāma-karaṇīyā bhavissanti imasmiɱ nivāpe' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">3. Tatra, bhikkhave, paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te bhikkhave paṭhamā migajātā na parimucciɱsu nevāpikassa iddhānubhāvā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">4. Tatra, bhikkhave, dutiyā migajātā evaɱ samacintesuɱ:|| ||</p>

					<p class="f4">'Ye kho te paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā <a id="pg152"><span class="f2 g"><b>[152]</b></span></a> yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu.|| ||</p>

					<p class="f4">Tesaɱ gimhānaɱ pacchime māse tiṇodakasaŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne tam-eva nivāpaɱ nivuttaɱ nevāpikassa paccāgamiɱsu.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te bhikkhave dutiyā pi migajātā na parimucciɱsu nevāpikassa iddhānubhāvā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">5. Tatra, bhikkhave, tatiyā migajātā evaɱ samacintesuɱ:|| ||</p>

					<p class="f4">'Ye kho te paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Ye pi te dutiyā migajātā evaɱ samacintesuɱ:|| ||</p>

					<p class="f4">"Ye kho te paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu.|| ||</p>

					<p class="f4">Tesaɱ gimhānaɱ pacchime māse tiṇodakasaŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne tam-eva nivāpaɱ nivuttaɱ nevāpikassa paccāgamiɱsu.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te bhikkhave dutiyā pi migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ amuɱ nivāpaɱ nivuttaɱ nevāpikassa <a id="pg153"><span class="f2 g"><b>[153]</b></span></a> upanissāya āsayaɱ kappeyyāma,||<br />
					tatr'āsayaɱ kappetvā amuɱ nivāpaɱ nivuttaɱ nevāpikassa||<br />
					ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaɱ āpajjissāma,||<br />
					amattā samānā na pamādaɱ āpajjissāma,||<br />
					appamattā samānā na yathā-kāma-karaṇīyā bhavissāma nevāpikassa amusmiɱ nivāpe" ti.|| ||</p>

					<p class="f4">Te amuɱ nivāpaɱ nivuttaɱ nevāpikassa upanissāya āsayaɱ kappayiɱsu,||<br />
					tatr'āsayaɱ kappetvā amuɱ nivāpaɱ nivuttaɱ nevāpikassa ananupakhajja amucchitā bhojanāni bhuñjiɱsu,||<br />
					te tattha ananupakhajja amucchitā bhojanāni bhuñjamānā na madaɱ āpajjiɱsu,||<br />
					amattā samānā na pamādaɱ āpajjiɱsu,||<br />
					appamattā samānā na yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Tatra, bhikkhave, nevāpikassa ca nevāpikaparisāya ca etad ahosi:|| ||</p>

					<p class="f4">'Saṭha'ssu nām'ime tatiyā migajātā keṭubhino,||<br />
					iddhimantas'su nām'ime tatiyā migajātā parajanā,||<br />
					imañ ca nāma nivāpaɱ nivuttaɱ paribhuñjanti||<br />
					na ca n'esaɱ jānāma āgatiɱ vā gatiɱ vā;||<br />
					yan-nūna mayaɱ imaɱ nivāpaɱ nivuttaɱ mahatīhi daṇḍavākarāhi samantā sappadesaɱ anuparivāreyyāma,||<br />
					app'eva nāma tatiyānaɱ migajātānaɱ āsayaɱ passeyyāma yattha te gāhaɱ gaccheyyun' ti.|| ||</p>

					<p class="f4">Te amuɱ nivāpaɱ nivuttaɱ mahatīhi daṇḍavākarāhi samantā sappadesaɱ anuparivāresuɱ.|| ||</p>

					<p class="f4">Addasāsuɱ kho bhikkhave nevāpiko ca nevāpikaparisā ca tatiyānaɱ migajātānaɱ āsayaɱ yattha te gāhaɱ agamaɱsu.|| ||</p>

					<p class="f4">Evaɱ hi te bhikkhave tatiyā pi migajātā na parimucciɱsu nevāpikassa iddhānubhāvā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">6. Tatra, bhikkhave, catutthā migajātā evaɱ samacintesuɱ:|| ||</p>

					<p class="f4">'Yo kho te paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Ye pi te dutiyā migajātā evaɱ samacintesuɱ:|| ||</p>

					<p class="f4">'Ye kho te paṭhamā migajātā  amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu.|| ||</p>

					<p class="f4">Tesaɱ gimhānaɱ pacchime māse tiṇodakasaŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne tam-eva nivāpaɱ nivuttaɱ nevāpikassa paccāgamiɱsu.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te bhikkhave dutiyā pi migajātā na parimucciɱsu nevāpikassa iddhānubhāvā.|| ||</p>

					<p class="f4">Ye pi te tatiyā migajātā evaɱ samacintesuɱ:|| ||</p>

					<p class="f4">'Ye kho te paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Ye pi te dutiyā migajātā evaɱ samacintesuɱ:|| ||</p>

					<p class="f4">"Ye kho te paṭhamā migajātā amuɱ nivāpaɱ nivuttaɱ nevāpikassa anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ te paṭhamā migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu.|| ||</p>

					<p class="f4">Tesaɱ gimhānaɱ pacchime māse tiṇodakasaŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne tam-eva nivāpaɱ nivuttaɱ nevāpikassa paccāgamiɱsu.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Evaɱ hi te bhikkhave dutiyā pi migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ amuɱ nivāpaɱ nivuttaɱ nevāpikassa upanissāya āsayaɱ kappeyyāma,||<br />
					tatr'āsayaɱ kappetvā amuɱ nivāpaɱ nivuttaɱ nevāpikassa||<br />
					ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaɱ āpajjissāma,||<br />
					amattā samānā na pamādaɱ āpajjissāma,||<br />
					appamattā samānā na yathā-kāma-karaṇīyā bhavissāma nevāpikassa amusmiɱ nivāpe" ti.|| ||</p>

					<p class="f4">Te amuɱ nivāpaɱ nivuttaɱ nevāpikassa upanissāya āsayaɱ kappayiɱsu,||<br />
					tatr'āsayaɱ kappetvā amuɱ nivāpaɱ nivuttaɱ nevāpikassa ananupakhajja amucchitā bhojanāni bhuñjiɱsu,||<br />
					te tattha ananupakhajja amucchitā bhojanāni bhuñjamānā na madaɱ āpajjiɱsu,||<br />
					amattā samānā na pamādaɱ āpajjiɱsu,||<br />
					appamattā samānā na yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Tatra, bhikkhave, nevāpikassa ca nevāpikaparisāya ca etad ahosi:|| ||</p>

					<p class="f4">'Saṭha'ssu nām'ime tatiyā migajātā keṭubhino,||<br />
					iddhimantas'su nām'ime tatiyā migajātā parajanā,||<br />
					imañ ca nāma nivāpaɱ nivuttaɱ paribhuñjanti||<br />
					na ca n'esaɱ jānāma āgatiɱ vā gatiɱ vā;||<br />
					yan-nūna mayaɱ imaɱ nivāpaɱ nivuttaɱ mahatīhi daṇḍavākarāhi samantā sappadesaɱ anuparivāreyyāma,||<br />
					app'eva nāma tatiyānaɱ migajātānaɱ āsayaɱ passeyyāma yattha te gāhaɱ gaccheyyun' ti.|| ||</p>

					<p class="f4">Te amuɱ nivāpaɱ nivuttaɱ mahatīhi daṇḍavākarāhi samantā sappadesaɱ anuparivāresuɱ.|| ||</p>

					<p class="f4">Addasāsuɱ kho bhikkhave nevāpiko ca nevāpikaparisā ca tatiyānaɱ migajātānaɱ āsayaɱ yattha te gāhaɱ agamaɱsu.|| ||</p>

					<p class="f4">Evaɱ hi te bhikkhave tatiyā pi migajātā na parimucciɱsu nevāpikassa iddhānubhāvā.|| ||</p>

					<p class="f4">Yan-nūna mayaɱ yattha āgati nevāpikassa ca nevāpikaparisāya ca,||<br />
					tatr'āsayaɱ kappeyyāma,||<br />
					tatr'āsayaɱ kappetvā amuɱ nivāpaɱ nivuttaɱ nevāpikassa ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaɱ āpajjissāma,||<br />
					amattā samānā na pamādaɱ āpajjissāma,||<br />
					appamattā samānā na yathā-kāma-karaṇīyā bhavissāma nevāpikassa amuɱ nivāpe" ti.|| ||</p>

					<p class="f4">Te yattha agati nevāpikassa ca nevāpikaparisāya ca tatrāyaɱ kappayiɱsu.|| ||</p>

					<p class="f4">tatr'āsayaɱ kappetvā amuɱ nivāpaɱ nivuttaɱ nevāpikassa ananupakhajja amucchitā bhojanāni bhuñjiɱsu.|| ||</p>

					<p class="f4">Te tattha ananupakhajja amucchitā bhojanāni bhuñjamānā na madaɱ ājjiɱsu.|| ||</p>

					<p class="f4">Amattā samānā na pamādaɱ āpajjiɱsu appamattā samānā na yathā-kāma-karaṇīyā ahesuɱ nevāpikassa amusmiɱ nivāpe.|| ||</p>

					<p class="f4">Tatra, bhikkhave, nevāpikassa ca nevāpikaparisāya ca etad ahosi: " saṭhassu nāmime catutthā migajātā keṭubhino.|| ||</p>

					<p class="f4">Iddhimantassu nāmime catutthā migajātā parajanā.|| ||</p>

					<p class="f4">Imañ ca nāma nivāpaɱ nivuttaɱ paribhuñjanti.|| ||</p>

					<p class="f4">Na ca n'esaɱ jānāma āgatiɱ vā gatiɱ vā.|| ||</p>

					<p class="f4">Yan-nūna mayaɱ imaɱ nivāpaɱ nivuttaɱ mahatīhi daṇḍavākarāhi samantā sappadesaɱ anuparivāreyyāma app'eva nāma catutthānaɱ migajātānaɱ āsayaɱ passeyyāma yattha te gāhaɱ gaccheyyun" ti.|| ||</p>

					<p class="f4">Te amuɱ nivāpaɱ nivuttaɱ mahatīhi daṇḍavākarāhi samantā sappadesaɱ anuparivāresuɱ.|| ||</p>

					<p class="f4">N'eva kho bhikkhave addasāsuɱ nevāpiko ca nevāpikaparisā ca catutthānaɱ migajātānaɱ āsayaɱ yattha te gāhaɱ gaccheyyuɱ.||<br />
					Tatra, bhikkhave, nevāpikassa ca nevāpikaparisāya ca etad ahosi: sace kho mayaɱ catutthe migajāte ghaṭṭessāma, te ghaṭṭitā aññe ghaṭṭessanti.|| ||</p>

					<p class="f4">Te pi ghaṭṭitā aññe ghaṭṭessanti.|| ||</p>

					<p class="f4">Evaɱ imaɱ nivāpaɱ nivuttaɱ sabbaso migajātā riñcissanti.|| ||</p>

					<p class="f4">Yan-nūna mayaɱ catutthe migajāte ajjh'upekkheyyāmā'ti ajjh'upekkhiɱsu kho bhikkhave nevāpiko ca nevāpikaparisā ca catutthe migajāte.|| ||</p>

					<p class="f4">Evaɱ hi te bhikkhave catutthā migajātā parimucciɱsu nevāpikassa iddhānubhāvā.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">7. Upamā kho me ayaɱ bhikkhave katā atthassa viññāpanāya,||<br />
					ayañ c'ev'ettha attho:|| ||</p>

					<p class="f4">'Nivāpo' ti kho bhikkhave pañcann'etaɱ kāma-guṇānaɱ adhivacanaɱ.|| ||</p>

					<p class="f4">'Nevāpiko' ti kho bhikkhave Mārass'etaɱ pāpimato adhivacanaɱ.|| ||</p>

					<p class="f4">'Nevāpikaparisā' ti kho bhikkhave Māraparisāy'etaɱ adhivacanaɱ.|| ||</p>

					<p class="f4">'Migajātā' ti kho bhikkhave samaṇa-brāhmaṇān'etaɱ adhivacanaɱ.|| ||</p>

					<p class="f4">8. Tatra, bhikkhave, paṭhamā samaṇa-brāhmaṇā amuɱ nivāpaɱ nivuttaɱ Mārassa amūni ca lokāmisāni anupakhajja <a id="pg156"><span class="f2 g"><b>[156]</b></span></a> mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te bhikkhave paṭhamā samaṇa-brāhamaṇā na parimucciɱsu Mārassa iddhānubhāvā.|| ||</p>

					<p class="f4">Seyyathā pi te bhikkhave paṭhamā migajātā,||<br />
					tath'ūpame ahaɱ ime paṭhame samaṇa-brāhmaṇe vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">9. Tatra, bhikkhave, dutiyā samaṇa-brāhmaṇā evaɱ samacintesuɱ:|| ||</p>

					<p class="f4">Ye kho te paṭhamā samaṇa-brāhamaṇā amuɱ nivāpaɱ nivuttaɱ Mārassa amūni ca lokāmisāni anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te paṭhamā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā lokāmisā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā" ti.|| ||</p>

					<p class="f4">Te sabbaso nivāpabhojanā lokāmisā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu,||<br />
					te tattha sākabhakkhā pi ahesuɱ,||<br />
					sāmāka-bhakkhā pi ahesuɱ,||<br />
					nīvara-bhakkhā pi ahesuɱ,||<br />
					daddula-bhakkhā pi ahesuɱ,||<br />
					haṭa-bhakkhā pi ahesuɱ,||<br />
					kaṇa-bhakkhā pi ahesuɱ,||<br />
					ācāma-bhakkhā pi ahesuɱ,||<br />
					piññākabhakkhāpi ahesuɱ,||<br />
					tiṇa-bhakkhā pi ahesuɱ,||<br />
					gomayabhakkhā pi ahesuɱ,||<br />
					vana-mūla-phalāhārā yāpesuɱ pavatta-phala-bhojī.|| ||</p>

					<p class="f4">Tesaɱ gimhānaɱ pacchime māse tiṇodaka-saŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne ceto-vimutti parihāyi.|| ||</p>

					<p class="f4">Ceto-vimuttiyā parihīnāya tam-eva nivāpaɱ nivuttaɱ Mārassa paccāgamiɱsu tāni ca lokāmisāni.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te bhikkhave dutiyā pi samaṇa-brāhmaṇā na parimucciɱsu Mā- <a id="pg157"><span class="f2 g"><b>[157]</b></span></a> rassa iddhānubhāvā.|| ||</p>

					<p class="f4">Seyyathā pi te bhikkhave dutiyā migajātā tath'ūpame ahaɱ ime dutiye samaṇa-brāhmaṇe vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">10. Tatra, bhikkhave, tatiyā samaṇa-brāhmaṇā evaɱ samacintesuɱ:|| ||</p>

					<p class="f4">'Ye kho te paṭhamā samaṇa-brāhmaṇā amuɱ nivāpaɱ nivuttaɱ Mārassa amūni ca lokāmisāni anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.'|| ||</p>

					<p class="f4">Evaɱ hi te paṭhamā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">9. Tatra, bhikkhave, dutiyā samaṇa-brāhmaṇā evaɱ samacintesuɱ:|| ||</p>

					<p class="f4">Ye kho te paṭhamā samaṇa-brāhamaṇā amuɱ nivāpaɱ nivuttaɱ Mārassa amūni ca lokāmisāni anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te paṭhamā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā lokāmisā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā" ti.|| ||</p>

					<p class="f4">Te sabbaso nivāpabhojanā lokāmisā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu,||<br />
					te tattha sākabhakkhā pi ahesuɱ,||<br />
					sāmāka-bhakkhā pi ahesuɱ,||<br />
					nīvara-bhakkhā pi ahesuɱ,||<br />
					daddula-bhakkhā pi ahesuɱ,||<br />
					haṭa-bhakkhā pi ahesuɱ,||<br />
					kaṇa-bhakkhā pi ahesuɱ,||<br />
					ācāma-bhakkhā pi ahesuɱ,||<br />
					piññākabhakkhāpi ahesuɱ,||<br />
					tiṇa-bhakkhā pi ahesuɱ,||<br />
					gomayabhakkhā pi ahesuɱ,||<br />
					vana-mūla-phalāhārā yāpesuɱ pavatta-phala-bhojī.|| ||</p>

					<p class="f4">Tesaɱ gimhānaɱ pacchime māse tiṇodaka-saŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne ceto-vimutti parihāyi.|| ||</p>

					<p class="f4">Ceto-vimuttiyā parihīnāya tam-eva nivāpaɱ nivuttaɱ Mārassa paccāgamiɱsu tāni ca lokāmisāni.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te dutiyā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Yan-nūna mayaɱ amuɱ nivāpaɱ nivuttaɱ Mārassa amūni ca lokāmisāni upanissāya āsayaɱ kappeyyāma,||<br />
					tatr'āsayaɱ kappetvā amuɱ nivāpaɱ nivuttaɱ Mārassa amūni ca lokāmisāni ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaɱ āpajjissāma,||<br />
					amattā samānā na pamādaɱ āpajjissāma,||<br />
					appamattā samānā na yathā-kāma-karaṇīyā bhavissāma Mārassa amusmiɱ nivāpe amusmiñ ca lokāmise' ti.|| ||</p>

					<p class="f4">Te amuɱ nivāpaɱ nivuttaɱ Mārassa amūni ca lokāmisāni upanissāya āsayaɱ kappayiɱsu||<br />
					tatr'āsayaɱ kappetvā amuɱ nivāpaɱ nivuttaɱ Mārassa amūni ca lokāmisāni ananupakhajja amucchitā bhojanāni bhuñjiɱsu||<br />
					te tattha ananupakhajja amucchitā bhojanāni bhuñjamānā na madaɱ āpajjiɱsu||<br />
					amattā samānā na pamādaɱ āpajjiɱsu,||<br />
					appamattā samānā na yathā-kāma-karaṇīyā ahesuɱ Mārassa amusmiɱ nivāpe amusmiñca lokāmise.|| ||</p>

					<p class="f4">Api ca kho evaɱ diṭṭhikā ahesuɱ:|| ||</p>

					<p class="f4">Sassato loko iti pi,||<br />
					asassato loko iti pi,||<br />
					antavā loko iti pi,||<br />
					anantavā loko iti pi,||<br />
					taɱ jīvaɱ taɱ sarīraɱ iti pi,||<br />
					aññaɱ jīvaɱ aññaɱ sarīra iti pi,||<br />
					hoti Tathāgato param maraṇā iti pi,||<br />
					na hoti Tathāgato param maraṇā iti pi,||<br />
					n'eva bhoti na na hoti Tathāgato param maraṇā <a id="pg158"><span class="f2 g"><b>[158]</b></span></a> iti pi.|| ||</p>

					<p class="f4">Evaɱ hi te bhikkhave tatiyā pi samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Seyyathā pi te bhikkhave tatiyā migajātā tath'ūpame ahaɱ ime tatiye samaṇa-brāhmaṇe vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">11. Tatra, bhikkhave, catutthā samaṇa-brāhmaṇā evaɱ samacintesuɱ:|| ||</p>

					<p class="f4">'Ye kho te paṭhamā samaṇa-brāhmaṇā amuɱ nivāpaɱ nivuttaɱ Mārassa amūni ca lokāmisāni anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te paṭhamā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">9. Tatra, bhikkhave, dutiyā samaṇa-brāhmaṇā evaɱ samacintesuɱ:|| ||</p>

					<p class="f4">Ye kho te paṭhamā samaṇa-brāhamaṇā amuɱ nivāpaɱ nivuttaɱ Mārassa amūni ca lokāmisāni anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te paṭhamā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Yan-nūna mayaɱ sabbaso nivāpabhojanā lokāmisā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā" ti.|| ||</p>

					<p class="f4">Te sabbaso nivāpabhojanā lokāmisā paṭiviramiɱsu||<br />
					bhayabhogā paṭiviratā araññāyatanāni ajjhoga-hetvā vihariɱsu,||<br />
					te tattha sākabhakkhā pi ahesuɱ,||<br />
					sāmāka-bhakkhā pi ahesuɱ,||<br />
					nīvara-bhakkhā pi ahesuɱ,||<br />
					daddula-bhakkhā pi ahesuɱ,||<br />
					haṭa-bhakkhā pi ahesuɱ,||<br />
					kaṇa-bhakkhā pi ahesuɱ,||<br />
					ācāma-bhakkhā pi ahesuɱ,||<br />
					piññākabhakkhāpi ahesuɱ,||<br />
					tiṇa-bhakkhā pi ahesuɱ,||<br />
					gomayabhakkhā pi ahesuɱ,||<br />
					vana-mūla-phalāhārā yāpesuɱ pavatta-phala-bhojī.|| ||</p>

					<p class="f4">Tesaɱ gimhānaɱ pacchime māse tiṇodaka-saŋkhaye adhimattakasimānaɱ patto kāyo hoti,||<br />
					tesaɱ adhimattakasimānaɱ pattakāyānaɱ balaviriyaɱ parihāyi,||<br />
					balaviriye parihīne ceto-vimutti parihāyi.|| ||</p>

					<p class="f4">Ceto-vimuttiyā parihīnāya tam-eva nivāpaɱ nivuttaɱ Mārassa paccāgamiɱsu tāni ca lokāmisāni.|| ||</p>

					<p class="f4">Te tattha anupakhajja mucchitā bhojanāni bhuñjiɱsu,||<br />
					te tattha anupakhajja mucchitā bhojanāni bhuñjamānā madaɱ āpajjiɱsu,||<br />
					mattā samānā pamādaɱ āpajjiɱsu,||<br />
					pamattā samānā yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te dutiyā samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Yan-nūna mayaɱ amuɱ nivāpaɱ nivuttaɱ Mārassa amūni ca lokāmisāni upanissāya āsayaɱ kappeyyāma,||<br />
					tatr'āsayaɱ kappetvā amuɱ nivāpaɱ nivuttaɱ Mārassa amūni ca lokāmisāni ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaɱ āpajjissāma,||<br />
					amattā samānā na pamādaɱ āpajjissāma,||<br />
					appamattā samānā na yathā-kāma-karaṇīyā bhavissāma Mārassa amusmiɱ nivāpe amusmiñ ca lokāmise' ti.|| ||</p>

					<p class="f4">Te amuɱ nivāpaɱ nivuttaɱ Mārassa amūni ca lokāmisāni upanissāya āsayaɱ kappayiɱsu||<br />
					tatr'āsayaɱ kappetvā amuɱ nivāpaɱ nivuttaɱ Mārassa amūni ca lokāmisāni ananupakhajja amucchitā bhojanāni bhuñjiɱsu||<br />
					te tattha ananupakhajja amucchitā bhojanāni bhuñjamānā na madaɱ āpajjiɱsu||<br />
					amattā samānā na pamādaɱ āpajjiɱsu,||<br />
					appamattā samānā na yathā-kāma-karaṇīyā ahesuɱ Mārassa amusmiɱ nivāpe amusmiñca lokāmise.|| ||</p>

					<p class="f4">Api ca kho evaɱ diṭṭhikā ahesuɱ:|| ||</p>

					<p class="f4">Sassato loko iti pi,||<br />
					asassato loko iti pi,||<br />
					antavā loko iti pi,||<br />
					anantavā loko iti pi,||<br />
					taɱ jīvaɱ taɱ sarīraɱ iti pi,||<br />
					aññaɱ jīvaɱ aññaɱ sarīra iti pi,||<br />
					hoti Tathāgato param maraṇā iti pi,||<br />
					na hoti Tathāgato param maraṇā iti pi,||<br />
					n'eva bhoti na na hoti Tathāgato param maraṇā iti pi.|| ||</p>

					<p class="f4">Evaɱ hi te bhikkhave tatiyā pi samaṇa-brāhmaṇā na parimucciɱsu Mārassa iddhānubhāvā.|| ||</p>

					<p class="f4">Yan-nūna mayaɱ yattha agati Mārassa ca Māraparisāyā ca tatr'āsayaɱ kappeyyāma,||<br />
					tatr'āsayaɱ kappetvā amuɱ nivāpaɱ nivuttaɱ Mārassa amūni ca lokāmisāni ananupakhajja amucchitā bhojanāni bhuñjissāmā,||<br />
					ananupakhajja amucchitā bhojanāni bhuñjamānā na madaɱ āpajjissāma,||<br />
					amattā samānā na pamādaɱ āpajjissāma,||<br />
					appamattā samānā na yathā-kāma-karaṇīyā bhavissāma Mārassa amusmiɱ nivāpe amusmiñ ca lokāmise' ti.|| ||</p>

					<p class="f4">Te yattha agati Mārassa ca Māraparisāya ca tatr'āsayaɱ kappayiɱsu;||<br />
					tatr'āsayaɱ kappetvā amuɱ nivā- <a id="pg159"><span class="f2 g"><b>[159]</b></span></a> paɱ nivuttaɱ Mārassa amūni ca lokāmisāni ananupakhajja amucchitā bhojanāni bhuñjiɱsu||<br />
					te tattha ananupakhajja amucchitā bhojanāni bhuñjamānā na madaɱ āpajjiɱsu,||<br />
					amattā samānā na pamādaɱ āpajjiɱsu,||<br />
					appamattā samānā na yathā-kāma-karaṇīyā ahesuɱ Mārassa amusmiɱ nivāpe amusmiñ ca lokāmise.|| ||</p>

					<p class="f4">Evaɱ hi te bhikkhave catutthā samaṇa-brāhmaṇā pamucciɱsu Mārassa iddhānubhāvā.|| ||</p>

					<p class="f4">Seyyathā pi te bhikkhave catutthā migajātā tath'ūpame ahaɱ ime catutthe samaṇa-brāhmaṇe vadāmi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">12. Kathañ ca bhikkhave agati Mārassa ca Māraparisāya ca?|| ||</p>

					<p class="f4">Idha, bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehī||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">13. Puna ca paraɱ bhikkhave bhikkhu||<br />
					vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">14. Puna ca paraɱ bhikkhave bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti||<br />
					yan taɱ ariyā ācikkhanti:||<br />
					'Upekkhako satimā sukha-vihārī' ti||<br />
					tatiyaɱ-jhānaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">15. Puna ca paraɱ bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ attha-gamā||<br />
					adukkha-ɱ-asukhaɱ||<br />
					upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">16. Puna ca paraɱ bhikkhave bhikkhu||<br />
					sabbaso rūpa-saññānaɱ samati-k-kamā||<br />
					paṭigha-saññānaɱ attha-gamā||<br />
					nānatta-saññānaɱ amanasi-kārā||<br />
					'Ananto ākāso' ti||<br />
					Ākāsanañ-c'āyatanaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">17. Puna ca paraɱ bhikkhave bhikkhu||<br />
					sabbaso Ākāsanañ-c'āyatanaɱ samati-k-kamma||<br />
					'Anantaɱ viññāṇan' ti||<br />
					Viññāṇañ-c'āyatanaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">18. Puna ca paraɱ bhikkhave bhikkhu||<br />
					sabbaso Viññāṇañ-c'āyatanaɱ <a id="pg160"><span class="f2 g"><b>[160]</b></span></a> samati-k-kamma||<br />
					'N'atthi kiñcī' ti||<br />
					Ākiñ caññ'āyatanaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">19. Puna ca paraɱ bhikkhave bhikkhu||<br />
					sabbaso Ākiñ caññ'āyatanaɱ samati-k-kamma||<br />
					N'eva-saññā-nā-saññ'āyatanaɱ upasampajja viharati.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato.|| ||</p>

					<p class="f4">20. Puna ca paraɱ bhikkhave bhikkhu||<br />
					sabbaso N'eva-saññā-nā-saññ'āyatanaɱ samati-k-kamma||<br />
					saññā-vedayita-nirodhaɱ upasampajja viharati||<br />
					paññāya c'assa disvā||<br />
					āsavā parikkhīṇā honti.|| ||</p>

					<p class="f4">Ayaɱ vuccati bhikkhave bhikkhu:||<br />
					'andham-akāsi Māraɱ',||<br />
					apadaɱ vadhitvā Māracakkhuɱ||<br />
					adassanaɱ gato pāpimato,||<br />
					tiṇṇo loke visattikan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandun ti.|| ||</p>

					<p class="f4 ctr">Nivāpa Suttaɱ Pañcamaɱ.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>