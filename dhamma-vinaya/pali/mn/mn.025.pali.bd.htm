<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 25. The Buddha provides a complex simile illustrating by way of a herd of deer and a crop of corn set up to trap it the relationship of the Arahant to the realm of the senses." />
<title>MN 25: Nivāpa Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p25">Sutta 25</a></h4>

					<h1>Nivāpa Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg151"><span class="f2 g"><b>[151]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.025.chlm.sbb.htm#p1">chlm</a>][<a href="../../../dhamma-vinaya/pts/mn/mn.025.horn.pts.htm">pts</a>][<a href="../../../dhamma-vinaya/wp/mn/mn.025.ntbb.wp.htm">ntbb</a>][<a href="../../../dhamma-vinaya/mnl/mn/mn.025.upal.mnl.htm#p1">upal</a>][<a href="../../../dhamma-vinaya/ati/mn/mn.025.than.ati.htm">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">2. "Na bhikkhave nevāpiko nivāpaṃ nivapati migajātānaṃ:|| ||</p>

					<p class="f4">'Imaṃ me nivāpaṃ nivuttaṃ migajātā paribhuñjantā dīghā-yukā vaṇṇa-vanto ciraṃ dīgham-addhānaṃ yāpentu' ti.|| ||</p>

					<p class="f4">Evañ ca kho bhikkhave nevāpiko nivāpaṃ nivapati migajātānaṃ:|| ||</p>

					<p class="f4">'Imaṃ me nivāpaṃ nivuttaṃ migajātā anupakhajja mucchitā bhojanāni bhuñjissanti,||<br />
					anupakhajja mucchitā bhojanāni bhuñjamānā madaṃ āpajji-s-santi,||<br />
					mattā samānā pamādaṃ āpajji-s-santi,||<br />
					pamattā samānā yathā-kāma-karaṇīyā bhavissanti imasmiṃ nivāpe' ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">3. Tatra, bhikkhave, paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te bhikkhave paṭhamā migajātā na parimucciṃsu nevāpikassa iddhānubhāvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">4. Tatra, bhikkhave, dutiyā migajātā evaṃ samacintesuṃ:|| ||</p>

					<p class="f4">'Ye kho te paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā <a id="pg152"><span class="f2 g"><b>[152]</b></span></a> yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu.|| ||</p>

					<p class="f4">Tesaṃ gimhānaṃ pacchime māse tiṇodakasaṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne tam-eva nivāpaṃ nivuttaṃ nevāpikassa paccāgamiṃsu.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te bhikkhave dutiyā pi migajātā na parimucciṃsu nevāpikassa iddhānubhāvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">5. Tatra, bhikkhave, tatiyā migajātā evaṃ samacintesuṃ:|| ||</p>

					<p class="f4">'Ye kho te paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Ye pi te dutiyā migajātā evaṃ samacintesuṃ:|| ||</p>

					<p class="f4">"Ye kho te paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu.|| ||</p>

					<p class="f4">Tesaṃ gimhānaṃ pacchime māse tiṇodakasaṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne tam-eva nivāpaṃ nivuttaṃ nevāpikassa paccāgamiṃsu.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te bhikkhave dutiyā pi migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ amuṃ nivāpaṃ nivuttaṃ nevāpikassa <a id="pg153"><span class="f2 g"><b>[153]</b></span></a> upanissāya āsayaṃ kappeyyāma,||<br />
					tatr'āsayaṃ kappetvā amuṃ nivāpaṃ nivuttaṃ nevāpikassa||<br />
					ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaṃ āpajjissāma,||<br />
					amattā samānā na pamādaṃ āpajjissāma,||<br />
					appamattā samānā na yathā-kāma-karaṇīyā bhavissāma nevāpikassa amusmiṃ nivāpe" ti.|| ||</p>

					<p class="f4">Te amuṃ nivāpaṃ nivuttaṃ nevāpikassa upanissāya āsayaṃ kappayiṃsu,||<br />
					tatr'āsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjiṃsu,||<br />
					te tattha ananupakhajja amucchitā bhojanāni bhuñjamānā na madaṃ āpajjiṃsu,||<br />
					amattā samānā na pamādaṃ āpajjiṃsu,||<br />
					appamattā samānā na yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Tatra, bhikkhave, nevāpikassa ca nevāpika-parisāya ca etad ahosi:|| ||</p>

					<p class="f4">'Saṭha'ssu nām'ime tatiyā migajātā keṭubhino,||<br />
					iddhimantas'su nām'ime tatiyā migajātā parajanā,||<br />
					imañ ca nāma nivāpaṃ nivuttaṃ paribhuñjanti||<br />
					na ca n'esaṃ jānāma āgatiṃ vā gatiṃ vā;||<br />
					yan-nūna mayaṃ imaṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāreyyāma,||<br />
					app'eva nāma tatiyānaṃ migajātānaṃ āsayaṃ passeyyāma yattha te gāhaṃ gaccheyyun' ti.|| ||</p>

					<p class="f4">Te amuṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāresuṃ.|| ||</p>

					<p class="f4">Addasāsuṃ kho bhikkhave nevāpiko ca nevāpika-parisā ca tatiyānaṃ migajātānaṃ āsayaṃ yattha te gāhaṃ agamaṃsu.|| ||</p>

					<p class="f4">Evaṃ hi te bhikkhave tatiyā pi migajātā na parimucciṃsu nevāpikassa iddhānubhāvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">6. Tatra, bhikkhave, catutthā migajātā evaṃ samacintesuṃ:|| ||</p>

					<p class="f4">'Yo kho te paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Ye pi te dutiyā migajātā evaṃ samacintesuṃ:|| ||</p>

					<p class="f4">'Ye kho te paṭhamā migajātā  amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu.|| ||</p>

					<p class="f4">Tesaṃ gimhānaṃ pacchime māse tiṇodakasaṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne tam-eva nivāpaṃ nivuttaṃ nevāpikassa paccāgamiṃsu.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te bhikkhave dutiyā pi migajātā na parimucciṃsu nevāpikassa iddhānubhāvā.|| ||</p>

					<p class="f4">Ye pi te tatiyā migajātā evaṃ samacintesuṃ:|| ||</p>

					<p class="f4">'Ye kho te pa- <a id="pg154"><span class="f2 g"><b>[154]</b></span></a> ṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Ye pi te dutiyā migajātā evaṃ samacintesuṃ:|| ||</p>

					<p class="f4">"Ye kho te paṭhamā migajātā amuṃ nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ te paṭhamā migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā' ti.|| ||</p>

					<p class="f4">Te sabbaso nivāpabhojanā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu.|| ||</p>

					<p class="f4">Tesaṃ gimhānaṃ pacchime māse tiṇodakasaṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne tam-eva nivāpaṃ nivuttaṃ nevāpikassa paccāgamiṃsu.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Evaṃ hi te bhikkhave dutiyā pi migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ amuṃ nivāpaṃ nivuttaṃ nevāpikassa upanissāya āsayaṃ kappeyyāma,||<br />
					tatr'āsayaṃ kappetvā amuṃ nivāpaṃ nivuttaṃ nevāpikassa||<br />
					ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaṃ āpajjissāma,||<br />
					amattā samānā na pamādaṃ āpajjissāma,||<br />
					appamattā samānā na yathā-kāma-karaṇīyā bhavissāma nevāpikassa amusmiṃ nivāpe" ti.|| ||</p>

					<p class="f4">Te amuṃ nivāpaṃ nivuttaṃ nevāpikassa upanissāya āsayaṃ kappayiṃsu,||<br />
					tatr'āsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjiṃsu,||<br />
					te tattha ananupakhajja amucchitā bhojanāni bhuñjamānā na madaṃ āpajjiṃsu,||<br />
					amattā samānā na pamādaṃ āpajjiṃsu,||<br />
					appamattā samānā na yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Tatra, bhikkhave, nevāpikassa ca nevāpika-parisāya ca etad ahosi:|| ||</p>

					<p class="f4">'Saṭha'ssu nām'ime tatiyā migajātā keṭubhino,||<br />
					iddhimantas'su nām'ime tatiyā migajātā parajanā,||<br />
					imañ ca nāma nivāpaṃ nivuttaṃ paribhuñjanti||<br />
					na ca n'esaṃ jānāma āgatiṃ vā gatiṃ vā;||<br />
					yan-nūna mayaṃ imaṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāreyyāma,||<br />
					app'eva nāma tatiyānaṃ migajātānaṃ āsayaṃ passeyyāma yattha te gāhaṃ gaccheyyun' ti.|| ||</p>

					<p class="f4">Te amuṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāresuṃ.|| ||</p>

					<p class="f4">Addasāsuṃ kho bhikkhave nevāpiko ca nevāpika-parisā ca tatiyānaṃ migajātānaṃ āsayaṃ yattha te gāhaṃ agamaṃsu.|| ||</p>

					<p class="f4">Evaṃ hi te bhikkhave tatiyā pi migajātā na parimucciṃsu nevāpikassa iddhānubhāvā.|| ||</p>

					<p class="f4">Yan-nūna mayaṃ yattha āgati nevāpikassa ca nevāpika-parisāya ca,||<br />
					tatr'āsayaṃ kappeyyāma,||<br />
					tatr'āsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaṃ āpajjissāma,||<br />
					amattā samānā na pamādaṃ āpajjissāma,||<br />
					appamattā samānā na yathā- <a id="pg155"><span class="f2 g"><b>[155]</b></span></a> kāma-karaṇīyā bhavissāma nevāpikassa amuṃ nivāpe" ti.|| ||</p>

					<p class="f4">Te yattha agati nevāpikassa ca nevāpika-parisāya ca tatrāyaṃ kappayiṃsu.|| ||</p>

					<p class="f4">Tatr'āsayaṃ kappetvā amuṃ nivāpaṃ nivuttaṃ nevāpikassa ananupakhajja amucchitā bhojanāni bhuñjiṃsu.|| ||</p>

					<p class="f4">Te tattha ananupakhajja amucchitā bhojanāni bhuñjamānā na madaṃ ājjiṃsu.|| ||</p>

					<p class="f4">Amattā samānā na pamādaṃ āpajjiṃsu appamattā samānā na yathā-kāma-karaṇīyā ahesuṃ nevāpikassa amusmiṃ nivāpe.|| ||</p>

					<p class="f4">Tatra, bhikkhave, nevāpikassa ca nevāpika-parisāya ca etad ahosi:|| ||</p>

					<p class="f4">"Saṭha-ssu nām'ime catutthā migajātā keṭubhino.|| ||</p>

					<p class="f4">Iddhi-mantas-su nām'ime catutthā migajātā parajanā.|| ||</p>

					<p class="f4">Imañ ca nāma nivāpaṃ nivuttaṃ paribhuñjanti.|| ||</p>

					<p class="f4">Na ca n'esaṃ jānāma āgatiṃ vā gatiṃ vā.|| ||</p>

					<p class="f4">Yan-nūna mayaṃ imaṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāreyyāma app'eva nāma catutthānaṃ migajātānaṃ āsayaṃ passeyyāma yattha te gāhaṃ gaccheyyun" ti.|| ||</p>

					<p class="f4">Te amuṃ nivāpaṃ nivuttaṃ mahatīhi daṇḍavākarāhi samantā sappadesaṃ anuparivāresuṃ.|| ||</p>

					<p class="f4">N'eva kho bhikkhave addasāsuṃ nevāpiko ca nevāpika-parisā ca catutthānaṃ migajātānaṃ āsayaṃ yattha te gāhaṃ gaccheyyuṃ.||<br />
					Tatra, bhikkhave, nevāpikassa ca nevāpika-parisāya ca etad ahosi: sace kho mayaṃ catutthe migajāte ghaṭṭessāma, te ghaṭṭitā aññe ghaṭṭessanti.|| ||</p>

					<p class="f4">Te pi ghaṭṭitā aññe ghaṭṭessanti.|| ||</p>

					<p class="f4">Evaṃ imaṃ nivāpaṃ nivuttaṃ sabbaso migajātā riñcissanti.|| ||</p>

					<p class="f4">Yan-nūna mayaṃ catutthe migajāte ajjh'upekkheyyāmā'ti ajjh'upekkhiṃsu kho bhikkhave nevāpiko ca nevāpika-parisā ca catutthe migajāte.|| ||</p>

					<p class="f4">Evaṃ hi te bhikkhave catutthā migajātā parimucciṃsu nevāpikassa iddhānubhāvā.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">7. Upamā kho me ayaṃ bhikkhave katā atthassa viññāpanāya,||<br />
					ayañ c'ev'ettha attho:|| ||</p>

					<p class="f4">'Nivāpo' ti kho bhikkhave pañcann'etaṃ kāma-guṇānaṃ adhivacanaṃ.|| ||</p>

					<p class="f4">'Nevāpiko' ti kho bhikkhave Mārass'etaṃ pāpimato adhivacanaṃ.|| ||</p>

					<p class="f4">'Nevāpikaparisā' ti kho bhikkhave Māra-parisāy'etaṃ adhivacanaṃ.|| ||</p>

					<p class="f4">'Migajātā' ti kho bhikkhave samaṇa-brāhmaṇān'etaṃ adhivacanaṃ.|| ||</p>

					<p class="f4">8. Tatra, bhikkhave, paṭhamā samaṇa-brāhmaṇā amuṃ nivāpaṃ nivuttaṃ Mārassa amūni ca lokāmisāni anupakhajja <a id="pg156"><span class="f2 g"><b>[156]</b></span></a> mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te bhikkhave paṭhamā samaṇa-brāhamaṇā na parimucciṃsu Mārassa iddhānubhāvā.|| ||</p>

					<p class="f4">Seyyathā pi te bhikkhave paṭhamā migajātā,||<br />
					tath'ūpame ahaṃ ime paṭhame samaṇa-brāhmaṇe vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">9. Tatra, bhikkhave, dutiyā samaṇa-brāhmaṇā evaṃ samacintesuṃ:|| ||</p>

					<p class="f4">Ye kho te paṭhamā samaṇa-brāhamaṇā amuṃ nivāpaṃ nivuttaṃ Mārassa amūni ca lokāmisāni anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te paṭhamā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā lokāmisā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā" ti.|| ||</p>

					<p class="f4">Te sabbaso nivāpabhojanā lokāmisā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu,||<br />
					te tattha sākabhakkhā pi ahesuṃ,||<br />
					sāmāka-bhakkhā pi ahesuṃ,||<br />
					nīvara-bhakkhā pi ahesuṃ,||<br />
					daddula-bhakkhā pi ahesuṃ,||<br />
					haṭa-bhakkhā pi ahesuṃ,||<br />
					kaṇa-bhakkhā pi ahesuṃ,||<br />
					ācāma-bhakkhā pi ahesuṃ,||<br />
					piññākabhakkhāpi ahesuṃ,||<br />
					tiṇa-bhakkhā pi ahesuṃ,||<br />
					gomayabhakkhā pi ahesuṃ,||<br />
					vana-mūla-phalāhārā yāpesuṃ pavatta-phala-bhojī.|| ||</p>

					<p class="f4">Tesaṃ gimhānaṃ pacchime māse tiṇodaka-saṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne ceto-vimutti parihāyi.|| ||</p>

					<p class="f4">Ceto-vimuttiyā parihīnāya tam-eva nivāpaṃ nivuttaṃ Mārassa paccāgamiṃsu tāni ca lokāmisāni.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te bhikkhave dutiyā pi samaṇa-brāhmaṇā na parimucciṃsu Mā- <a id="pg157"><span class="f2 g"><b>[157]</b></span></a> rassa iddhānubhāvā.|| ||</p>

					<p class="f4">Seyyathā pi te bhikkhave dutiyā migajātā tath'ūpame ahaṃ ime dutiye samaṇa-brāhmaṇe vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">10. Tatra, bhikkhave, tatiyā samaṇa-brāhmaṇā evaṃ samacintesuṃ:|| ||</p>

					<p class="f4">'Ye kho te paṭhamā samaṇa-brāhmaṇā amuṃ nivāpaṃ nivuttaṃ Mārassa amūni ca lokāmisāni anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.'|| ||</p>

					<p class="f4">Evaṃ hi te paṭhamā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">9. Tatra, bhikkhave, dutiyā samaṇa-brāhmaṇā evaṃ samacintesuṃ:|| ||</p>

					<p class="f4">Ye kho te paṭhamā samaṇa-brāhamaṇā amuṃ nivāpaṃ nivuttaṃ Mārassa amūni ca lokāmisāni anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te paṭhamā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā lokāmisā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā" ti.|| ||</p>

					<p class="f4">Te sabbaso nivāpabhojanā lokāmisā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu,||<br />
					te tattha sākabhakkhā pi ahesuṃ,||<br />
					sāmāka-bhakkhā pi ahesuṃ,||<br />
					nīvara-bhakkhā pi ahesuṃ,||<br />
					daddula-bhakkhā pi ahesuṃ,||<br />
					haṭa-bhakkhā pi ahesuṃ,||<br />
					kaṇa-bhakkhā pi ahesuṃ,||<br />
					ācāma-bhakkhā pi ahesuṃ,||<br />
					piññākabhakkhāpi ahesuṃ,||<br />
					tiṇa-bhakkhā pi ahesuṃ,||<br />
					gomayabhakkhā pi ahesuṃ,||<br />
					vana-mūla-phalāhārā yāpesuṃ pavatta-phala-bhojī.|| ||</p>

					<p class="f4">Tesaṃ gimhānaṃ pacchime māse tiṇodaka-saṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne ceto-vimutti parihāyi.|| ||</p>

					<p class="f4">Ceto-vimuttiyā parihīnāya tam-eva nivāpaṃ nivuttaṃ Mārassa paccāgamiṃsu tāni ca lokāmisāni.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te dutiyā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Yan-nūna mayaṃ amuṃ nivāpaṃ nivuttaṃ Mārassa amūni ca lokāmisāni upanissāya āsayaṃ kappeyyāma,||<br />
					tatr'āsayaṃ kappetvā amuṃ nivāpaṃ nivuttaṃ Mārassa amūni ca lokāmisāni ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaṃ āpajjissāma,||<br />
					amattā samānā na pamādaṃ āpajjissāma,||<br />
					appamattā samānā na yathā-kāma-karaṇīyā bhavissāma Mārassa amusmiṃ nivāpe amusmiñ ca lokāmise' ti.|| ||</p>

					<p class="f4">Te amuṃ nivāpaṃ nivuttaṃ Mārassa amūni ca lokāmisāni upanissāya āsayaṃ kappayiṃsu||<br />
					tatr'āsayaṃ kappetvā amuṃ nivāpaṃ nivuttaṃ Mārassa amūni ca lokāmisāni ananupakhajja amucchitā bhojanāni bhuñjiṃsu||<br />
					te tattha ananupakhajja amucchitā bhojanāni bhuñjamānā na madaṃ āpajjiṃsu||<br />
					amattā samānā na pamādaṃ āpajjiṃsu,||<br />
					appamattā samānā na yathā-kāma-karaṇīyā ahesuṃ Mārassa amusmiṃ nivāpe amusmiñca lokāmise.|| ||</p>

					<p class="f4">Api ca kho evaṃ diṭṭhikā ahesuṃ:|| ||</p>

					<p class="f4">Sassato loko iti pi,||<br />
					asassato loko iti pi,||<br />
					antavā loko iti pi,||<br />
					anantavā loko iti pi,||<br />
					taṃ jīvaṃ taṃ sarīraṃ iti pi,||<br />
					aññaṃ jīvaṃ aññaṃ sarīra iti pi,||<br />
					hoti Tathāgato param maraṇā iti pi,||<br />
					na hoti Tathāgato param maraṇā iti pi,||<br />
					n'eva bhoti na na hoti Tathāgato param maraṇā <a id="pg158"><span class="f2 g"><b>[158]</b></span></a> iti pi.|| ||</p>

					<p class="f4">Evaṃ hi te bhikkhave tatiyā pi samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Seyyathā pi te bhikkhave tatiyā migajātā tath'ūpame ahaṃ ime tatiye samaṇa-brāhmaṇe vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">11. Tatra, bhikkhave, catutthā samaṇa-brāhmaṇā evaṃ samacintesuṃ:|| ||</p>

					<p class="f4">'Ye kho te paṭhamā samaṇa-brāhmaṇā amuṃ nivāpaṃ nivuttaṃ Mārassa amūni ca lokāmisāni anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te paṭhamā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">9. Tatra, bhikkhave, dutiyā samaṇa-brāhmaṇā evaṃ samacintesuṃ:|| ||</p>

					<p class="f4">Ye kho te paṭhamā samaṇa-brāhamaṇā amuṃ nivāpaṃ nivuttaṃ Mārassa amūni ca lokāmisāni anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te paṭhamā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Yan-nūna mayaṃ sabbaso nivāpabhojanā lokāmisā paṭivirameyyāma,||<br />
					bhayabhogā paṭiviratā araññāyatanāni ajjhoga-hetvā vihareyyāmā" ti.|| ||</p>

					<p class="f4">Te sabbaso nivāpabhojanā lokāmisā paṭiviramiṃsu||<br />
					bhayabhogā paṭiviratā araññāyatanāni ajjhoga-hetvā vihariṃsu,||<br />
					te tattha sākabhakkhā pi ahesuṃ,||<br />
					sāmāka-bhakkhā pi ahesuṃ,||<br />
					nīvara-bhakkhā pi ahesuṃ,||<br />
					daddula-bhakkhā pi ahesuṃ,||<br />
					haṭa-bhakkhā pi ahesuṃ,||<br />
					kaṇa-bhakkhā pi ahesuṃ,||<br />
					ācāma-bhakkhā pi ahesuṃ,||<br />
					piññākabhakkhāpi ahesuṃ,||<br />
					tiṇa-bhakkhā pi ahesuṃ,||<br />
					gomayabhakkhā pi ahesuṃ,||<br />
					vana-mūla-phalāhārā yāpesuṃ pavatta-phala-bhojī.|| ||</p>

					<p class="f4">Tesaṃ gimhānaṃ pacchime māse tiṇodaka-saṅkhaye adhimattakasimānaṃ patto kāyo hoti,||<br />
					tesaṃ adhimattakasimānaṃ pattakāyānaṃ balaviriyaṃ parihāyi,||<br />
					balaviriye parihīne ceto-vimutti parihāyi.|| ||</p>

					<p class="f4">Ceto-vimuttiyā parihīnāya tam-eva nivāpaṃ nivuttaṃ Mārassa paccāgamiṃsu tāni ca lokāmisāni.|| ||</p>

					<p class="f4">Te tattha anupakhajja mucchitā bhojanāni bhuñjiṃsu,||<br />
					te tattha anupakhajja mucchitā bhojanāni bhuñjamānā madaṃ āpajjiṃsu,||<br />
					mattā samānā pamādaṃ āpajjiṃsu,||<br />
					pamattā samānā yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te dutiyā samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Yan-nūna mayaṃ amuṃ nivāpaṃ nivuttaṃ Mārassa amūni ca lokāmisāni upanissāya āsayaṃ kappeyyāma,||<br />
					tatr'āsayaṃ kappetvā amuṃ nivāpaṃ nivuttaṃ Mārassa amūni ca lokāmisāni ananupakhajja amucchitā bhojanāni bhuñjissāma,||<br />
					ananupakhajja amucchitā bhojanāni bhuñjamānā na madaṃ āpajjissāma,||<br />
					amattā samānā na pamādaṃ āpajjissāma,||<br />
					appamattā samānā na yathā-kāma-karaṇīyā bhavissāma Mārassa amusmiṃ nivāpe amusmiñ ca lokāmise' ti.|| ||</p>

					<p class="f4">Te amuṃ nivāpaṃ nivuttaṃ Mārassa amūni ca lokāmisāni upanissāya āsayaṃ kappayiṃsu||<br />
					tatr'āsayaṃ kappetvā amuṃ nivāpaṃ nivuttaṃ Mārassa amūni ca lokāmisāni ananupakhajja amucchitā bhojanāni bhuñjiṃsu||<br />
					te tattha ananupakhajja amucchitā bhojanāni bhuñjamānā na madaṃ āpajjiṃsu||<br />
					amattā samānā na pamādaṃ āpajjiṃsu,||<br />
					appamattā samānā na yathā-kāma-karaṇīyā ahesuṃ Mārassa amusmiṃ nivāpe amusmiñca lokāmise.|| ||</p>

					<p class="f4">Api ca kho evaṃ diṭṭhikā ahesuṃ:|| ||</p>

					<p class="f4">Sassato loko iti pi,||<br />
					asassato loko iti pi,||<br />
					antavā loko iti pi,||<br />
					anantavā loko iti pi,||<br />
					taṃ jīvaṃ taṃ sarīraṃ iti pi,||<br />
					aññaṃ jīvaṃ aññaṃ sarīra iti pi,||<br />
					hoti Tathāgato param maraṇā iti pi,||<br />
					na hoti Tathāgato param maraṇā iti pi,||<br />
					n'eva bhoti na na hoti Tathāgato param maraṇā iti pi.|| ||</p>

					<p class="f4">Evaṃ hi te bhikkhave tatiyā pi samaṇa-brāhmaṇā na parimucciṃsu Mārassa iddhānubhāvā.|| ||</p>

					<p class="f4">Yan-nūna mayaṃ yattha agati Mārassa ca Māra-parisāyā ca tatr'āsayaṃ kappeyyāma,||<br />
					tatr'āsayaṃ kappetvā amuṃ nivāpaṃ nivuttaṃ Mārassa amūni ca lokāmisāni ananupakhajja amucchitā bhojanāni bhuñjissāmā,||<br />
					ananupakhajja amucchitā bhojanāni bhuñjamānā na madaṃ āpajjissāma,||<br />
					amattā samānā na pamādaṃ āpajjissāma,||<br />
					appamattā samānā na yathā-kāma-karaṇīyā bhavissāma Mārassa amusmiṃ nivāpe amusmiñ ca lokāmise' ti.|| ||</p>

					<p class="f4">Te yattha agati Mārassa ca Māra-parisāya ca tatr'āsayaṃ kappayiṃsu;||<br />
					tatr'āsayaṃ kappetvā amuṃ nivā- <a id="pg159"><span class="f2 g"><b>[159]</b></span></a> paṃ nivuttaṃ Mārassa amūni ca lokāmisāni ananupakhajja amucchitā bhojanāni bhuñjiṃsu||<br />
					te tattha ananupakhajja amucchitā bhojanāni bhuñjamānā na madaṃ āpajjiṃsu,||<br />
					amattā samānā na pamādaṃ āpajjiṃsu,||<br />
					appamattā samānā na yathā-kāma-karaṇīyā ahesuṃ Mārassa amusmiṃ nivāpe amusmiñ ca lokāmise.|| ||</p>

					<p class="f4">Evaṃ hi te bhikkhave catutthā samaṇa-brāhmaṇā pamucciṃsu Mārassa iddhānubhāvā.|| ||</p>

					<p class="f4">Seyyathā pi te bhikkhave catutthā migajātā tath'ūpame ahaṃ ime catutthe samaṇa-brāhmaṇe vadāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4">12. Kathañ ca bhikkhave agati Mārassa ca Māra-parisāya ca?|| ||</p>

					<p class="f4">Idha, bhikkhave, bhikkhu||<br />
					vivicc'eva kāmehi||<br />
					vivicca akusalehi dhammehī||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">13. Puna ca paraṃ bhikkhave bhikkhu||<br />
					vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">14. Puna ca paraṃ bhikkhave bhikkhu||<br />
					pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti||<br />
					yan taṃ ariyā ācikkhanti:||<br />
					'Upekkhako satimā sukha-vihārī' ti||<br />
					tatiyaṃ-jhānaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">15. Puna ca paraṃ bhikkhave bhikkhu||<br />
					sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ attha-gamā||<br />
					adukkha-ṃ-asukhaṃ||<br />
					upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">16. Puna ca paraṃ bhikkhave bhikkhu||<br />
					sabbaso rūpa-saññānaṃ samatikkamā||<br />
					paṭigha-saññānaṃ attha-gamā||<br />
					nānatta-saññānaṃ amanasikārā||<br />
					'Ananto ākāso' ti||<br />
					Ākāsanañ-c'āyatanaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">17. Puna ca paraṃ bhikkhave bhikkhu||<br />
					sabbaso Ākāsanañ-c'āyatanaṃ samatikkamma||<br />
					'Anantaṃ viññāṇan' ti||<br />
					Viññāṇañ-c'āyatanaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">18. Puna ca paraṃ bhikkhave bhikkhu||<br />
					sabbaso Viññāṇañ-c'āyatanaṃ <a id="pg160"><span class="f2 g"><b>[160]</b></span></a> samatikkamma||<br />
					'N'atthi kiñcī' ti||<br />
					Ākiñcaññ'āyatanaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">19. Puna ca paraṃ bhikkhave bhikkhu||<br />
					sabbaso Ākiñcaññ'āyatanaṃ samatikkamma||<br />
					N'eva-saññā-nā-saññ'āyatanaṃ upasampajja viharati.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato.|| ||</p>

					<p class="f4">20. Puna ca paraṃ bhikkhave bhikkhu||<br />
					sabbaso N'eva-saññā-nā-saññ'āyatanaṃ samatikkamma||<br />
					saññā-vedayita-nirodhaṃ upasampajja viharati||<br />
					paññāya c'assa disvā||<br />
					āsavā parikkhīṇā honti.|| ||</p>

					<p class="f4">Ayaṃ vuccati bhikkhave bhikkhu:||<br />
					'andham-akāsi Māraṃ',||<br />
					apadaṃ vadhitvā Māra-cakkhuṃ||<br />
					adassanaṃ gato pāpimato,||<br />
					tiṇṇo loke visattikan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Nivāpa Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>