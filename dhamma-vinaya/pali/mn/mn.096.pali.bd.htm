<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 96. The Buddha teaches brahman Esukari with a very powerful sutta on the error of discrimination by birth or color, or wealth." />
<title>MN 96: Esukari or Phasukari Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p96">Sutta 96</a></h4>

					<h1>Phasukārī or Esukārī Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.096.chlm.sbb.htm#p1">chlm</a>][<a href="../../../dhamma-vinaya/pts/mn/mn.096.horn.pts.htm#p1">pts</a>][<a href="../../../dhamma-vinaya/mnl/mn/mn.096.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Atha kho esukārī brāhmaṇo yena Bhagavā ten'upasankami,||<br />
					upasankamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisidi.|| ||</p>

					<p class="f4">Eka-m-antaɱ nisinno kho esukārī brāhmaṇo Bhagavantaɱ etad avoca:|| ||</p>

					<p class="f4">Brāhmaṇā bho Gotama,||<br />
					catasso pāricāriyā paññā-penti.|| ||</p>

					<p class="f4">Brāhmaṇassa pāricariyaɱ paññā-penti,||<br />
					khattiyassa pāricariyaɱ paññā-penti,||<br />
					vessassa pāricariyaɱ paññā-penti,||<br />
					suddassa pāricariyaɱ paññā-penti.|| ||</p>

					<p class="f4">Tatridaɱ bho Gotama,||<br />
					brāhmaṇā brāhmaṇassa <a id="pg178"><span class="f2 g"><b>[178]</b></span></a> pāricariyaɱ paññā-penti,||<br />
					brāhmaṇo vā brāhmaṇaɱ paricareyya,||<br />
					khattiyo vā brāhmaṇaɱ paricareyya,||<br />
					vesso vā brāhmaṇaɱ paricareyya,||<br />
					suddo vā brāhmaṇaɱ paricareyyāti.|| ||</p>

					<p class="f4">Idaɱ kho bho Gotama,||<br />
					brāhmaṇā brāhmaṇassa pāricariyaɱ paññā-penti.|| ||</p>

					<p class="f4">Tatīradaɱ bho Gotama,||<br />
					brāhmaṇā khattiyassa pāricariyaɱ paññā-penti.|| ||</p>

					<p class="f4">Khattiyo vā khattiyaɱ paricareyya,||<br />
					vesso vā khattiyaɱ paricareyya,||<br />
					suddo vā khattiyaɱ paricareyyāti.|| ||</p>

					<p class="f4">Idaɱ kho bho Gotama,||<br />
					brāhmaṇā khattiyassa pāricariyaɱ paññā-penti.|| ||</p>

					<p class="f4">Tatīradaɱ bho Gotama brāhmaṇā vessassa pāricariyaɱ paññā-penti.|| ||</p>

					<p class="f4">Vessā vā vessaɱ paricareyya,||<br />
					suddo vā vessaɱ paricareyyāti.|| ||</p>

					<p class="f4">Idaɱ kho bho Gotama,||<br />
					brāhmaṇā vessassa pāricariyaɱ paññā-penti.|| ||</p>

					<p class="f4">Tatīradaɱ bho Gotama,||<br />
					brāhmaṇā vessassa pāricariyaɱ paññā-penti.|| ||</p>

					<p class="f4">Tatīradaɱ bho Gotama,||<br />
					brāhmaṇā suddassa pāricariyaɱ paññā-penti.|| ||</p>

					<p class="f4">Suddo vā suddaɱ paricareyya.|| ||</p>

					<p class="f4">Ko vā panañño suddaɱ paricarissatī' ti.|| ||</p>

					<p class="f4">Idaɱ kho bho Gotama,||<br />
					brāhmaṇā suddassa pāricariyaɱ paññā-penti.|| ||</p>

					<p class="f4">Brāhmaṇā bho gātama,||<br />
					imā catasso pāricariyā paññā-penti.|| ||</p>

					<p class="f4">Idha bhavaɱ Gotamo kimāhāti?|| ||</p>

					<p class="f4">Kiɱ pana brāhmaṇa,||<br />
					sabbo loko brāhmaṇānaɱ etadabbhanūjānāti imā catasso pāricariyā paññā-pentī' ti.|| ||</p>

					<p class="f4">Noh'idaɱ bho Gotama.|| ||</p>

					<p class="f4">Seyyathā pi brāhmaṇa,||<br />
					puriso daḷiddo assako anāḷhiyo,||<br />
					tassa akāmakassa bilaɱ olaggeyyuɱ: idha te ambho purisa,||<br />
					maɱsaɱ khāditabbaɱ,||<br />
					mūlañca anuppadātabban' ti.|| ||</p>

					<p class="f4">Evam eva kho brāhmaṇa,||<br />
					brāhmaṇā apaṭiññāya tesaɱ samaṇa-brāhmaṇānaɱ.|| ||</p>

					<p class="f4">Atha ca panimā catasso paricariyā paññā-penti nāhaɱ brāhmaṇa,||<br />
					sabbaɱ paricaritabbanti vadāmi.|| ||</p>

					<p class="f4">Na pan'āhaɱ brāhmaṇa,||<br />
					sabbaɱ na paricaritabbanti vadāmi.|| ||</p>

					<p class="f4">Yaɱ hi'ssa brāhmaṇa,||<br />
					paricarato,||<br />
					pāricariyāhetu pāpiyo assa na seyyo.|| ||</p>

					<p class="f4">Nāhan taɱ paricaritabbanti vadāmi.|| ||</p>

					<p class="f4">Yañ ca khvāssa brāhmaṇa,||<br />
					paricarato pāricariyāhetu seyyo assa na pāpiyo,||<br />
					tam ahaɱ paricaritabbanti vadāmi.|| ||</p>

					<p class="f4">Khattiyañ ce pi brāhmaṇa,||<br />
					evaɱ puccheyyuɱ: yaɱ vā te paricarato pāricariyāhetu pāpiyo assa na seyyo,||<br />
					yaɱ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī'ti? Khattiyo pi hi brāhmaṇa,||<br />
					<a id="pg179"><span class="f2 g"><b>[179]</b></span></a> sammā vyākaramāno evaɱ vyākareyya: yaɱ hi me paricarato pāricariyāhetu pāpiyo assa na seyyo,||<br />
					nāhaɱ taɱ paricareyyaɱ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaɱ paricareyyan' ti.|| ||</p>

					<p class="f4">Brāhmaṇañ ce pi brāhmaṇa,||<br />
					evaɱ puccheyyuɱ: yaɱ vā te paricarato pāricariyāhetu pāpiyo assa na seyyo,||<br />
					yaɱ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī' ti?|| ||</p>

					<p class="f4">Brāhmaṇo pi hi brāhmaṇa,||<br />
					sammā vyākaramāno evaɱ vyākareyya: yaɱ hi me paricarato pāricariyāhetu pāpiyo assa na seyyo,||<br />
					nāhaɱ taɱ paricareyyaɱ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaɱ paricareyyan' ti.|| ||</p>

					<p class="f4">Vessañ ce pi brāhmaṇa,||<br />
					evaɱ puccheyyuɱ: yaɱ vā te paricarato pāricariyāhetu pāpiyo assa na seyyo,||<br />
					yaɱ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī' ti?|| ||</p>

					<p class="f4">Vesso pi hi brāhmaṇa,||<br />
					sammā vyākaramāno evaɱ vyākareyya: yaɱ hi me paricarato pāricariyāhetu pāpiyo assa na seyyo,||<br />
					nāhaɱ taɱ paricareyyaɱ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaɱ paricareyyan' ti.|| ||</p>

					<p class="f4">Suddañ ce pi brāhmaṇa,||<br />
					evaɱ puccheyyuɱ: yaɱ vā te paricarato pāricariyāhetu pāpiyo assa na seyyo,||<br />
					yaɱ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī' ti?|| ||</p>

					<p class="f4">Suddo pi hi brāhmaṇa,||<br />
					sammā vyākaramāno evaɱ vyākareyya: yaɱ hi me paricarato pāricariyāhetu pāpiyo assa na seyyo,||<br />
					nāhaɱ taɱ paricareyyaɱ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaɱ paricareyyan' ti.|| ||</p>

					<p class="f4">Nāhaɱ brāhmaṇa,||<br />
					uccākulīnatā seyyaɱsoti vadāmi.|| ||</p>

					<p class="f4">Na pan'āhaɱ brāhmaṇa,||<br />
					uccākulīnatā pāpiyaɱsoti vadāmi.|| ||</p>

					<p class="f4">Nāhaɱ brāhmaṇa uḷāravaṇṇatā seyyaɱsoti vadāmi.|| ||</p>

					<p class="f4">Na pan'āhaɱ brāhmaṇa,||<br />
					uḷāravaṇṇatā pāpiyaɱsoti vadāmi.|| ||</p>

					<p class="f4">Nāhaɱ brāhmaṇa,||<br />
					uḷārabhogatā seyyaɱsoti vadāmi.|| ||</p>

					<p class="f4">Na pan'āhaɱ brāhmaṇa,||<br />
					uḷārabhogatā pāpiyaɱsoti vadāmi.|| ||</p>

					<p class="f4">Uccākulīno pi hi brāhmaṇa,||<br />
					idh'ekacco pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādo hoti,||<br />
					pisunā-vāco hoti,||<br />
					pharusā-vāco hoti,||<br />
					samphappalāpī hoti,||<br />
					abhijjhālu hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					tasmā na uccākulīnatā seyyaɱsoti vadāmi.|| ||</p>

					<p class="f4">Uccākulīno pi hi brāhmaṇa idh'ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti,||<br />
					avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Tasmā na uccākulīnatā pāpiyaɱsoti vadāmi.|| ||</p>

					<p class="f4">Uḷāravaṇṇo pi hi brāhmaṇa,||<br />
					idh'ekacco pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādo hoti,||<br />
					pisunā-vāco hoti,||<br />
					pharusā-vāco hoti,||<br />
					samphappalāpī hoti,||<br />
					abhijjhālu hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					tasmā na uḷāravaṇṇatā seyyaɱsoti vadāmi.|| ||</p>

					<p class="f4">Uḷāravaṇṇo pi hi brāhmaṇa idh'ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti,||<br />
					avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Tasmā na uḷāravaṇṇatā pāpiyaɱsoti vadāmi.|| ||</p>

					<p class="f4">Uḷārabhogo pi hi brāhmaṇa,||<br />
					idh'ekacco pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādo hoti,||<br />
					pisunā-vāco hoti,||<br />
					pharusā-vāco hoti,||<br />
					samphappalāpī hoti,||<br />
					abhijjhālu hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					tasmā na uḷārabhogatā seyyaɱsoti vadāmi.|| ||</p>

					<p class="f4">Uḷārabhogo pi hi brāhmaṇa idh'ekacco pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti,||<br />
					avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Tasmā na uḷārabhogatā <a id="pg180"><span class="f2 g"><b>[180]</b></span></a> pāpiyaɱsoti vadāmi.|| ||</p>

					<p class="f4">Nāhaɱ brāhmaṇa,||<br />
					sabbaɱ paricaritabbanti vadāmi.|| ||</p>

					<p class="f4">Na pan'āhaɱ brāhmaṇa,||<br />
					sabbaɱ na paricaritabbanti vadāmi.|| ||</p>

					<p class="f4">Yaɱ hi'ssa brāhmaṇa,||<br />
					paricarato pāricariyāhetu saddhā vaḍḍhati,||<br />
					sīlaɱ vaḍḍhati,||<br />
					sutaɱ vaḍḍhati,||<br />
					cāgo vaḍḍhati,||<br />
					paññā vaḍḍhati.|| ||</p>

					<p class="f4">Taɱ ahaɱ paricaritabbanti vadāmi.|| ||</p>

					<p class="f4">Yaɱ hi'ssa brāhmaṇa paricarato pāricariyāhetu na saddhā vaḍḍhati,||<br />
					na sīlaɱ vaḍḍhati,||<br />
					na sutaɱ vaḍḍhati,||<br />
					na cāgo vaḍḍhati,||<br />
					na paññā vaḍḍhati.|| ||</p>

					<p class="f4">Nāhaɱ taɱ paricaritabbanti vadāmī' ti.|| ||</p>

					<p class="f4">Evaɱ vutte phasukārī brāhmaṇo Bhagavantaɱ etad avoca: brāhmaṇā bho Gotama,||<br />
					cattāri dhanāni paññā-penti.|| ||</p>

					<p class="f4">Brāhmaṇassa sandhanaɱ paññā-penti.|| ||</p>

					<p class="f4">Khattiyassa sandhanaɱ paññā-penti.|| ||</p>

					<p class="f4">Vessassa sandhanaɱ paññā-penti.|| ||</p>

					<p class="f4">Suddassa sandhanaɱ paññā-penti.|| ||</p>

					<p class="f4">Tatridaɱ bho Gotama,||<br />
					brāhmaṇā brāhmaṇassa sandhanaɱ paññā-penti bhikkhācariyaɱ.|| ||</p>

					<p class="f4">Bhikkhācariyañ ca pana brāhmaṇo sandhanaɱ atimañña-māno akiccakārī hoti gopova adinnaɱ ādiyamānoti.|| ||</p>

					<p class="f4">Idaɱ kho bho Gotama,||<br />
					brāhmaṇā brāhmaṇassa sandhanaɱ paññā-penti.|| ||</p>

					<p class="f4">Tatridaɱ bho Gotama,||<br />
					brāhmaṇā khattiyassa sandhanaɱ paññā-penti dhanukalāpaɱ.|| ||</p>

					<p class="f4">Dhanukalāpañca pana khattiyo sandhanaɱ atimañña-māno akiccakārī hoti.|| ||</p>

					<p class="f4">Gopova adinnaɱ ādiyamāno' ti.|| ||</p>

					<p class="f4">Idaɱ kho bho Gotama,||<br />
					brāhmaṇā khattiyassa sandhanaɱ paññā-penti.|| ||</p>

					<p class="f4">Tatridaɱ bho Gotama,||<br />
					brāhmaṇā vessassa sandhanaɱ paññā-penti kasigorakkhaɱ.|| ||</p>

					<p class="f4">Kasigorakkhañca pana vesso sandhanaɱ atimañña-māno akiccakārī hoti gopova adinnaɱ ādiyamāno' ti.|| ||</p>

					<p class="f4">Idaɱ kho bho Gotama,||<br />
					brāhmaṇā vessassa sandhanaɱ paññā-penti.|| ||</p>

					<p class="f4">Tatridaɱ bho Gotama,||<br />
					brāhmaṇā suddassa sandhanaɱ paññā-penti asitabyābhaŋgiɱ.|| ||</p>

					<p class="f4">Asitabyābhaŋgiñca pana suddo sandhanaɱ atimañña-māno akiccakārī hoti gopova adinnaɱ ādiyamāno' ti.|| ||</p>

					<p class="f4">Idaɱ kho bho Gotama,||<br />
					brāhmaṇā suddassa sandhanaɱ paññā-penti brāhmaṇā bho Gotama,||<br />
					imāni cattāri dhanāni paññā-penti.|| ||</p>

					<p class="f4">Idha bhavaɱ Gotamo kimāhāti.|| ||</p>

					<p class="f4">Kiɱ pana brāhmaṇa,||<br />
					sabbo loko brāhmaṇānaɱ etadabhanujānāti.|| ||</p>

					<p class="f4">Imāni cattāri dhanāni paññā-pentī' ti?|| ||</p>

					<p class="f4"><a id="pg181"><span class="f2 g"><b>[181]</b></span></a> no h'idaɱ bho Gotama.|| ||</p>

					<p class="f4">Seyyathā pi brāhmaṇa,||<br />
					puriso daḷiddo assako anāḷhiyo tassa akāmassa bilaɱ olaggeyyuɱ: idaɱ te amho purisa,||<br />
					maɱsaɱ khāditabbaɱ mūlañca anuppadātabbanti.|| ||</p>

					<p class="f4">Evam eva kho brāhmaṇa,||<br />
					apaṭiññāya tesaɱ3 samaṇa-brāhmaṇānaɱ.|| ||</p>

					<p class="f4">Atha ca panimāni cattāri dhanāni paññā-penti:|| ||</p>

					<p class="f4">Ariyaɱ kho ahaɱ brāhmaṇa,||<br />
					lokuttaraɱ dhammaɱ purisassa sandhanaɱ paññā-pemi.|| ||</p>

					<p class="f4">Porāṇaɱ kho panassa mātāpettikaɱ kula-vaɱsaɱ anussarato yattha yattheva atta-bhāvassa abhinibbatti hoti,||<br />
					tena ten'eva saŋkhaɱ gacchati.|| ||</p>

					<p class="f4">Khattiyakule ce atta-bhāvassa abhinibbatti hoti,||<br />
					khattiyotv'eva saŋkhaɱ gacchati.|| ||</p>

					<p class="f4">Brāhmaṇakule ce atta-bhāvassa abhinibbatti hoti,||<br />
					brāhmaṇotv'eva saŋkhaɱ gacchati.|| ||</p>

					<p class="f4">Vessakule ce atta-bhāvassa abhinibbatti hoti,||<br />
					vessotv'eva saŋkhaɱ gacchati.|| ||</p>

					<p class="f4">Suddakule ce atta-bhāvassa abhinibbatti hoti,||<br />
					suddotv'eva saŋkhaɱ gacchati.|| ||</p>

					<p class="f4">Seyyathā pi brāhmaṇa yañ-yad-eva paccayaɱ paṭicca aggi jalati,||<br />
					tena ten'eva saŋkhaɱ gacchati.|| ||</p>

					<p class="f4">Kaṭṭhañce paṭicca aggi jalati,||<br />
					kaṭṭh'aggitv'eva saŋkhaɱ gacchati.|| ||</p>

					<p class="f4">Sakalikañce paṭicca aggi jalati,||<br />
					sakalikaggitv'eva saŋkhaɱ gacchati.|| ||</p>

					<p class="f4">Tiṇañce paṭicca aggi jalati,||<br />
					tiṇaggitv'eva saŋkhaɱ gacchati.|| ||</p>

					<p class="f4">Gomayañ ce paṭicca aggi jalati,||<br />
					gomayaggitv'eva saŋkhaɱ gacchati.|| ||</p>

					<p class="f4">Evam eva kho ahaɱ brāhmaṇa,||<br />
					ariyaɱ lokuttaraɱ dhammaɱ purisassa sandhanaɱ paññā-pemi.|| ||</p>

					<p class="f4">Porāṇaɱ kho panassa mātāpettikaɱ kula-vaɱsaɱ anussarato yattha yattheva atta-bhāvassa abhinibbatti hoti,||<br />
					tena ten'eva saŋkhaɱ gacchati.|| ||</p>

					<p class="f4">Khattiyakule ce atta-bhāvassa abhinibbatti hoti,||<br />
					khattiyotv'eva saŋkhaɱ gacchati.|| ||</p>

					<p class="f4">Brāhmaṇakule ce atta-bhāvassa abhinibbatti hoti,||<br />
					brāhmaṇotv'eva saŋkhaɱ gacchati.|| ||</p>

					<p class="f4">Vessakule ce atta-bhāvassa abhinibbatti hoti,||<br />
					vessotv'eva saŋkhaɱ gacchati.|| ||</p>

					<p class="f4">Suddakule ce atta-bhāvassa abhinibbatti hoti,||<br />
					suddotv'eva saŋkhaɱ gacchati.|| ||</p>

					<p class="f4">Khattiyakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Ārādhako hoti ñāyaɱ dhammaɱ kusalaɱ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Brāhmaṇa,agārasmā.|| ||</p>

					<p class="f4"><a id="pg182"><span class="f2 g"><b>[182]</b></span></a> Taɱ kiɱ maññasi brāhmaṇa,||<br />
					brāhmaṇova nu kho pahoti asmiɱ padese averaɱ avyāpajjhaɱ metta-cittaɱ bhāvetuɱ.|| ||</p>

					<p class="f4">No khattiyo,||<br />
					no vesso,||<br />
					nosuddoti?|| ||</p>

					<p class="f4">No h'idaɱ bho Gotama,||<br />
					khattiyo pi hī bho Gotama,||<br />
					pahoti asmiɱ padese averaɱ avyāpajjhaɱ metta-cittaɱ bhāvetuɱ.|| ||</p>

					<p class="f4">Brāhmaṇo pi hī bho Gotama,||<br />
					pahoti asmiɱ padese averaɱ avyāpajjhaɱ metta-cittaɱ bhāvetuɱ .|| ||</p>

					<p class="f4">Vesso pi hi bho Gotama,||<br />
					pahoti asmiɱ padese averaɱ avyāpajjhaɱ metta-cittaɱ bhāvetuɱ.|| ||</p>

					<p class="f4">Suddo pi hi bho Gotama,||<br />
					pahoti asmiɱ padese averaɱ avyāpajjhaɱ metta-cittaɱ bhāvetun' ti.|| ||</p>

					<p class="f4">Sabbe pi hi bho Gotama,||<br />
					cattāro vaṇṇā pahonti asmiɱ padese averaɱ avyāpajjhaɱ metta-cittaɱ bhāvetun' ti.|| ||</p>

					<p class="f4">Evam eva kho brāhmaṇa,||<br />
					khattiyakulā ce pi agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti,||<br />
					ñāyaɱ dhammaɱ kusalaɱ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti,||<br />
					ñāyaɱ dhammaɱ kusalaɱ.|| ||</p>

					<p class="f4">Suddakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca.|| ||</p>

					<p class="f4">Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Taɱ kiɱ maññasi brāhmaṇa,||<br />
					brāhmaṇova nu kho pahoti sottiɱ sināniɱ1 ādāya nadiɱ gantvā rajojallaɱ pavāhetuɱ.|| ||</p>

					<p class="f4">No khattiyo,||<br />
					no vesso,||<br />
					no suddo' ti?|| ||</p>

					<p class="f4">No h'idaɱ bho Gotama,||<br />
					khattiyopi hī bho Gotama,||<br />
					pahoti sottiɱ sināniɱ ādāya nadiɱ gantvā rajojallaɱ pavāhetuɱ.|| ||</p>

					<p class="f4">Brāhmaṇo pi hi bho Gotama,||<br />
					pahoti sottiɱ sināniɱ ādāya nadiɱ gantvā rajojallaɱ pavāhetuɱ.|| ||</p>

					<p class="f4">Vesso pi hī bho Gotama,pahoti <a id="pg183"><span class="f2 g"><b>[183]</b></span></a> sottiɱ sināniɱ ādāya nadiɱ ganatvā rajojallaɱ pavāhetuɱ.|| ||</p>

					<p class="f4">Suddo pi hi bho Gotama,||<br />
					pahoti sottiɱ sināniɱ ādāya nadiɱ gantvā rajojallaɱ pavāhetuɱ.|| ||</p>

					<p class="f4">Sabbe pi hi bho Gotama,||<br />
					cattāro vaṇṇā pahonti sottiɱ sināniɱ ādāya nadiɱ ganatvā rajojallaɱ pavāhetunti.|| ||</p>

					<p class="f4">Evam eva kho brāhmaṇa,||<br />
					khattiyakulā ce pi agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Suddakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Taɱ kiɱ maññasi brāhmaṇa,||<br />
					idha rājā khattiyo muddhā-vasitto nānājaccānaɱ purisānaɱ purisasataɱ sannipāteyya,||<br />
					āyantu bhonto ye tattha khattiyakulā brāhmaṇakulā rājaññakulā uppannā sākassa vā sālassa vā,||<br />
					sala'assa vā candanassa vā padumakassa vā uttarāraṇiɱ ādāya aggiɱ abhinibbattentu tejo pātu-karontu.|| ||</p>

					<p class="f4">Āyantu pana bhonto ye tattha caṇḍālakulā nesādakulā veṇakulā rathakārakulā pukkusakulā uppannā,||<br />
					sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiɱ ādāya aggiɱ abhinibbattentu tejo pātu-karontu' ti.|| ||</p>

					<p class="f4">Taɱ kiɱ maññasi brāhmaṇa,||<br />
					yo eva nu kho so khattiyakulā brāhmaṇakulā rājaññakulā uppannehī sākassa vā sālassa vā sala'assa vā candanassa vā padumakassa vā uttarāraṇiɱ ādāya aggi abhinibbatto tejo pātukato,||<br />
					sveva nu khvassa aggi accimā c'eva vaṇṇimā ca pabhassaro vā,||<br />
					tena ca sakkā agginā aggikaraṇīyaɱ kātuɱ.|| ||</p>

					<p class="f4">Yo pana so caṇḍālakulā nesādakulā veṇakulā3 rathakārakulā pukkusakulā uppannehī sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiɱ ādāya aggi abhinibbatto tejo pātukato.|| ||</p>

					<p class="f4">Svāssa aggi na c'eva accimā na ca vaṇṇimā na ca pabhassaro,||<br />
					na ca tena sakkā agginā aggikaraṇīyaɱ kātunti.|| ||</p>

					<p class="f4">No h'idaɱ bho Gotama,||<br />
					yo so bho khattiyakulā brāhmaṇakulā rājaññakulā uppannehī sākassa <a id="pg184"><span class="f2 g"><b>[184]</b></span></a> vā sālassa vā sala'assa vā candanassa vā padumakassa vā uttarāraṇiɱ ādāya aggi abhinibbatto,||<br />
					tejo pātukato.|| ||</p>

					<p class="f4">Svāssa aggi accimā c'eva vaṇṇimā ca pabhassaro ca.|| ||</p>

					<p class="f4">Tena ca sakkā agginā aggikaraṇiyaɱ kātuɱ.|| ||</p>

					<p class="f4">Yo pi so caṇḍālakulā nesādakulā veṇakulā rathakārakulā pukkusakulā uppannehī sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiɱ ādāya aggi abhinibbatto,||<br />
					tejo patukato.|| ||</p>

					<p class="f4">Svāssa aggi accimā c'eva vaṇṇimā ca pabhassaro ca.|| ||</p>

					<p class="f4">Tena pi ca sakkā agginā aggikaraṇīyaɱ kātuɱ.|| ||</p>

					<p class="f4">Sabbo pi bho Gotama,||<br />
					aggi accimā c'eva vaṇṇimā ca pabhassaro ca sabbena pi ca sakkā agginā aggikaraṇīyaɱ kātunti.|| ||</p>

					<p class="f4">Evam eva kho brāhmaṇa,||<br />
					khattiyakulā ce pi agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti ārādhako hoti ñāyaɱ dhammaɱ kusalaɱ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Suddakulā ce pi brāhmaṇa,||<br />
					agārasmā anagāriyaɱ pabba-jito hoti,||<br />
					so ca Tathāgata-p-paveditaɱ Dhamma-Vinayaɱ āgamma pāṇāti-pātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					samphappalāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaɱ dhammaɱ kusalaɱ.|| ||</p>

					<p class="f4">Evaɱ vutte phasukārī brāhmaṇo Bhagavantaɱ etad avoca:|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Abhikkantaɱ bho Gotama!|| ||</p>

					<p class="f4">Seyyathā pi bho Gotama||<br />
					nikkujjitaɱ vā ukkujjeyya,||<br />
					paṭi-c-channaɱ vā vīvareyya,||<br />
					mūḷhassa vā Maggaɱ ācikkheyya'||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti,||<br />
					evam eva bhotā Gotamena||<br />
					aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi,||<br />
					Dhammañ ca||<br />
					bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo||<br />
					dhāretu ajja-t-agge pāṇupetaɱ saraṇaɱ gatan ti.|| ||</p>

					<p class="f4 ctr">Phasukārīsuttaɱ chaṭṭhamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>