<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 96. The Buddha teaches brahman Esukari with a very powerful sutta on the error of discrimination by birth or color, or wealth." />
<title>MN 96: Esukārī or Phasukārī Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p96">Sutta 96</a></h4>

					<h1>Esukārī or Phasukārī Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg177"><span class="f2 g"><b>[177]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.096.chlm.sbb.htm#p1">chlm</a>][<a href="../../../dhamma-vinaya/pts/mn/mn.096.horn.pts.htm#p1">pts</a>][<a href="../../../dhamma-vinaya/mnl/mn/mn.096.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Atha kho esukārī brāhmaṇo yena Bhagavā ten'upasaṅkami,||<br />
					upasaṅkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho esukārī brāhmaṇo Bhagavantaṃ etad avoca:|| ||</p>

					<p class="f4">Brāhmaṇā bho Gotama,||<br />
					catasso pāricāriyā paññāpenti.|| ||</p>

					<p class="f4">Brāhmaṇassa pāricariyaṃ paññāpenti,||<br />
					khattiyassa pāricariyaṃ paññāpenti,||<br />
					vessassa pāricariyaṃ paññāpenti,||<br />
					suddassa pāricariyaṃ paññāpenti.|| ||</p>

					<p class="f4">Tatridaṃ bho Gotama,||<br />
					brāhmaṇā brāhmaṇassa <a id="pg178"><span class="f2 g"><b>[178]</b></span></a> pāricariyaṃ paññāpenti,||<br />
					brāhmaṇo vā brāhmaṇaṃ paricareyya,||<br />
					khattiyo vā brāhmaṇaṃ paricareyya,||<br />
					vesso vā brāhmaṇaṃ paricareyya,||<br />
					suddo vā brāhmaṇaṃ paricareyyāti.|| ||</p>

					<p class="f4">Idaṃ kho bho Gotama,||<br />
					brāhmaṇā brāhmaṇassa pāricariyaṃ paññāpenti.|| ||</p>

					<p class="f4">Tatīradaṃ bho Gotama,||<br />
					brāhmaṇā khattiyassa pāricariyaṃ paññāpenti.|| ||</p>

					<p class="f4">Khattiyo vā khattiyaṃ paricareyya,||<br />
					vesso vā khattiyaṃ paricareyya,||<br />
					suddo vā khattiyaṃ paricareyyāti.|| ||</p>

					<p class="f4">Idaṃ kho bho Gotama,||<br />
					brāhmaṇā khattiyassa pāricariyaṃ paññāpenti.|| ||</p>

					<p class="f4">Tatīradaṃ bho Gotama brāhmaṇā vessassa pāricariyaṃ paññāpenti.|| ||</p>

					<p class="f4">Vessā vā vessaṃ paricareyya,||<br />
					suddo vā vessaṃ paricareyyāti.|| ||</p>

					<p class="f4">Idaṃ kho bho Gotama,||<br />
					brāhmaṇā vessassa pāricariyaṃ paññāpenti.|| ||</p>

					<p class="f4">Tatīradaṃ bho Gotama,||<br />
					brāhmaṇā vessassa pāricariyaṃ paññāpenti.|| ||</p>

					<p class="f4">Tatīradaṃ bho Gotama,||<br />
					brāhmaṇā suddassa pāricariyaṃ paññāpenti.|| ||</p>

					<p class="f4">Suddo vā suddaṃ paricareyya.|| ||</p>

					<p class="f4">Ko vā panañño suddaṃ paricarissatī' ti.|| ||</p>

					<p class="f4">Idaṃ kho bho Gotama,||<br />
					brāhmaṇā suddassa pāricariyaṃ paññāpenti.|| ||</p>

					<p class="f4">Brāhmaṇā bho gātama,||<br />
					imā catasso pāricariyā paññāpenti.|| ||</p>

					<p class="f4">Idha bhavaṃ Gotamo kimāhāti?|| ||</p>

					<p class="f4">Kiṃ pana brāhmaṇa,||<br />
					sabbo loko brāhmaṇānaṃ etadabbhanūjānāti imā catasso pāricariyā paññā-pentī' ti.|| ||</p>

					<p class="f4">Noh'idaṃ bho Gotama.|| ||</p>

					<p class="f4">Seyyathā pi brāhmaṇa,||<br />
					puriso daḷiddo assako anāḷhiyo,||<br />
					tassa akāmakassa bilaṃ olaggeyyuṃ: idha te ambho purisa,||<br />
					maṃsaṃ khāditabbaṃ,||<br />
					mūlañca anuppadātabban' ti.|| ||</p>

					<p class="f4">Evam eva kho brāhmaṇa,||<br />
					brāhmaṇā apaṭiññāya tesaṃ samaṇa-brāhmaṇānaṃ.|| ||</p>

					<p class="f4">Atha ca panimā catasso paricariyā paññāpenti n-ā-haṃ brāhmaṇa,||<br />
					sabbaṃ paricaritabbanti vadāmi.|| ||</p>

					<p class="f4">Na panāhaṃ brāhmaṇa,||<br />
					sabbaṃ na paricaritabbanti vadāmi.|| ||</p>

					<p class="f4">Yaṃ hi'ssa brāhmaṇa,||<br />
					paricarato,||<br />
					pāricariyāhetu pāpiyo assa na seyyo.|| ||</p>

					<p class="f4">Nāhan taṃ paricaritabbanti vadāmi.|| ||</p>

					<p class="f4">Yañ ca khvāssa brāhmaṇa,||<br />
					paricarato pāricariyāhetu seyyo assa na pāpiyo,||<br />
					tam ahaṃ paricaritabbanti vadāmi.|| ||</p>

					<p class="f4">Khattiyañ ce pi brāhmaṇa,||<br />
					evaṃ puccheyyuṃ: yaṃ vā te paricarato pāricariyāhetu pāpiyo assa na seyyo,||<br />
					yaṃ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī'ti? Khattiyo pi hi brāhmaṇa,||<br />
					<a id="pg179"><span class="f2 g"><b>[179]</b></span></a> sammā vyākaramāno evaṃ vyākareyya: yaṃ hi me paricarato pāricariyāhetu pāpiyo assa na seyyo,||<br />
					n-ā-haṃ taṃ paricareyyaṃ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaṃ paricareyyan' ti.|| ||</p>

					<p class="f4">Brāhmaṇañ ce pi brāhmaṇa,||<br />
					evaṃ puccheyyuṃ: yaṃ vā te paricarato pāricariyāhetu pāpiyo assa na seyyo,||<br />
					yaṃ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī' ti?|| ||</p>

					<p class="f4">Brāhmaṇo pi hi brāhmaṇa,||<br />
					sammā vyākaramāno evaṃ vyākareyya: yaṃ hi me paricarato pāricariyāhetu pāpiyo assa na seyyo,||<br />
					n-ā-haṃ taṃ paricareyyaṃ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaṃ paricareyyan' ti.|| ||</p>

					<p class="f4">Vessañ ce pi brāhmaṇa,||<br />
					evaṃ puccheyyuṃ: yaṃ vā te paricarato pāricariyāhetu pāpiyo assa na seyyo,||<br />
					yaṃ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī' ti?|| ||</p>

					<p class="f4">Vesso pi hi brāhmaṇa,||<br />
					sammā vyākaramāno evaṃ vyākareyya: yaṃ hi me paricarato pāricariyāhetu pāpiyo assa na seyyo,||<br />
					n-ā-haṃ taṃ paricareyyaṃ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaṃ paricareyyan' ti.|| ||</p>

					<p class="f4">Suddañ ce pi brāhmaṇa,||<br />
					evaṃ puccheyyuṃ: yaṃ vā te paricarato pāricariyāhetu pāpiyo assa na seyyo,||<br />
					yaṃ vā te paricarato pāricariyāhetu seyyo assa na pāpiyo.|| ||</p>

					<p class="f4">Kamettha paricareyyāsī' ti?|| ||</p>

					<p class="f4">Suddo pi hi brāhmaṇa,||<br />
					sammā vyākaramāno evaṃ vyākareyya: yaṃ hi me paricarato pāricariyāhetu pāpiyo assa na seyyo,||<br />
					n-ā-haṃ taṃ paricareyyaṃ.|| ||</p>

					<p class="f4">Yañ ca kho me paricarato pāricariyāhetu seyyo assa na pāpiyo,||<br />
					tam ahaṃ paricareyyan' ti.|| ||</p>

					<p class="f4">Nāhaṃ brāhmaṇa,||<br />
					uccākulīnatā seyyaṃsoti vadāmi.|| ||</p>

					<p class="f4">Na panāhaṃ brāhmaṇa,||<br />
					uccākulīnatā pāpiyaṃsoti vadāmi.|| ||</p>

					<p class="f4">Nāhaṃ brāhmaṇa uḷāravaṇṇatā seyyaṃsoti vadāmi.|| ||</p>

					<p class="f4">Na panāhaṃ brāhmaṇa,||<br />
					uḷāravaṇṇatā pāpiyaṃsoti vadāmi.|| ||</p>

					<p class="f4">Nāhaṃ brāhmaṇa,||<br />
					uḷārabhogatā seyyaṃsoti vadāmi.|| ||</p>

					<p class="f4">Na panāhaṃ brāhmaṇa,||<br />
					uḷārabhogatā pāpiyaṃsoti vadāmi.|| ||</p>

					<p class="f4">Uccākulīno pi hi brāhmaṇa,||<br />
					idh'ekacco pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādo hoti,||<br />
					pisunā-vāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālu hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					tasmā na uccākulīnatā seyyaṃsoti vadāmi.|| ||</p>

					<p class="f4">Uccākulīno pi hi brāhmaṇa idh'ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti,||<br />
					avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Tasmā na uccākulīnatā pāpiyaṃsoti vadāmi.|| ||</p>

					<p class="f4">Uḷāravaṇṇo pi hi brāhmaṇa,||<br />
					idh'ekacco pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādo hoti,||<br />
					pisunā-vāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālu hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					tasmā na uḷāravaṇṇatā seyyaṃsoti vadāmi.|| ||</p>

					<p class="f4">Uḷāravaṇṇo pi hi brāhmaṇa idh'ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti,||<br />
					avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Tasmā na uḷāravaṇṇatā pāpiyaṃsoti vadāmi.|| ||</p>

					<p class="f4">Uḷārabhogo pi hi brāhmaṇa,||<br />
					idh'ekacco pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādo hoti,||<br />
					pisunā-vāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālu hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					tasmā na uḷārabhogatā seyyaṃsoti vadāmi.|| ||</p>

					<p class="f4">Uḷārabhogo pi hi brāhmaṇa idh'ekacco pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti,||<br />
					avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Tasmā na uḷārabhogatā <a id="pg180"><span class="f2 g"><b>[180]</b></span></a> pāpiyaṃsoti vadāmi.|| ||</p>

					<p class="f4">Nāhaṃ brāhmaṇa,||<br />
					sabbaṃ paricaritabbanti vadāmi.|| ||</p>

					<p class="f4">Na panāhaṃ brāhmaṇa,||<br />
					sabbaṃ na paricaritabbanti vadāmi.|| ||</p>

					<p class="f4">Yaṃ hi'ssa brāhmaṇa,||<br />
					paricarato pāricariyāhetu saddhā vaḍḍhati,||<br />
					sīlaṃ vaḍḍhati,||<br />
					sutaṃ vaḍḍhati,||<br />
					cāgo vaḍḍhati,||<br />
					paññā vaḍḍhati.|| ||</p>

					<p class="f4">Taṃ ahaṃ paricaritabbanti vadāmi.|| ||</p>

					<p class="f4">Yaṃ hi'ssa brāhmaṇa paricarato pāricariyāhetu na saddhā vaḍḍhati,||<br />
					na sīlaṃ vaḍḍhati,||<br />
					na sutaṃ vaḍḍhati,||<br />
					na cāgo vaḍḍhati,||<br />
					na paññā vaḍḍhati.|| ||</p>

					<p class="f4">Nāhaṃ taṃ paricaritabbanti vadāmī' ti.|| ||</p>

					<p class="f4">Evaṃ vutte phasukārī brāhmaṇo Bhagavantaṃ etad avoca: brāhmaṇā bho Gotama,||<br />
					cattāri dhanāni paññāpenti.|| ||</p>

					<p class="f4">Brāhmaṇassa sandhanaṃ paññāpenti.|| ||</p>

					<p class="f4">Khattiyassa sandhanaṃ paññāpenti.|| ||</p>

					<p class="f4">Vessassa sandhanaṃ paññāpenti.|| ||</p>

					<p class="f4">Suddassa sandhanaṃ paññāpenti.|| ||</p>

					<p class="f4">Tatridaṃ bho Gotama,||<br />
					brāhmaṇā brāhmaṇassa sandhanaṃ paññāpenti bhikkhācariyaṃ.|| ||</p>

					<p class="f4">Bhikkhācariyañ ca pana brāhmaṇo sandhanaṃ atimañña-māno akiccakārī hoti gopova adinnaṃ ādiyamānoti.|| ||</p>

					<p class="f4">Idaṃ kho bho Gotama,||<br />
					brāhmaṇā brāhmaṇassa sandhanaṃ paññāpenti.|| ||</p>

					<p class="f4">Tatridaṃ bho Gotama,||<br />
					brāhmaṇā khattiyassa sandhanaṃ paññāpenti dhanukalāpaṃ.|| ||</p>

					<p class="f4">Dhanukalāpañca pana khattiyo sandhanaṃ atimañña-māno akiccakārī hoti.|| ||</p>

					<p class="f4">Gopova adinnaṃ ādiyamāno' ti.|| ||</p>

					<p class="f4">Idaṃ kho bho Gotama,||<br />
					brāhmaṇā khattiyassa sandhanaṃ paññāpenti.|| ||</p>

					<p class="f4">Tatridaṃ bho Gotama,||<br />
					brāhmaṇā vessassa sandhanaṃ paññāpenti kasigo-rakkhaṃ.|| ||</p>

					<p class="f4">Kasigo-rakkhañca pana vesso sandhanaṃ atimañña-māno akiccakārī hoti gopova adinnaṃ ādiyamāno' ti.|| ||</p>

					<p class="f4">Idaṃ kho bho Gotama,||<br />
					brāhmaṇā vessassa sandhanaṃ paññāpenti.|| ||</p>

					<p class="f4">Tatridaṃ bho Gotama,||<br />
					brāhmaṇā suddassa sandhanaṃ paññāpenti asitabyābhaṅgiṃ.|| ||</p>

					<p class="f4">Asitabyābhaṅgiñca pana suddo sandhanaṃ atimañña-māno akiccakārī hoti gopova adinnaṃ ādiyamāno' ti.|| ||</p>

					<p class="f4">Idaṃ kho bho Gotama,||<br />
					brāhmaṇā suddassa sandhanaṃ paññāpenti brāhmaṇā bho Gotama,||<br />
					imāni cattāri dhanāni paññāpenti.|| ||</p>

					<p class="f4">Idha bhavaṃ Gotamo kimāhāti.|| ||</p>

					<p class="f4">Kiṃ pana brāhmaṇa,||<br />
					sabbo loko brāhmaṇānaṃ etadabhanujānāti.|| ||</p>

					<p class="f4">Imāni cattāri dhanāni paññā-pentī' ti?|| ||</p>

					<p class="f4"><a id="pg181"><span class="f2 g"><b>[181]</b></span></a> no h'idaṃ bho Gotama.|| ||</p>

					<p class="f4">Seyyathā pi brāhmaṇa,||<br />
					puriso daḷiddo assako anāḷhiyo tassa akāmassa bilaṃ olaggeyyuṃ: idaṃ te amho purisa,||<br />
					maṃsaṃ khāditabbaṃ mūlañca anuppadātabbanti.|| ||</p>

					<p class="f4">Evam eva kho brāhmaṇa,||<br />
					apaṭiññāya tesaṃ3 samaṇa-brāhmaṇānaṃ.|| ||</p>

					<p class="f4">Atha ca panimāni cattāri dhanāni paññāpenti:|| ||</p>

					<p class="f4">Ariyaṃ kho ahaṃ brāhmaṇa,||<br />
					lokuttaraṃ dhammaṃ purisassa sandhanaṃ paññā-pemi.|| ||</p>

					<p class="f4">Porāṇaṃ kho panassa mātāpettikaṃ kula-vaṃsaṃ anussarato yattha yatth'eva atta-bhāvassa abhinibbatti hoti,||<br />
					tena ten'eva saṅkhaṃ gacchati.|| ||</p>

					<p class="f4">Khattiyakule ce atta-bhāvassa abhinibbatti hoti,||<br />
					khattiyotv'eva saṅkhaṃ gacchati.|| ||</p>

					<p class="f4">Brāhmaṇakule ce atta-bhāvassa abhinibbatti hoti,||<br />
					brāhmaṇotv'eva saṅkhaṃ gacchati.|| ||</p>

					<p class="f4">Vessakule ce atta-bhāvassa abhinibbatti hoti,||<br />
					vessotv'eva saṅkhaṃ gacchati.|| ||</p>

					<p class="f4">Suddakule ce atta-bhāvassa abhinibbatti hoti,||<br />
					suddotv'eva saṅkhaṃ gacchati.|| ||</p>

					<p class="f4">Seyyathā pi brāhmaṇa yañ-yad-eva paccayaṃ paṭicca aggi jalati,||<br />
					tena ten'eva saṅkhaṃ gacchati.|| ||</p>

					<p class="f4">Kaṭṭhañce paṭicca aggi jalati,||<br />
					kaṭṭh'aggitv'eva saṅkhaṃ gacchati.|| ||</p>

					<p class="f4">Sakalikañce paṭicca aggi jalati,||<br />
					sakalikaggitv'eva saṅkhaṃ gacchati.|| ||</p>

					<p class="f4">Tiṇañce paṭicca aggi jalati,||<br />
					tiṇaggitv'eva saṅkhaṃ gacchati.|| ||</p>

					<p class="f4">Gomayañ ce paṭicca aggi jalati,||<br />
					gomayaggitv'eva saṅkhaṃ gacchati.|| ||</p>

					<p class="f4">Evam eva kho ahaṃ brāhmaṇa,||<br />
					ariyaṃ lokuttaraṃ dhammaṃ purisassa sandhanaṃ paññā-pemi.|| ||</p>

					<p class="f4">Porāṇaṃ kho panassa mātāpettikaṃ kula-vaṃsaṃ anussarato yattha yatth'eva atta-bhāvassa abhinibbatti hoti,||<br />
					tena ten'eva saṅkhaṃ gacchati.|| ||</p>

					<p class="f4">Khattiyakule ce atta-bhāvassa abhinibbatti hoti,||<br />
					khattiyotv'eva saṅkhaṃ gacchati.|| ||</p>

					<p class="f4">Brāhmaṇakule ce atta-bhāvassa abhinibbatti hoti,||<br />
					brāhmaṇotv'eva saṅkhaṃ gacchati.|| ||</p>

					<p class="f4">Vessakule ce atta-bhāvassa abhinibbatti hoti,||<br />
					vessotv'eva saṅkhaṃ gacchati.|| ||</p>

					<p class="f4">Suddakule ce atta-bhāvassa abhinibbatti hoti,||<br />
					suddotv'eva saṅkhaṃ gacchati.|| ||</p>

					<p class="f4">Khattiyakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti.|| ||</p>

					<p class="f4">Ārādhako hoti ñāyaṃ dhammaṃ kusalaṃ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Brāhmaṇa,agārasmā.|| ||</p>

					<p class="f4"><a id="pg182"><span class="f2 g"><b>[182]</b></span></a> Taṃ kiṃ maññasi brāhmaṇa,||<br />
					brāhmaṇova nu kho pahoti asmiṃ padese averaṃ avyāpajjhaṃ metta-cittaṃ bhāvetuṃ.|| ||</p>

					<p class="f4">No khattiyo,||<br />
					no vesso,||<br />
					nosuddoti?|| ||</p>

					<p class="f4">No h'idaṃ bho Gotama,||<br />
					khattiyo pi hī bho Gotama,||<br />
					pahoti asmiṃ padese averaṃ avyāpajjhaṃ metta-cittaṃ bhāvetuṃ.|| ||</p>

					<p class="f4">Brāhmaṇo pi hī bho Gotama,||<br />
					pahoti asmiṃ padese averaṃ avyāpajjhaṃ metta-cittaṃ bhāvetuṃ .|| ||</p>

					<p class="f4">Vesso pi hi bho Gotama,||<br />
					pahoti asmiṃ padese averaṃ avyāpajjhaṃ metta-cittaṃ bhāvetuṃ.|| ||</p>

					<p class="f4">Suddo pi hi bho Gotama,||<br />
					pahoti asmiṃ padese averaṃ avyāpajjhaṃ metta-cittaṃ bhāvetun' ti.|| ||</p>

					<p class="f4">Sabbe pi hi bho Gotama,||<br />
					cattāro vaṇṇā pahonti asmiṃ padese averaṃ avyāpajjhaṃ metta-cittaṃ bhāvetun' ti.|| ||</p>

					<p class="f4">Evam eva kho brāhmaṇa,||<br />
					khattiyakulā ce pi agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti,||<br />
					ñāyaṃ dhammaṃ kusalaṃ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti,||<br />
					ñāyaṃ dhammaṃ kusalaṃ.|| ||</p>

					<p class="f4">Suddakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca.|| ||</p>

					<p class="f4">Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Taṃ kiṃ maññasi brāhmaṇa,||<br />
					brāhmaṇova nu kho pahoti sottiṃ sināniṃ1 ādāya nadiṃ gantvā rajojallaṃ pavāhetuṃ.|| ||</p>

					<p class="f4">No khattiyo,||<br />
					no vesso,||<br />
					no suddo' ti?|| ||</p>

					<p class="f4">No h'idaṃ bho Gotama,||<br />
					khattiyopi hī bho Gotama,||<br />
					pahoti sottiṃ sināniṃ ādāya nadiṃ gantvā rajojallaṃ pavāhetuṃ.|| ||</p>

					<p class="f4">Brāhmaṇo pi hi bho Gotama,||<br />
					pahoti sottiṃ sināniṃ ādāya nadiṃ gantvā rajojallaṃ pavāhetuṃ.|| ||</p>

					<p class="f4">Vesso pi hī bho Gotama,pahoti <a id="pg183"><span class="f2 g"><b>[183]</b></span></a> sottiṃ sināniṃ ādāya nadiṃ ganatvā rajojallaṃ pavāhetuṃ.|| ||</p>

					<p class="f4">Suddo pi hi bho Gotama,||<br />
					pahoti sottiṃ sināniṃ ādāya nadiṃ gantvā rajojallaṃ pavāhetuṃ.|| ||</p>

					<p class="f4">Sabbe pi hi bho Gotama,||<br />
					cattāro vaṇṇā pahonti sottiṃ sināniṃ ādāya nadiṃ ganatvā rajojallaṃ pavāhetunti.|| ||</p>

					<p class="f4">Evam eva kho brāhmaṇa,||<br />
					khattiyakulā ce pi agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Suddakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Taṃ kiṃ maññasi brāhmaṇa,||<br />
					idha rājā khattiyo muddhā-vasitto nānājaccānaṃ purisānaṃ purisasataṃ sannipāteyya,||<br />
					āyantu bhonto ye tattha khattiyakulā brāhmaṇakulā rājaññakulā uppannā sākassa vā sālassa vā,||<br />
					sala'assa vā candanassa vā padumakassa vā uttarāraṇiṃ ādāya aggiṃ abhinibbattentu tejo pātu-karontu.|| ||</p>

					<p class="f4">Āyantu pana bhonto ye tattha caṇḍālakulā nesādakulā veṇakulā rathakārakulā pukkusakulā uppannā,||<br />
					sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiṃ ādāya aggiṃ abhinibbattentu tejo pātu-karontu' ti.|| ||</p>

					<p class="f4">Taṃ kiṃ maññasi brāhmaṇa,||<br />
					yo eva nu kho so khattiyakulā brāhmaṇakulā rājaññakulā uppannehī sākassa vā sālassa vā sala'assa vā candanassa vā padumakassa vā uttarāraṇiṃ ādāya aggi abhinibbatto tejo pātukato,||<br />
					sveva nu khvassa aggi accimā c'eva vaṇṇimā ca pabhassaro vā,||<br />
					tena ca sakkā agginā aggikaraṇīyaṃ kātuṃ.|| ||</p>

					<p class="f4">Yo pana so caṇḍālakulā nesādakulā veṇakulā3 rathakārakulā pukkusakulā uppannehī sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiṃ ādāya aggi abhinibbatto tejo pātukato.|| ||</p>

					<p class="f4">Svāssa aggi na c'eva accimā na ca vaṇṇimā na ca pabhassaro,||<br />
					na ca tena sakkā agginā aggikaraṇīyaṃ kātunti.|| ||</p>

					<p class="f4">No h'idaṃ bho Gotama,||<br />
					yo so bho khattiyakulā brāhmaṇakulā rājaññakulā uppannehī sākassa <a id="pg184"><span class="f2 g"><b>[184]</b></span></a> vā sālassa vā sala'assa vā candanassa vā padumakassa vā uttarāraṇiṃ ādāya aggi abhinibbatto,||<br />
					tejo pātukato.|| ||</p>

					<p class="f4">Svāssa aggi accimā c'eva vaṇṇimā ca pabhassaro ca.|| ||</p>

					<p class="f4">Tena ca sakkā agginā aggikaraṇiyaṃ kātuṃ.|| ||</p>

					<p class="f4">Yo pi so caṇḍālakulā nesādakulā veṇakulā rathakārakulā pukkusakulā uppannehī sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiṃ ādāya aggi abhinibbatto,||<br />
					tejo patukato.|| ||</p>

					<p class="f4">Svāssa aggi accimā c'eva vaṇṇimā ca pabhassaro ca.|| ||</p>

					<p class="f4">Tena pi ca sakkā agginā aggikaraṇīyaṃ kātuṃ.|| ||</p>

					<p class="f4">Sabbo pi bho Gotama,||<br />
					aggi accimā c'eva vaṇṇimā ca pabhassaro ca sabbena pi ca sakkā agginā aggikaraṇīyaṃ kātunti.|| ||</p>

					<p class="f4">Evam eva kho brāhmaṇa,||<br />
					khattiyakulā ce pi agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Brāhmaṇakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti ārādhako hoti ñāyaṃ dhammaṃ kusalaṃ.|| ||</p>

					<p class="f4">Vessakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Suddakulā ce pi brāhmaṇa,||<br />
					agārasmā anagāriyaṃ pabba-jito hoti,||<br />
					so ca Tathāgata-p-paveditaṃ Dhamma-Vinayaṃ āgamma pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					abrahma-cariyā paṭivirato hoti,||<br />
					musā-vādā paṭivirato hoti,||<br />
					pisunā-vācā paṭivirato hoti,||<br />
					pharusā-vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālu hoti.|| ||</p>

					<p class="f4">Avyāpanna-citto hoti,||<br />
					sammā-diṭṭhi hoti,||<br />
					ārādhako hoti ñāyaṃ dhammaṃ kusalaṃ.|| ||</p>

					<p class="f4">Evaṃ vutte phasukārī brāhmaṇo Bhagavantaṃ etad avoca:|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Abhikkantaṃ bho Gotama!|| ||</p>

					<p class="f4">Seyyathā pi bho Gotama||<br />
					nikkujjitaṃ vā ukkujjeyya,||<br />
					paṭi-c-channaṃ vā vīvareyya,||<br />
					mūḷhassa vā Maggaṃ ācikkheyya'||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti,||<br />
					evam eva bhotā Gotamena||<br />
					aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi,||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo||<br />
					dhāretu ajja-t-agge pāṇupetaṃ saraṇaṃ gatan ti.|| ||</p>

					<p class="ctr">Esukārī or Phasukārī Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>