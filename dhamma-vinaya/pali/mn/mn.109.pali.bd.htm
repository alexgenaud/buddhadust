<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 109. The teacher of a group of bhikkhus leads them to Arahantship by asking a series of questions of the Buddha." />
<title>MN 109: Mahā Puṇṇama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p109">Sutta 109</a></h4>

					<h1>Mahā Puṇṇama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg15"><span class="f2 g"><b>[15]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.109.chlm.sbb.htm#p1">chlm</a>][<a href="../../../dhamma-vinaya/pts/mn/mn.109.horn.pts.htm#p1">pts</a>][<a href="../../../dhamma-vinaya/ati/mn/mn.109.than.ati.htm#p1">than</a>][<a href="../../../dhamma-vinaya/mnl/mn/mn.109.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Pubbārāme Migāra-mātu pāsāde,||<br />
					tena kho pana samayena Bhagavā tadah'uposathe paṇṇarase puṇṇāya puṇṇamāya rattiyā bhikkhu-saṇgha-parivuto abbhokāse nisinno hoti.|| ||</p>

					<p class="f4">Atha kho aññataro bhikkhu uṭṭhāy āsanā ekaṃsaṃ cīvaraṃ katvā yena Bhagavā ten'añjaliṃ paṇāmetvā Bhagavantaṃ etad avoca:||<br />
					'puccheyyāhaṃ bhante,||<br />
					Bhagavantaṃ kiñci'd'eva desaṃ sace me Bhagavā okāsaṃ karoti pañhassa veyyākaraṇāyā' ti.|| ||</p>

					<p class="f4">Tena hi tvaṃ bhikkhu sake āsane nisīditvā puccha yadākaṇkhasiti.|| ||</p>

					<p class="f4">Atha kho so bhikkhu sake āsane nisīditvā Bhagavantaṃ etad avoca:|| ||</p>

					<p class="f4">'Ime nu kho bhante,||<br />
					pañc'upādāna-k-khandhā,||<br />
					<a id="pg16"><span class="f2 g"><b>[16]</b></span></a> seyyath'īdaṃ:||<br />
					rūp'ūpādāna-k-khandho vedan'ūpādāna-k-khandho saññ'ūpādāna-k-khandho saṇkhār'ūpādāna-k-khandho viññāṇ'ūpādāna-k-khandho' ti.|| ||</p>

					<p class="f4">Ime kho bhikkhu,||<br />
					pañc'upādāna-k-khandhā,||<br />
					seyyath'īdaṃ:||<br />
					'rūp'ūpādāna-k-khandho vedan'ūpādāna-k-khandho saññ'ūpādāna-k-khandho saṇkhār'ūpādāna-k-khandho viññāṇ'ūpādāna-k-khandho' ti.|| ||</p>

					<p class="f4">Sādhu bhante' ti kho so bhikkhu Bhagavato bhāsitaṃ abhinan'ditvā anumo-ditvā Bhagavantaṃ uttariṃ pañhaṃ pucchi.|| ||</p>

					<p class="f4">'Ime pana bhante pañc'upādāna-k-khandhā kimmūlakā' ti?|| ||</p>

					<p class="f4">'Ime kho bhikkhu,||<br />
					pañc'upādāna-k-khandhā chanda-mūlakā' ti.|| ||</p>

					<p class="f4">Taṃ yeva nu kho bhante,||<br />
					upādānaṃ te pañc'upādāna-k-khandhā udāhu aññatra pañc'upādāna-k-khandhehi upādānaṃ' ti?|| ||</p>

					<p class="f4">Na kho bhikkhu,||<br />
					taṃ yeva upādānaṃ te pañc'upādāna-k-khandhā nāpi1 aññatra pañc'upādāna-k-khandhehi upādānaṃ.|| ||</p>

					<p class="f4">Yo kho bhikkhu,||<br />
					pañc'upādāna-k-khandhesu chanda-rāgo,||<br />
					taṃ tattha upādānanti.|| ||</p>

					<p class="f4">Siyā pana bhante,||<br />
					pañcasu upādāna-k-khandhesu chanda-rāgavemattatāti?|| ||</p>

					<p class="f4">Siyā bhikkhūti Bhagavā avoca.|| ||</p>

					<p class="f4">Idha bhikkhu,||<br />
					ekaccassa evaṃ hoti.|| ||</p>

					<p class="f4">Evaṃrūpo siyaṃ anāgatam addhānaṃ,||<br />
					evaṃ-vedano siyaṃ anāgatam addhānaṃ,||<br />
					evaṃ-sañño siyaṃ anāgatam addhānaṃ,||<br />
					evaṃsaṇkhāro siyaṃ anāgatam addhānaṃ,||<br />
					evaṃ-viññāṇo siyaṃ anāgatam addhānanti.|| ||</p>

					<p class="f4">Evaṃ kho bhikkhu,||<br />
					siyā pañcasu upādāna-k-khandhesu chanda-rāgavemattatāti.|| ||</p>

					<p class="f4">Kittāvatā pana bhante,||<br />
					khandhānaṃ khandh-ā-dhivacanaṃ hotī ti?|| ||</p>

					<p class="f4">Yaṃ kiñci bhikkhu rūpaṃ atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santine vā,||<br />
					ayaṃ rūpa-k-khandho.|| ||</p>

					<p class="f4"><a id="pg17"><span class="f2 g"><b>[17]</b></span></a> yā kāci vedanā atīt-ā-nāgatapacc'uppannā ajjhattaṃ vā bahiddhā vā oḷārikā vā sukhumā vā hīnā vā paṇītā vā yā dūre santike vā,||<br />
					ayaṃ vedanā-k-khandho.|| ||</p>

					<p class="f4">Yā kāci saññā atīt-ā-nāgatapacc'uppannā ajjhattaṃ vā bahiddhā vā oḷārikā vā sukhumā vā hīnā vā paṇītā vā yā dūre santike vā,||<br />
					ayaṃ saññā-k-khandho.|| ||</p>

					<p class="f4">Ye keci saṇkhārā atīt-ā-nāgatapacc'uppannā ajjhattaṃ vā bahiddhā vā oḷārikā vā sukhumā vā hīnā vā paṇītā vā ye dūre santike vā,||<br />
					ayaṃ saṇkhāra-k-khandho.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ ajjhattaṃ vā bahiddhā vā o'rārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					ayaṃ viññāṇa-k-khandho.|| ||</p>

					<p class="f4">Ettāvatā kho bhikkhu,||<br />
					khandhānaṃ khandh-ā-dhivacanaṃ hotī' ti.|| ||</p>

					<p class="f4">Ko nu kho bhante,||<br />
					hetu ko paccayo rūpa-k-khandhassa paññā panāya,||<br />
					ko hetu ko paccayo vedanā-k-khandhassa paññā-panāya,||<br />
					ko hetu ko paccayo saññā-k-khandhassa paññā-panāya,||<br />
					ko hetu ko paccayo saṇkhāra-k-khandhassa paññā-panāya,||<br />
					ko hetu ko paccayo viññāṇa-k-khandhassa paññā-panāyāti?|| ||</p>

					<p class="f4">Cattāro kho bhikkhu,||<br />
					mahā-bhūtā hetu cattāro mahā-bhūtā paccayo rūpa-k-khandhassa paññā-panāya,||<br />
					phasso hetu phasso paccayo vedana-k-khandhassa paññā-panāya,||<br />
					phasso hetu phasso paccayo saññā-k-khandhassa paññā-panāya,||<br />
					phasso hetu phasso paccayo saṇkhāra-k-khandhassa paññā-panāya,||<br />
					nāma-rūpaṃ kho bhikkhu,||<br />
					hetu nāma rūpaṃ paccayo viññāṇa-k-khandhassa paññā-panāyāti.|| ||</p>

					<p class="f4">Kathaṃ pana bhante,||<br />
					sakkāya-diṭṭhi hotī ti?|| ||</p>

					<p class="f4">Idha bhikkhu ,||<br />
					assutvā puthujjano ariyānaṃ adassāvī ariya-Dhammassa akovido ariya-Dhamme avinīto,||<br />
					sappurisānaṃ adassāvī sappurisa-Dhammassa akovido sappurisa-Dhamma avinīto,||<br />
					rūpaṃ attato samanupassati,||<br />
					rūpavantaṃ vā attāṇaṃ,||<br />
					attani vā rūpaṃ,||<br />
					rūpasmiṃ vā attāṇaṃ.|| ||</p>

					<p class="f4">Vedanaṃ attato samanupassati,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanāya vā attāṇaṃ.|| ||</p>

					<p class="f4">Saññaṃ attato samanupassati,||<br />
					saññā-vantaṃ vā attāṇaṃ,||<br />
					attani vā saññaṃ,||<br />
					saññāya vā attāṇaṃ.|| ||</p>

					<p class="f4">Saṇkhāre attato samanupassati,||<br />
					saṇkhāra-vantaṃ vā attāṇaṃ,||<br />
					attani vā saṇkhāre,||<br />
					saṇkhāresu vā attāṇaṃ.|| ||</p>

					<p class="f4">Viññāṇaṃ attato samanupassati,||<br />
					viññāṇa-vantaṃ vā attāṇaṃ.|| ||</p>

					<p class="f4">Viññāṇaṃ attato samanupassati,||<br />
					viññāṇa-vattaṃ vā attāṇaṃ <a id="pg18"><span class="f2 g"><b>[18]</b></span></a> attani vā viññāṇaṃ,||<br />
					viññāṇasmiṃ vā attāṇaṃ.|| ||</p>

					<p class="f4">Evaṃ kho bhikkhu,||<br />
					sakkāya-diṭṭhi hotī ti.|| ||</p>

					<p class="f4">Kathaṃ pana bhante,||<br />
					sakkāya-diṭṭhi na hotī ti?|| ||</p>

					<p class="f4">Idha bhikkhu,||<br />
					sutavā ariya-sāvako ariyānaṃ dassāvī ariya-Dhammassa kovido ariya-Dhamme suvinīto,||<br />
					sappurisānaṃ dassāvī sappurisa-Dhammassa kovido sappurisa-Dhamme suvinīto,||<br />
					na rūpaṃ attato samanupassati,||<br />
					na rūpavantaṃ vā attāṇaṃ,||<br />
					nāttani vā rūpaṃ,||<br />
					na rūpasmiṃ vā attāṇaṃ.|| ||</p>

					<p class="f4">Na vedanaṃ attato samanupassati,||<br />
					na vedanā-vantaṃ vā attāṇaṃ,||<br />
					nāttani vā vedanaṃ,||<br />
					na vedanāya vā attāṇaṃ.|| ||</p>

					<p class="f4">Na saññaṃ attato samanupassati,||<br />
					na saññā-vantaṃ vā attāṇaṃ,||<br />
					nāttani vā saññaṃ,||<br />
					na saññāya vā attāṇaṃ.|| ||</p>

					<p class="f4">Na saṇkhāre attato samanupassati,||<br />
					na saṇkhāra-vantaṃ vā attāṇaṃ,||<br />
					nāttani vā saṇkhāre,||<br />
					na saṇkhāresu vā attāṇaṃ.|| ||</p>

					<p class="f4">Na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					nāttani vā viññāṇaṃ na viññāṇasmiṃ vā attāṇaṃ.|| ||</p>

					<p class="f4">Evaṃ kho bhikkhu,||<br />
					sakkāya-diṭṭhi na hotī ti.|| ||</p>

					<p class="f4">Ko nu kho bhante rūpe assādo ko ādīnavo kiṃ nissaraṇaṃ.|| ||</p>

					<p class="f4">Ko vedanāya assādo ko ādīnavo kiṃ nissaraṇaṃ.|| ||</p>

					<p class="f4">Ko saññāya assādo ko ādīnavo kiṃ nissaraṇaṃ.|| ||</p>

					<p class="f4">Ko saṇkhāresu assādo ko ādīnavo kiṃ nissaraṇaṃ.|| ||</p>

					<p class="f4">Ko viññāṇe assādo ko ādīnavo kiṃ nissaraṇanti.|| ||</p>

					<p class="f4">Yaṃ kho bhikkhu,||<br />
					rūpaṃ paṭicca uppajjati sukhaṃ somanassaṃ ayaṃ rūpe assādo,||<br />
					yaṃ rūpaṃ aniccaṃ dukkhaṃ vipariṇāma-dhammaṃ ayaṃ rūpe ādīnavo,||<br />
					yo rūpe chanda-rāga-vinayo chanda-rāga-p-pahānaṃ idaṃ rūpe nissaraṇaṃ.|| ||</p>

					<p class="f4">Yaṃ kho bhikkhu,||<br />
					vedanaṃ paṭicca uppajjati sukhaṃ somanassaṃ ayaṃ vedanaṃ assādo,||<br />
					yaṃ vedanaṃ aniccaṃ dukkhaṃ vipariṇāma-dhammaṃ ayaṃ vedanā ādīnavo,||<br />
					yo vedano chanda-rāga-vinayo chanda-rāga-p-pahānaṃ idaṃ vedano nissaraṇaṃ.|| ||</p>

					<p class="f4">Yaṃ kho bhikkhu,||<br />
					saññaṃ paṭicca uppajjati sukhaṃ somanassaṃ ayaṃ saññaṃ assādo,||<br />
					yaṃ yaṃ saññaṃ aniccaṃ dukkhaṃ vipariṇāma-dhammaṃ ayaṃ saññaṃ ādīnavo,||<br />
					yo sañño chanda-rāga-vinayo chanda-rāga-p-pahānaṃ idaṃ sañño nissaraṇaṃ.|| ||</p>

					<p class="f4">Yaṃ kho bhikkhu,||<br />
					saṇkhāre paṭicca uppajjati sukhaṃ somanassaṃ ayaṃ saṇkhāre assādo,||<br />
					yaṃ saṇkhāraṃ aniccaṃ dukkhaṃ vipariṇāmadhammaṃ ayaṃ saṇkhāro ādīnavo,||<br />
					yo saṇkhāre chanda-rāga-vinayo chanda-rāga-p-pahānaṃ idaṃ saṇkhāre nissaraṇanti.|| ||</p>

					<p class="f4">Yaṃ kho bhikkhu,||<br />
					viññāṇaṃ paṭicca uppajjati sukhaṃ somanassaṃ ayaṃ viññāṇe assādo,||<br />
					yaṃ viññāṇaṃ aniccaṃ dukkhaṃ vipariṇāma-dhammaṃ ayaṃ viññāṇe ādīnavo,||<br />
					yo viññāṇe chanda-rāga-vinayo chanda-rāga-p-pahānaṃ idaṃ viññāṇe nissaraṇanti.|| ||</p>

					<p class="f4">Kathaṃ pana bhante,||<br />
					jānato kathaṃ passato imasmiṃ ca saviññāṇake kāye bahiddhā ca sabba-nimittesu ahaṃ-kāra-mamaṇkāra-mān-ā-nusayā na hontīti?|| ||</p>

					<p class="f4">Yaṃ kiñci bhikkhu,||<br />
					rūpaṃ atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ <a id="pg19"><span class="f2 g"><b>[19]</b></span></a> vā paṇītaṃ vā yaṃ dūre santike vā,||<br />
					'sabbaṃ rūpaṃ n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya passati.|| ||</p>

					<p class="f4">Yā kāci vedanā atīt-ā-nāgatapacc'uppannā ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					'sabbaṃ vedanaṃ n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya passati.|| ||</p>

					<p class="f4">Yā kāci saññā atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					'sabbaṃ saññaṃ n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya passati.|| ||</p>

					<p class="f4">Ye keci saṇkhārā atīt-ā-nāgata-pacc'uppannaṃ ajjhattaṃ vā bahaddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					'sabbaṃ saṇkhāraṃ n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya passati.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					'sabbaṃ viññāṇaṃ n'etaṃ mama,||<br />
					n'eso'ham asmi,||<br />
					na m'eso attā' ti.|| ||</p>

					<p class="f4">evam etaṃ yathā-bhūtaṃ samma-p-paññāya passati.|| ||</p>

					<p class="f4">Evaṃ kho bhikkhu jānato evaṃ passato imasmiṃ ca saviññāṇake kāye bahiddhā ca sabba-nimittesu ahaṃ-kāra-mamaṇkāra-mān-ā-nusayā1na hontī' ti.|| ||</p>

					<p class="f4">Atha kho,||<br />
					aññatarassa bhikkhuno evaṃ cetaso parivitakko udapādi:||<br />
					'Iti kira bho,||<br />
					rūpaṃ anattā,||<br />
					vedanā anattā,||<br />
					saññā anattā,||<br />
					saṇkhārā anattā,||<br />
					viññāṇaṃ anattā anatta-katāni kammāni kamattāṇaṃ phusissantī ti.|| ||</p>

					<p class="f4">Atha kho Bhagavā tassa bhikkhuno cetasā coto parivitakka-maññāya bhikkhū āmantesi:||<br />
					ṭhānaṃ kho pan'etaṃ bhikkhave,||<br />
					vijjati yaṃ idh'ekacco mogha-puriso avidcā avijjā-gato taṇhādhipateyyena cetasā Satth-usāsanaṃ atidhāvitabbaṃ maññeyya:||<br />
					'Iti kira bho rūpaṃ anattā,||<br />
					vedanā anattā,||<br />
					saññā anattā,||<br />
					saṇkhārā anattā,||<br />
					viññāṇaṃ anattā anatta-katāni kammāni kamattāṇaṃ phusissantī' ti.|| ||</p>

					<p class="f4">Paṭicca vinītā kho me tumhe bhikkhave,||<br />
					tatra tatra dhammesu taṃ kim maññatha bhikkhave,||<br />
					rūpaṃ niccaṃ vā aniccaṃ vāti?|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti?|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ 'Etaṃ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃmaññatha bhikkhave,||<br />
					vedanā niccaṃ vā aniccaṃ vāti?|| ||</p>

					<p class="f4">Aniccaṃ bhante.|| ||</p>

					<p class="f4"><a id="pg20"><span class="f2 g"><b>[20]</b></span></a> Yaṃ panāniccaṃ,||<br />
					dukkhaṃ vā taṃ sukhaṃ vāti?|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃmaññatha bhikkhave,||<br />
					saññā niccaṃ vā aniccaṃ vāti?|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti?|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃmaññatha bhikkhave,||<br />
					saṇkhārā niccaṃ vā aniccaṃ vāti?|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti?|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ 'Etaṃ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃmaññatha bhikkhave,||<br />
					viññāṇaṃ niccaṃ vā aniccaṃ vāti?|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti?|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaṃ bhante.|| ||</p>

					<p class="f4">Tasmātiha bhikkhave,||<br />
					yaṃ kiñci rūpaṃ atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					'sabbaṃ rūpaṃ n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci vedanā atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vi paṇītaṃ vā yaṃ dūre santike vā,||<br />
					'sabbaṃ vedanā n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yā kāci saññā atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					'sabbaṃ saññā n'etaṃ mama,||<br />
					n'eso'ham asmi,||<br />
					na m'eso attā'ti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Ye keci saṇkhārā atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,'sabbaṃ saṇkhāraṃ n'etaṃ mama,||<br />
					nosohamasmi,||<br />
					na m'eso attā'ti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Yaṃ kiñci viññāṇaṃ atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,||<br />
					sabbaṃ viññāṇaṃ n'etaṃ mama,||<br />
					n'eso'ham asmi,||<br />
					na m'eso attāti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Evaṃ passaṃ bhikkhave,||<br />
					sutavā ariya-sāvako rūpasmiṃ nibbindati,||<br />
					vedanāyapi nibbindati,||<br />
					saññāyapi nibbindati,||<br />
					saṇkhāresupi nibbindati,||<br />
					viññāṇasmimpi nibbindati,||<br />
					nibbindaṃ virajjati,||<br />
					virāgā vimuccati,||<br />
					vimuttasmiṃ vimuttamiti ñāṇaṃ hoti:||<br />
					khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā'ti pajānātī ti.|| ||</p>

					<p class="f4">Idamoca Bhagavā atta-manā te bhikkhu Bhagavato bhāsitaṃ abhinandunti.|| ||</p>

					<p class="f4">Imasmiṃ kho pana veyyā-kara-ṇasmiṃ bhaññamāne saṭṭhimattāṇaṃ bhikkhūnaṃ anupādāya āsavehi cittāni vimucciṃsūti.|| ||</p>

					<p class="ctr">Mahā Puṇṇama Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>