<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 109. The teacher of a group of bhikkhus leads them to arahantship by asking a series of questions of the Buddha." />
<title>MN 109: Maha Punnama Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p109">Sutta 109</a></h4>

					<h1>Mahā Puṇṇama Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg15"><span class="f2 g"><b>[15]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.109.chlm.sbb.htm#p1">chlm</a>][<a href="../../../dhamma-vinaya/pts/mn/mn.109.horn.pts.htm#p1">pts</a>][<a href="../../../dhamma-vinaya/ati/mn/mn.109.than.ati.htm#p1">than</a>][<a href="../../../dhamma-vinaya/mnl/mn/mn.109.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Pubbārāme Migāra-mātu pāsāde,||<br />
					tena kho pana samayena Bhagavā tadah'uposathe paṇṇarase puṇṇāya puṇṇamāya rattiyā bhikkhu-sangha-parivuto abbhokāse nisinno hoti.|| ||</p>

					<p class="f4">Atha kho aññataro bhikkhu uṭṭhāy āsanā ekaɱsaɱ cīvaraɱ katvā yena Bhagavā ten'añjaliɱ paṇāmetvā Bhagavantaɱ etad avoca:||<br />
					'puccheyyāhaɱ bhante,||<br />
					Bhagavantaɱ kiñci'd'eva desaɱ sace me Bhagavā okāsaɱ karoti pañhassa veyyā-karaṇāyā' ti.|| ||</p>

					<p class="f4">Tena hi tvaɱ bhikkhu sake āsane nisīditvā puccha yadākaŋkhasiti.|| ||</p>

					<p class="f4">Atha kho so bhikkhu sake āsane nisīditvā Bhagavantaɱ etad avoca:|| ||</p>

					<p class="f4">'Ime nu kho bhante,||<br />
					pañc'upādāna-k-khandhā,||<br />
					<a id="pg16"><span class="f2 g"><b>[16]</b></span></a> seyyath'īdaɱ:||<br />
					rūp'ūpādāna-k-khandho vedan'ūpādāna-k-khandho saññ'ūpādāna-k-khandho sankhār'ūpādāna-k-khandho viññāṇ'ūpādāna-k-khandho' ti.|| ||</p>

					<p class="f4">Ime kho bhikkhu,||<br />
					pañc'upādāna-k-khandhā,||<br />
					seyyath'īdaɱ:||<br />
					'rūp'ūpādāna-k-khandho vedan'ūpādāna-k-khandho saññ'ūpādāna-k-khandho sankhār'ūpādāna-k-khandho viññāṇ'ūpādāna-k-khandho' ti.|| ||</p>

					<p class="f4">Sādhu bhante' ti kho so bhikkhu Bhagavato bhāsitaɱ abhinan'ditvā anumo-ditvā Bhagavantaɱ uttariɱ pañhaɱ pucchi.|| ||</p>

					<p class="f4">'Ime pana bhante pañc'upādāna-k-khandhā kimmūlakā' ti?|| ||</p>

					<p class="f4">'Ime kho bhikkhu,||<br />
					pañc'upādāna-k-khandhā chanda-mūlakā' ti.|| ||</p>

					<p class="f4">Taɱ yeva nu kho bhante,||<br />
					upādānaɱ te pañc'upādāna-k-khandhā udāhu aññatra pañc'upādāna-k-khandhehi upādānaɱ' ti?|| ||</p>

					<p class="f4">Na kho bhikkhu,||<br />
					taɱ yeva upādānaɱ te pañc'upādāna-k-khandhā nāpi1 aññatra pañc'upādāna-k-khandhehi upādānaɱ.|| ||</p>

					<p class="f4">Yo kho bhikkhu,||<br />
					pañc'upādāna-k-khandhesu chanda-rāgo,||<br />
					taɱ tattha upādānanti.|| ||</p>

					<p class="f4">Siyā pana bhante,||<br />
					pañcasu upādāna-k-khandhesu chanda-rāgavemattatāti?|| ||</p>

					<p class="f4">Siyā bhikkhūti Bhagavā avoca.|| ||</p>

					<p class="f4">Idha bhikkhu,||<br />
					ekaccassa evaɱ hoti.|| ||</p>

					<p class="f4">Evaɱrūpo siyaɱ anāgatam addhānaɱ,||<br />
					evaɱ-vedano siyaɱ anāgatam addhānaɱ,||<br />
					evaɱ-sañño siyaɱ anāgatam addhānaɱ,||<br />
					evaɱsankhāro siyaɱ anāgatam addhānaɱ,||<br />
					evaɱ-viññāṇo siyaɱ anāgatam addhānanti.|| ||</p>

					<p class="f4">Evaɱ kho bhikkhu,||<br />
					siyā pañcasu upādāna-k-khandhesu chanda-rāgavemattatāti.|| ||</p>

					<p class="f4">Kittāvatā pana bhante,||<br />
					khandhānaɱ khandh-ā-dhivacanaɱ hotī ti?|| ||</p>

					<p class="f4">Yaɱ kiñci bhikkhu rūpaɱ atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santine vā,||<br />
					ayaɱ rūpa-k-khandho.|| ||</p>

					<p class="f4"><a id="pg17"><span class="f2 g"><b>[17]</b></span></a> yā kāci vedanā atīt-ā-nāgatapacc'uppannā ajjhattaɱ vā bahiddhā vā oḷārikā vā sukhumā vā hīnā vā paṇītā vā yā dūre santike vā,||<br />
					ayaɱ vedanā-k-khandho.|| ||</p>

					<p class="f4">Yā kāci saññā atīt-ā-nāgatapacc'uppannā ajjhattaɱ vā bahiddhā vā oḷārikā vā sukhumā vā hīnā vā paṇītā vā yā dūre santike vā,||<br />
					ayaɱ saññā-k-khandho.|| ||</p>

					<p class="f4">Ye keci sankhārā atīt-ā-nāgatapacc'uppannā ajjhattaɱ vā bahiddhā vā oḷārikā vā sukhumā vā hīnā vā paṇītā vā ye dūre santike vā,||<br />
					ayaɱ sankhāra-k-khandho.|| ||</p>

					<p class="f4">Yaɱ kiñci viññāṇaɱ atīt-ā-nāgata-pacc'uppannaɱ ajjhattaɱ vā bahiddhā vā o'rārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					ayaɱ viññāṇa-k-khandho.|| ||</p>

					<p class="f4">Ettāvatā kho bhikkhu,||<br />
					khandhānaɱ khandh-ā-dhivacanaɱ hotī' ti.|| ||</p>

					<p class="f4">Ko nu kho bhante,||<br />
					hetu ko paccayo rūpa-k-khandhassa paññā panāya,||<br />
					ko hetu ko paccayo vedanā-k-khandhassa paññā-panāya,||<br />
					ko hetu ko paccayo saññā-k-khandhassa paññā-panāya,||<br />
					ko hetu ko paccayo sankhāra-k-khandhassa paññā-panāya,||<br />
					ko hetu ko paccayo viññāṇa-k-khandhassa paññā-panāyāti?|| ||</p>

					<p class="f4">Cattāro kho bhikkhu,||<br />
					mahā-bhūtā hetu cattāro mahā-bhūtā paccayo rūpa-k-khandhassa paññā-panāya,||<br />
					phasso hetu phasso paccayo vedana-k-khandhassa paññā-panāya,||<br />
					phasso hetu phasso paccayo saññā-k-khandhassa paññā-panāya,||<br />
					phasso hetu phasso paccayo sankhāra-k-khandhassa paññā-panāya,||<br />
					nāma-rūpaɱ kho bhikkhu,||<br />
					hetu nāma rūpaɱ paccayo viññāṇa-k-khandhassa paññā-panāyāti.|| ||</p>

					<p class="f4">Kathaɱ pana bhante,||<br />
					sakkāya-diṭṭhi hotī ti?|| ||</p>

					<p class="f4">Idha bhikkhu ,||<br />
					assutvā puthujjano ariyānaɱ adassāvī ariya-Dhammassa akovido ariya-Dhamme avinīto,||<br />
					sappurisānaɱ adassāvī sappurisa-Dhammassa akovido sappurisa-Dhamma avinīto,||<br />
					rūpaɱ attato samanupassati,||<br />
					rūpa-vantaɱ vā attānaɱ,||<br />
					attani vā rūpaɱ,||<br />
					rūpasmiɱ vā attānaɱ.|| ||</p>

					<p class="f4">Vedanaɱ attato samanupassati,||<br />
					vedanā-vantaɱ vā attānaɱ,||<br />
					attani vā vedanaɱ,||<br />
					vedanāya vā attānaɱ.|| ||</p>

					<p class="f4">Saññaɱ attato samanupassati,||<br />
					saññā-vantaɱ vā attānaɱ,||<br />
					attani vā saññaɱ,||<br />
					saññāya vā attānaɱ.|| ||</p>

					<p class="f4">Sankhāre attato samanupassati,||<br />
					sankhāra-vantaɱ vā attānaɱ,||<br />
					attani vā sankhāre,||<br />
					sankhāresu vā attānaɱ.|| ||</p>

					<p class="f4">Viññāṇaɱ attato samanupassati,||<br />
					viññāṇa-vantaɱ vā attānaɱ.|| ||</p>

					<p class="f4">Viññāṇaɱ attato samanupassati,||<br />
					viññāṇa-vattaɱ vā attānaɱ <a id="pg18"><span class="f2 g"><b>[18]</b></span></a> attani vā viññāṇaɱ,||<br />
					viññāṇasmiɱ vā attānaɱ.|| ||</p>

					<p class="f4">Evaɱ kho bhikkhu,||<br />
					sakkāya-diṭṭhi hotī ti.|| ||</p>

					<p class="f4">Kathaɱ pana bhante,||<br />
					sakkāya-diṭṭhi na hotī ti?|| ||</p>

					<p class="f4">Idha bhikkhu,||<br />
					sutavā ariya-sāvako ariyānaɱ dassāvī ariya-Dhammassa kovido ariya-Dhamme suvinīto,||<br />
					sappurisānaɱ dassāvī sappurisa-Dhammassa kovido sappurisa-Dhamme suvinīto,||<br />
					na rūpaɱ attato samanupassati,||<br />
					na rūpa-vantaɱ vā attānaɱ,||<br />
					nāttani vā rūpaɱ,||<br />
					na rūpasmiɱ vā attānaɱ.|| ||</p>

					<p class="f4">Na vedanaɱ attato samanupassati,||<br />
					na vedanā-vantaɱ vā attānaɱ,||<br />
					nāttani vā vedanaɱ,||<br />
					na vedanāya vā attānaɱ.|| ||</p>

					<p class="f4">Na saññaɱ attato samanupassati,||<br />
					na saññā-vantaɱ vā attānaɱ,||<br />
					nāttani vā saññaɱ,||<br />
					na saññāya vā attānaɱ.|| ||</p>

					<p class="f4">Na sankhāre attato samanupassati,||<br />
					na sankhāra-vantaɱ vā attānaɱ,||<br />
					nāttani vā sankhāre,||<br />
					na sankhāresu vā attānaɱ.|| ||</p>

					<p class="f4">Na viññāṇaɱ attato samanupassati,||<br />
					na viññāṇa-vantaɱ vā attānaɱ,||<br />
					nāttani vā viññāṇaɱ na viññāṇasmiɱ vā attānaɱ.|| ||</p>

					<p class="f4">Evaɱ kho bhikkhu,||<br />
					sakkāya-diṭṭhi na hotī ti.|| ||</p>

					<p class="f4">Ko nu kho bhante rūpe assādo ko ādīnavo kiɱ nissaraṇaɱ.|| ||</p>

					<p class="f4">Ko vedanāya assādo ko ādīnavo kiɱ nissaraṇaɱ.|| ||</p>

					<p class="f4">Ko saññāya assādo ko ādīnavo kiɱ nissaraṇaɱ.|| ||</p>

					<p class="f4">Ko sankhāresu assādo ko ādīnavo kiɱ nissaraṇaɱ.|| ||</p>

					<p class="f4">Ko viññāṇe assādo ko ādīnavo kiɱ nissaraṇanti.|| ||</p>

					<p class="f4">Yaɱ kho bhikkhu,||<br />
					rūpaɱ paṭicca uppajjati sukhaɱ somanassaɱ ayaɱ rūpe assādo,||<br />
					yaɱ rūpaɱ aniccaɱ dukkhaɱ vipariṇāma-dhammaɱ ayaɱ rūpe ādīnavo,||<br />
					yo rūpe chanda-rāga-vinayo chanda-rāga-p-pahānaɱ idaɱ rūpe nissaraṇaɱ.|| ||</p>

					<p class="f4">Yaɱ kho bhikkhu,||<br />
					vedanaɱ paṭicca uppajjati sukhaɱ somanassaɱ ayaɱ vedanaɱ assādo,||<br />
					yaɱ vedanaɱ aniccaɱ dukkhaɱ vipariṇāma-dhammaɱ ayaɱ vedanā ādīnavo,||<br />
					yo vedano chanda-rāga-vinayo chanda-rāga-p-pahānaɱ idaɱ vedano nissaraṇaɱ.|| ||</p>

					<p class="f4">Yaɱ kho bhikkhu,||<br />
					saññaɱ paṭicca uppajjati sukhaɱ somanassaɱ ayaɱ saññaɱ assādo,||<br />
					yaɱ yaɱ saññaɱ aniccaɱ dukkhaɱ vipariṇāma-dhammaɱ ayaɱ saññaɱ ādīnavo,||<br />
					yo sañño chanda-rāga-vinayo chanda-rāga-p-pahānaɱ idaɱ sañño nissaraṇaɱ.|| ||</p>

					<p class="f4">Yaɱ kho bhikkhu,||<br />
					sankhāre paṭicca uppajjati sukhaɱ somanassaɱ ayaɱ sankhāre assādo,||<br />
					yaɱ sankhāraɱ aniccaɱ dukkhaɱ viparināmadhammaɱ ayaɱ sankhāro ādīnavo,||<br />
					yo sankhāre chanda-rāga-vinayo chanda-rāga-p-pahānaɱ idaɱ sankhāre nissaraṇanti.|| ||</p>

					<p class="f4">Yaɱ kho bhikkhu,||<br />
					viññāṇaɱ paṭicca uppajjati sukhaɱ somanassaɱ ayaɱ viññāṇe assādo,||<br />
					yaɱ viññāṇaɱ aniccaɱ dukkhaɱ vipariṇāma-dhammaɱ ayaɱ viññāṇe ādīnavo,||<br />
					yo viññāṇe chanda-rāga-vinayo chanda-rāga-p-pahānaɱ idaɱ viññāṇe nissaraṇanti.|| ||</p>

					<p class="f4">Kathaɱ pana bhante,||<br />
					jānato kathaɱ passato imasmiɱ ca saviññāṇake kāye bahiddhā ca sabba-nimittesu ahaŋkāra-mamaŋkāra-mān-ā-nusayā na hontīti?|| ||</p>

					<p class="f4">Yaɱ kiñci bhikkhu,||<br />
					rūpaɱ atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ <a id="pg19"><span class="f2 g"><b>[19]</b></span></a> vā paṇītaɱ vā yaɱ dūre santike vā,||<br />
					'sabbaɱ rūpaɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci vedanā atīt-ā-nāgatapacc'uppannā ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					'sabbaɱ vedanaɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya passati.|| ||</p>

					<p class="f4">Yā kāci saññā atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					'sabbaɱ saññaɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya passati.|| ||</p>

					<p class="f4">Ye keci sankhārā atīt-ā-nāgata-pacc'uppannaɱ ajjhattaɱ vā bahaddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					'sabbaɱ sankhāraɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya passati.|| ||</p>

					<p class="f4">Yaɱ kiñci viññāṇaɱ atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					'sabbaɱ viññāṇaɱ n'etaɱ mama,||<br />
					neso'ham asmi,||<br />
					na m'eso attā' ti.|| ||</p>

					<p class="f4">evam etaɱ yathā-bhūtaɱ samma-p-paññāya passati.|| ||</p>

					<p class="f4">Evaɱ kho bhikkhu jānato evaɱ passato imasmiɱ ca saviññāṇake kāye bahiddhā ca sabba-nimittesu ahaŋkāra-mamaŋkāra-mān-ā-nusayā1na hontī' ti.|| ||</p>

					<p class="f4">Atha kho,||<br />
					aññatarassa bhikkhuno evaɱ cetaso parivitakko udapādi:||<br />
					'Iti kira bho,||<br />
					rūpaɱ anattā,||<br />
					vedanā anattā,||<br />
					saññā anattā,||<br />
					sankhārā anattā,||<br />
					viññāṇaɱ anattā anatta-katāni kammāni kamattānaɱ phusissantī ti.|| ||</p>

					<p class="f4">Atha kho Bhagavā tassa bhikkhuno cetasā coto parivitakka-maññāya bhikkhū āmantesi:||<br />
					ṭhānaɱ kho pan'etaɱ bhikkhave,||<br />
					vijjati yaɱ idh'ekacco mogha-puriso avidcā avijjā-gato taṇhādhipateyyena cetasā Satth-usāsanaɱ atidhāvitabbaɱ maññeyya:||<br />
					'Iti kira bho rūpaɱ anattā,||<br />
					vedanā anattā,||<br />
					saññā anattā,||<br />
					sankhārā anattā,||<br />
					viññāṇaɱ anattā anatta-katāni kammāni kamattānaɱ phusissantī' ti.|| ||</p>

					<p class="f4">Paṭicca vinītā kho me tumhe bhikkhave,||<br />
					tatra tatra dhammesu taɱ kim maññatha bhikkhave,||<br />
					rūpaɱ niccaɱ vā aniccaɱ vāti?|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti?|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ 'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱmaññatha bhikkhave,||<br />
					vedanā niccaɱ vā aniccaɱ vāti?|| ||</p>

					<p class="f4">Aniccaɱ bhante.|| ||</p>

					<p class="f4"><a id="pg20"><span class="f2 g"><b>[20]</b></span></a> Yaɱ pan-ā-niccaɱ,||<br />
					dukkhaɱ vā taɱ sukhaɱ vāti?|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱmaññatha bhikkhave,||<br />
					saññā niccaɱ vā aniccaɱ vāti?|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti?|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱmaññatha bhikkhave,||<br />
					sankhārā niccaɱ vā aniccaɱ vāti?|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti?|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ 'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱmaññatha bhikkhave,||<br />
					viññāṇaɱ niccaɱ vā aniccaɱ vāti?|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti?|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?|| ||</p>

					<p class="f4">No h'etaɱ bhante.|| ||</p>

					<p class="f4">Tasmā ti ha bhikkhave,||<br />
					yaɱ kiñci rūpaɱ atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					'sabbaɱ rūpaɱ n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci vedanā atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vi paṇītaɱ vā yaɱ dūre santike vā,||<br />
					'sabbaɱ vedanā n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yā kāci saññā atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					'sabbaɱ saññā n'etaɱ mama,||<br />
					neso'ham asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Ye keci sankhārā atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,'sabbaɱ sankhāraɱ n'etaɱ mama,||<br />
					nosohamasmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Yaɱ kiñci viññāṇaɱ atīt-ā-nāgata-pacc'uppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā,||<br />
					sabbaɱ viññāṇaɱ n'etaɱ mama,||<br />
					neso'ham asmi,||<br />
					na m'eso attāti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Evaɱ passaɱ bhikkhave,||<br />
					sutavā ariya-sāvako rūpasmiɱ nibbindati,||<br />
					vedanāyapi nibbindati,||<br />
					saññāyapi nibbindati,||<br />
					sankhāresupi nibbindati,||<br />
					viññāṇasmimpi nibbindati,||<br />
					nibbindaɱ virajjati,||<br />
					virāgā vimuccati,||<br />
					vimuttasmiɱ vimuttamiti ñāṇaɱ hoti:||<br />
					khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'ti pajānātī ti.|| ||</p>

					<p class="f4">Idamoca Bhagavā attamanā te bhikkhu Bhagavato bhāsitaɱ abhinandunti.|| ||</p>

					<p class="f4">Imasmiɱ kho pana veyyā-kara-ṇasmiɱ bhaññamāne saṭṭhimattānaɱ bhikkhūnaɱ anupādāya āsavehi cittāni vimucciɱsūti.|| ||</p>

					<p class="f4 ctr">Mahāpuṇṇama suttaɱ navamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>