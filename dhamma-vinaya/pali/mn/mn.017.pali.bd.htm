<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 17.The Buddha gives a dissertation on how to evaluate whether or not a bhikkhu should continue to live in a forest, in a small town, in a city, in a district or dependent on the support of an individual." />
<title>MN 17: Vana-Pattha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p17">Sutta 17</a></h4>

					<h1>Vana-Pattha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg104"><span class="f2 g"><b>[104]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.017.horn.pts.htm#p1">pts</a>][<a href="../../../dhamma-vinaya/chlm/mn/mn.017.chlm.sbb.htm#p1">chlm</a>][<a href="../../../dhamma-vinaya/wp/mn/mn.017.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.017.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti||<br />
					te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4"><span class="f3">[<a id="p2">2</a>]</span> "Vana-pattha-pariyā'yaṃ vo bhikkhave desissāmi,||<br />
					taṃ suṇātha,||<br />
					sādhukaṃ manasi karotha,||<br />
					bhāsissāmī" ti.|| ||</p>

					<p class="f4">"Evaṃ bhante" ti kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p3">3</a>]</span> "Idha, bhikkhave, bhikkhu aññataraṃ vana-patthaṃ upanissāya viharati.|| ||</p>

					<p class="f4">Tassa taṃ vana-patthaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
				   cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti <a id="pg105"><span class="f2 g"><b>[105]</b></span></a> paṭisañcikkhitabbaṃ:|| ||</p>

					<p class="f4">'Ahaṃ kho imaṃ vana-patthaṃ upanissāya viharāmi.|| ||</p>

					<p class="f4">Tassa taṃ vana-patthaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti' ti.|| ||</p>

					<p class="f4">Tena bhikkhave bhikkhunā ratti-bhāgaṃ vā||<br />
					divasa-bhāgaṃ vā||<br />
					tamhā vana-patthā pakkamitabbaṃ,||<br />
					na vatthabbaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p4">4</a>]</span> Idha pana bhikkhave bhikkhu aññataraṃ vana-patthaṃ upanissāya viharati.|| ||</p>

					<p class="f4">Tassa taṃ vana-patthaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā,||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ vana-patthaṃ upanissāya viharāmi.|| ||</p>

					<p class="f4">Tassa me imaṃ vana-patthaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="f4">Na kho panāhaṃ cīvara-hetu||<br />
					agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu||<br />
					agārasmā anagāriyaṃ pabba-jito.|| ||</p>

					<p class="f4">Na sen'āsana-hetu||<br />
					agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu||<br />
					agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ vana-patthaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti||<br />
					asamāhitañ ca cittaṃ||<br />
					na samādhiyati||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāmī' ti.|| ||</p>

					<p class="f4">Tena bhikkhave bhikkhunā saṇkhā pi tamhā vana-patthā pakkamitabbaṃ,||<br />
					na vatthabbaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p5">5</a>]</span> Idha pana bhikkhave bhikkhu aññataraṃ vana-patthaṃ upanissāya viharati.|| ||</p>

					<p class="f4">Tassa taṃ vana-patthaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañ- <a id="pg106"><span class="f2 g"><b>[106]</b></span></a> cikkhitabbaṃ:|| ||</p>

					<p class="f4">'Ahaṃ kho imaṃ vana-patthaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ vana-patthaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti" ti.|| ||</p>

					<p class="f4">Tena bhikkhave bhikkhunā saṇkhā pi tasmiṃ vana-patthe vatthabbaṃ,||<br />
					na pakkamitabbaṃ.|| ||</p>

					<p>&nbsp;</p>

					<p class="f4 ctr c">§</p>

					<p>&nbsp;</p>

					<p class="f4"><span class="f3">[<a id="p6">6</a>]</span> Idha pana bhikkhave bhikkhu aññataraṃ vana-pattha upanissāya viharati.|| ||</p>

					<p class="f4">Tassa taṃ vana-patthaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ vana-patthaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti" ti.|| ||</p>

					<p class="f4">Tena bhikkhave bhikkhunā yāva-jīvam pi tasmiṃ vana-patthe vatthabbaṃ,||<br />
					na pakkamitabbaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p7">7</a>]</span> <span class="f2"><i>[1]</i></span> "Idha, bhikkhave, bhikkhu aññataraṃ gāmaṃ upanissāya viharati.|| ||</p>

					<p class="f4">Tassa taṃ gāmaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ gāmaṃ upanissāya viharāmi.|| ||</p>

					<p class="f4">Tassa taṃ gāmaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti' ti.|| ||</p>

					<p class="f4">Tena bhikkhave bhikkhunā ratti-bhāgaṃ vā||<br />
					divasa-bhāgaṃ vā||<br />
					tamhā gāmaṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Idha pana bhikkhave bhikkhu aññataraṃ gāmaṃ upanissāya viharati.|| ||</p>

					<p class="f4">Tassa taṃ gāmaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ gāmaṃ upanissāya viharāmi.|| ||</p>

					<p class="f4">Tassa me imaṃ gāmaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ gāmaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti||<br />
					asamāhitañ ca cittaṃ||<br />
					na samādhiyati||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāmī' ti.|| ||</p>

					<p class="f4">Tena bhikkhave bhikkhunā saṇkhā pi tamhā gāmaṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Idha pana bhikkhave bhikkhu aññataraṃ gāmaṃ upanissāya viharati.|| ||</p>

					<p class="f4">Tassa taṃ gāmaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ gāmaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ gāmaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti" ti.|| ||</p>

					<p class="f4">Tena bhikkhave bhikkhunā saṇkhā pi tasmiṃ gāmaṃ vatthabbaṃ,||<br />
					na pakkamitabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Idha pana bhikkhave bhikkhu aññataraṃ gāmaṃ upanissāya viharati.|| ||</p>

					<p class="f4">Tassa taṃ gāmaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ gāmaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti" ti.|| ||</p>

					<p class="f4">Tena bhikkhave bhikkhunā yāva-jīvam pi tasmiṃ gāmaṃ vatthabbaṃ,||<br />
					na pakkamitabbaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p8">8</a>]</span> <span class="f2"><i>[1]</i></span> "Idha, bhikkhave, bhikkhu aññataraṃ nigamaṃ upanissāya viharati.|| ||</p>

					<p class="f4">Tassa taṃ nigamaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nigamaṃ upanissāya viharāmi.|| ||</p>

					<p class="f4">Tassa taṃ nigamaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti' ti.|| ||</p>

					<p class="f4">Tena bhikkhave bhikkhunā ratti-bhāgaṃ vā||<br />
					divasa-bhāgaṃ vā||<br />
					tamhā nigamaṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Idha pana bhikkhave bhikkhu aññataraṃ nigamaṃ upanissāya viharati.|| ||</p>

					<p class="f4">Tassa taṃ nigamaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nigamaṃ upanissāya viharāmi.|| ||</p>

					<p class="f4">Tassa me imaṃ nigamaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ nigamaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti||<br />
					asamāhitañ ca cittaṃ||<br />
					na samādhiyati||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāmī' ti.|| ||</p>

					<p class="f4">Tena bhikkhave bhikkhunā saṇkhā pi tamhā nigamaṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Idha pana bhikkhave bhikkhu aññataraṃ nigamaṃ upanissāya viharati.|| ||</p>

					<p class="f4">Tassa taṃ nigamaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nigamaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ nigamaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti" ti.|| ||</p>

					<p class="f4">Tena bhikkhave bhikkhunā saṇkhā pi tasmiṃ nigamaṃ vatthabbaṃ,||<br />
					na pakkamitabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Idha pana bhikkhave bhikkhu aññataraṃ nigamaṃ upanissāya viharati.|| ||</p>

					<p class="f4">Tassa taṃ nigamaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nigamaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti" ti.|| ||</p>

					<p class="f4">Tena bhikkhave bhikkhunā yāva-jīvam pi tasmiṃ nigamaṃ vatthabbaṃ,||<br />
					na pakkamitabbaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p9">9</a>]</span> <span class="f2"><i>[1]</i></span> "Idha, bhikkhave, bhikkhu aññataraṃ nagaraṃ upanissāya viharati.|| ||</p>

					<p class="f4">Tassa taṃ nagaraṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nagaraṃ upanissāya viharāmi.|| ||</p>

					<p class="f4">Tassa taṃ nagaraṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti' ti.|| ||</p>

					<p class="f4">Tena bhikkhave bhikkhunā ratti-bhāgaṃ vā||<br />
					divasa-bhāgaṃ vā||<br />
					tamhā nagaraṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Idha pana bhikkhave bhikkhu aññataraṃ nagaraṃ upanissāya viharati.|| ||</p>

					<p class="f4">Tassa taṃ nagaraṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nagaraṃ upanissāya viharāmi.|| ||</p>

					<p class="f4">Tassa me imaṃ nagaraṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ nagaraṃ upanissāya viharato||<br />
					anupaṭṭhitā c'eva sati||<br />
					na upaṭṭhāti||<br />
					asamāhitañ ca cittaṃ||<br />
					na samādhiyati||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāmī' ti.|| ||</p>

					<p class="f4">Tena bhikkhave bhikkhunā saṇkhā pi tamhā nagaraṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Idha pana bhikkhave bhikkhu aññataraṃ nagaraṃ upanissāya viharati.|| ||</p>

					<p class="f4">Tassa taṃ nagaraṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nagaraṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ nagaraṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti" ti.|| ||</p>

					<p class="f4">Tena bhikkhave bhikkhunā saṇkhā pi tasmiṃ nagaraṃ vatthabbaṃ,||<br />
					na pakkamitabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Idha pana bhikkhave bhikkhu aññataraṃ nagaraṃ upanissāya viharati.|| ||</p>

					<p class="f4">Tassa taṃ nagaraṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ nagaraṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti" ti.|| ||</p>

					<p class="f4">Tena bhikkhave bhikkhunā yāva-jīvam pi tasmiṃ nagaraṃ vatthabbaṃ,||<br />
					na pakkamitabbaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p10">10</a>]</span> <span class="f2"><i>[1]</i></span> "Idha, bhikkhave, bhikkhu aññataraṃ jana-padaṃ upanissāya viharati.|| ||</p>

					<p class="f4">Tassa taṃ jana-padaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ jana-padaṃ upanissāya viharāmi.|| ||</p>

					<p class="f4">Tassa taṃ jana-padaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti' ti.|| ||</p>

					<p class="f4">Tena bhikkhave bhikkhunā ratti-bhāgaṃ vā||<br />
					divasa-bhāgaṃ vā||<br />
					tamhā jana-padaṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Idha pana bhikkhave bhikkhu aññataraṃ jana-padaṃ upanissāya viharati.|| ||</p>

					<p class="f4">Tassa taṃ jana-padaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ jana-padaṃ upanissāya viharāmi.|| ||</p>

					<p class="f4">Tassa me imaṃ jana-padaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ jana-padaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti||<br />
					asamāhitañ ca cittaṃ||<br />
					na samādhiyati||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāmī' ti.|| ||</p>

					<p class="f4">Tena bhikkhave bhikkhunā saṇkhā pi tamhā jana-padaṃ pakkamitabbaṃ,||<br />
					na vatthabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Idha pana bhikkhave bhikkhu aññataraṃ jana-padaṃ upanissāya viharati.|| ||</p>

					<p class="f4">Tassa taṃ jana-padaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ jana-padaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ jana-padaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti" ti.|| ||</p>

					<p class="f4">Tena bhikkhave bhikkhunā saṇkhā pi tasmiṃ jana-padaṃ vatthabbaṃ,||<br />
					na pakkamitabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Idha pana bhikkhave bhikkhu aññataraṃ jana-padaṃ upanissāya viharati.|| ||</p>

					<p class="f4">Tassa taṃ jana-padaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ jana-padaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti" ti.|| ||</p>

					<p class="f4">Tena bhikkhave bhikkhunā yāva-jīvam pi tasmiṃ jana-padaṃ vatthabbaṃ,||<br />
					na pakkamitabbaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><span class="f3">[<a id="p11">11</a>]</span> <span class="f2"><i>[1]</i></span> "Idha, bhikkhave, bhikkhu aññataraṃ puggalaṃ upanissāya viharati.|| ||</p>

					<p class="f4">Tassa taṃ puggalaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ puggalaṃ upanissāya viharāmi.|| ||</p>

					<p class="f4">Tassa taṃ puggalaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye c'ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti' ti.|| ||</p>

					<p class="f4">Tena bhikkhave bhikkhunā ratti-bhāgaṃ vā||<br />
					divasa-bhāgaṃ vā||<br />
					so puggalo anāpucchā pakkamitabbo,||<br />
					na bandhitabho.|| ||</p>

					<p class="ctr c">&#9632;</p>

					<p class="f4"><span class="f2"><i>[2]</i></span> Idha pana bhikkhave bhikkhu aññataraṃ puggalaṃ upanissāya viharati.|| ||</p>

					<p class="f4">Tassa taṃ puggalaṃ upanissāya viharato||<br />
					<a id="pg107"><span class="f2 g"><b>[107]</b></span></a> anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ puggalaṃ upanissāya viharāmi.|| ||</p>

					<p class="f4">Tassa me imaṃ puggalaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti,||<br />
					asamāhitañ ca cittaṃ||<br />
					na samādhiyati,||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāti,||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ puggalaṃ upanissāya viharato||<br />
					anupaṭṭhitā c'eva sati||<br />
					na upaṭṭhāti||<br />
					asamāhitañ ca cittaṃ||<br />
					na samādhiyati||<br />
					apari-k-khīṇā ca āsavā||<br />
					na parikkhayaṃ gacchanti||<br />
					ananuppattañ ca anuttaraṃ yoga-k-khemaṃ nānupāpuṇāmī' ti.|| ||</p>

					<p class="f4">Tena bhikkhave bhikkhunā saṇkhā pi so puggalo anāpucchā pakkamitabbo,||<br />
					nānubandhitabbo.|| ||</p>

					<p class="ctr c">&#9632;</p>

					<p class="f4"><span class="f2"><i>[3]</i></span> Idha pana bhikkhave bhikkhu aññataraṃ puggalaṃ upanissāya viharati.|| ||</p>

					<p class="f4">Tassa taṃ puggalaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ puggalaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te kasirena samudāgacchanti.|| ||</p>

					<p class="f4">Na kho panāhaṃ cīvara-hetu agārasmā anagāriyaṃ pabba-jito.|| ||</p>

					<p class="f4">Na piṇḍa-pāta-hetu agārasmā anagāriyaṃ pabba-jito.|| ||</p>

					<p class="f4">Na sen'āsana-hetu agārasmā anagāriyaṃ pabba-jito.|| ||</p>

					<p class="f4">Na gilāna-paccaya-bhesajja-parikkhāra-hetu agārasmā anagāriyaṃ pabba-jito.|| ||</p>

					<p class="f4">Atha ca pana me imaṃ puggalaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti" ti.|| ||</p>

					<p class="f4">Tena bhikkhave bhikkhunā saṇkhā pi so puggalo anubandhitabbo,||<br />
					na pakkamitabbaṃ.|| ||</p>

					<p class="ctr c">&#9632;</p>

					<p class="f4"><span class="f2"><i>[4]</i></span> Idha pana bhikkhave bhikkhu aññataraṃ puggalaṃ upanissāya viharati.|| ||</p>

					<p class="f4">Tassa taṃ puggalaṃ upanissāya viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti.|| ||</p>

					<p class="ctr c">&#9632;</p>

					<p class="f4">Tena bhikkhave bhikkhunā iti paṭisañcikkhitabbaṃ:|| ||</p>

					<p class="f4">'Ahaṃ kho imaṃ puggalaṃ upanissāya <a id="pg108"><span class="f2 g"><b>[108]</b></span></a> viharato||<br />
					anupaṭṭhitā c'eva sati||<br />
					upaṭṭhāti,||<br />
					asamāhitañ ca cittaṃ||<br />
					samādhiyati||<br />
					apari-k-khīṇā ca āsavā||<br />
					parikkhayaṃ gacchanti||<br />
					ananuppattañ ca anuttaraṃ yoga-k-khemaṃ anupāpuṇāti||<br />
					ye ca kho ime pabba-jitena jīvita-parikkhārā samudānetabbā:||<br />
					cīvara-piṇḍa-pāta-sen'āsana-gilāna-paccaya-bhesajja-parikkhārā,||<br />
					te appakasirena samudāgacchanti" ti.|| ||</p>

					<p class="f4">Tena bhikkhave bhikkhunā yāva-jīvam pi so puggalo anubandhitabbo,||<br />
					na pakkamitabbaṃ,||<br />
					api panujjamānena pīti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Vana-Pattha Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>