<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 143. The story of the Dhamma taught to Anāthapiṇḍika just prior to his death and rebirth in the Tusita Realm." />
<title>MN 143: Anāthapiṇḍik'Ovāda Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p143">Sutta 143</a></h4>

					<h1>Anāthapiṇḍik'Ovāda Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg258"><span class="f2 g"><b>[258]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.143.chlm.sbb.htm#p1">chlm</a>][<a href="../../../dhamma-vinaya/pts/mn/mn.143.horn.pts.htm#p1">pts</a>][<a href="../../../dhamma-vinaya/ati/mn/mn.143.than.ati.htm#p1">than</a>][<a href="../../../dhamma-vinaya/mnl/mn/mn.143.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Anāthapiṇḍiko gahapati ābādhiko hoti dukkhito bāḷha-gilāno.|| ||</p>

					<p class="f4">Atha kho Anāthapiṇḍiko gahapati aññataraṃ purisaṃ āmantesi:||<br />
					'ehi tvaṃ amho purisa,||<br />
					yena Bhagavā ten'upasaṇkama,||<br />
					upasaṇkamitvā mama vacanena Bhagavato pāde sirasā vandāhi.|| ||</p>

					<p class="f4">'Anāthapiṇḍiko bhante,||<br />
					gahapati ābādhiko dukkhito bāḷha-gilāno.|| ||</p>

					<p class="f4">'So Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasaṇkama,||<br />
					upasaṇkamitvā mama vacanena āyasmato Sāriputtassa pāde sirasā vandāhi 'Anāthapiṇḍiko bhante,||<br />
					gahapati ābādhiko dukkhito bāḷha-gilāno.|| ||</p>

					<p class="f4">So āyasmato Sāriputtassa pāde sirasā vandatī' ti.|| ||</p>

					<p class="f4">Evañ ca vadehi:||<br />
					'sādhu kira bhante,||<br />
					āyasmā Sāriputto yena Anāthapiṇḍikassa gahapatissa nivesanaṃ ten'upasaṇkamatu anukampaṃ upādāyā' ti.|| ||</p>

					<p class="f4">'Evaṃ bhante'ti kho so puriso Anāthapiṇḍikassa gahapatissa paṭi-s-sutvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so puriso Bhagavantaṃ etad avoca:||<br />
					'Anāthapiṇḍiko bhante,||<br />
					gahapati ābādhiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasaṇkami.|| ||</p>

					<p class="f4">Upasaṇkamitvā āyasmantaṃ Sāriputtaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so puriso āyasmantaṃ Sāriputtaṃ etad avoca:||<br />
					'Anāthapiṇḍiko bhante,||<br />
					gahapati ābādhiko dukkhito bāḷha-gilāno,||<br />
					so āyasmato Sāriputtassa pāde sirasā vandati.|| ||</p>

					<p class="f4">Evañ ca vadeti:||<br />
					sādhu kira bhante,||<br />
					āyasmā Sāriputto yena Anāthapiṇḍikassa gahapatissa nivesanaṃ ten'upasaṇkamatu anukampaṃ upādāyā' ti.|| ||</p>

					<p class="f4">Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">Atha kho āyasmā Sāriputto nivāsetvā patta-cīvaraṃ ādāya āyasmatā Ānandena pacchā-samaṇena yena Anāthapiṇḍikassa gahapatissa nivesanaṃ ten'upasaṇkami.|| ||</p>

					<p class="f4">Upasaṇkamitvā <a id="pg259"><span class="f2 g"><b>[259]</b></span></a> paññatte āsane nisīdi.|| ||</p>

					<p class="f4">Nisajja kho āyasmā Sāriputto Anāthapiṇḍikaṃ gahapatiṃ etad avoca:||<br />
					'kacci te gahapati,||<br />
					khamanīyaṃ kacci te dukkhā vedanā paṭi-k-kamanti,||<br />
					no abhi-k-kamanti,||<br />
					paṭikkamosānaṃ paññāyanti no abhi-k-kamo' ti.|| ||</p>

					<p class="f4">Na me bhante Sāriputta khamanīyaṃ,||<br />
					na yāpanīyaṃ,bāḷhā me dukkhā vedanā.|| ||</p>

					<p class="f4">Abhikkhamanti no paṭi-k-kamanti.|| ||</p>

					<p class="f4">Abhi-k-kam'osānaṃ paññāyati no paṭikkamo' ti.|| ||</p>

					<p class="f4">Seyyathā pi bhante Sāriputta,||<br />
					balavā puriso tiṇhena sikharena muddhani abhimantheyya,||<br />
					evam eva kho bhante Sāriputta,||<br />
					adhimattā vātā muddhani ūhananti.|| ||</p>

					<p class="f4">Na me bhante Sāriputta,||<br />
					khamanīyaṃ,||<br />
					na yāpanīyaṃ,||<br />
					bāḷhā me dukkhā vedanā abhi-k-kamanti no paṭi-k-kamanti.|| ||</p>

					<p class="f4">Abhi-k-kam'osānaṃ paññāyati no paṭikkamoti.|| ||</p>

					<p class="f4">Seyyathā pi bhante Sāriputta,||<br />
					balavā puriso daḷhena varatta-bandhena1 sīse sīsa-veṭhanaṃ2 dadeyya,||<br />
					evam eva kho me bhante Sāriputta,||<br />
					adhimattā vātā sīsaṃ parikantanti.|| ||</p>

					<p class="f4">Na me bhante Sāriputta,||<br />
					khamanīyaṃ na yāpanīyaṃ,||<br />
					ba'hā me dukkhā vedanā abhi-k-kamanti no paṭi-k-kamanti.|| ||</p>

					<p class="f4">Abhi-k-kam'osānaṃ paññāyati,||<br />
					no paṭikkamoti.|| ||</p>

					<p class="f4">Seyyathā pi bhante Sāriputta,||<br />
					dakkho go-ghātako vā go-ghātakantevāsī vā tiṇhena govikantanena kucchiṃ parikanteyya,||<br />
					evam eva kho me bhante Sāriputta,||<br />
					adhimattā vātā kucchiṃ parikantanti.|| ||</p>

					<p class="f4">Na me bhante Sāriputta,||<br />
					khamanīyaṃ na yāpanīyaṃ,||<br />
					ba'hā me dukkhā vedanā abhi-k-kamanti no paṭi-k-kamanti.|| ||</p>

					<p class="f4">Abhi-k-kam'osānaṃ paññāyati no paṭikkamoti.|| ||</p>

					<p class="f4">Seyyathā pi bhante Sāriputta,||<br />
					dve balavanto purisā dubbalataraṃ purisaṃ nānā bāhāsu gahetvā aṇg'ārakāsuyā santāpeyyuṃ samparitāpyeṃ,||<br />
					evam eva kho me bhante Sāriputta,||<br />
					adhimatto kāyasmiṃ ḍāho.|| ||</p>

					<p class="f4">Na me bhante Sāriputta,||<br />
					khamanīyaṃ na yāpanīyaṃ bāḷhā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaṃ paññāyati no paṭikkamoti.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na cakkhuṃ upādiyissāmī.|| ||</p>

					<p class="f4">Na ca me cakkhunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na sotaṃ upādiyissāmi.|| ||</p>

					<p class="f4">Na ca me sotanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na ghānaṃ upādiyissāmī.|| ||</p>

					<p class="f4">Na ca me ghānanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na jivhaṃ upādiyissāmi.|| ||</p>

					<p class="f4">Na ca me jivhanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na kāyaṃ upādiyissāmi.|| ||</p>

					<p class="f4">Na ca me kāyanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na manaṃ upādiyissāmī.|| ||</p>

					<p class="f4">Na ca me manonissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhītabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na rūpaṃ upādiyissāmi.|| ||</p>

					<p class="f4">Na ca me rūpanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na saddaṃ upādiyissāmī.|| ||</p>

					<p class="f4">Na ca me saddanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhītabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na gandhaṃ upādiyissāmi.|| ||</p>

					<p class="f4">Na ca me gandhanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na rasaṃ upādiyissāmī.|| ||</p>

					<p class="f4">Na ca me rasanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhītabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na phoṭṭhabbaṃ upādiyissāmi.|| ||</p>

					<p class="f4">Na ca me phoṭṭhabbanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na dhammaṃ upādiyissāmī.|| ||</p>

					<p class="f4">Na ca me dhammanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhītabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na cakkhu viññāṇaṃ upādiyissāmi.|| ||</p>

					<p class="f4">Na ca me cakkhu-viññāṇanissitaṃ viññāṇaṃ bhavissatī'ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na sota-viññāṇaṃ upādiyissāmī.|| ||</p>

					<p class="f4">Na ca me sota-viññāṇanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na ghāna-viññāṇaṃ upādiyissāmi.|| ||</p>

					<p class="f4">Na ca me ghāna-viññāṇanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na jivhā-viññāṇaṃ upādiyissāmī.|| ||</p>

					<p class="f4">Na ca me jivhā-viññāṇanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na kāya-viññāṇaṃ upādiyissāmi.|| ||</p>

					<p class="f4">Na ca me kāya-viññāṇanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na mano-viññāṇaṃ upādiyissāmī.|| ||</p>

					<p class="f4">Na ca me mano viññāṇanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na cakkhu-samphassaṃ upādiyissāmi.|| ||</p>

					<p class="f4">Na ca me cakkhu-samphassanissitaṃ <a id="pg260"><span class="f2 g"><b>[260]</b></span></a> viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na sota-samphassaṃ upādiyissāmī.|| ||</p>

					<p class="f4">Na ca me sota-samphassanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhītabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na ghāna-samphassaṃ upādiyissāmi.|| ||</p>

					<p class="f4">Na ca me ghāna-samphassanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na jivhā-samphassaṃ upādiyissāmi.|| ||</p>

					<p class="f4">Na ca me jivhā-samphassanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na kāya-samphassaṃ upādiyissāmi.|| ||</p>

					<p class="f4">Na ca me kāya-samphassanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na mano-samphassaṃ upādiyissāmi.|| ||</p>

					<p class="f4">Na ca me mano-samphassanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na cakkhu-samphassajaṃ vedanaṃ upādiyissāmi.|| ||</p>

					<p class="f4">Na ca me cakkhu-samphassajavedanānissitaṃ1 viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na sota-samphassajaṃ-vedanaṃ upādiyissāmī.|| ||</p>

					<p class="f4">Na ca me sota-samphassajavedanānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhītabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na ghāna-samphassajaṃ vedanaṃ upādiyissāmi.|| ||</p>

					<p class="f4">Na ca me ghāna-samphassajavedanānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabba:||<br />
					'na jivhā-samphassajaṃ vedanaṃ upādiyissāmi.Na ca me jivhā-samphassajavedanānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na kāya-samphassajaṃ vedanaṃ upādiyissāmi.Na ca me kāya-samphassajavedanānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					'na mano-samphassajaṃ vedanaṃ upādiyissāmi.|| ||</p>

					<p class="f4">Na ca me mano-samphassajavedanānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na paṭhavī-dhātuṃ upādiyissāmi.|| ||</p>

					<p class="f4">Na ca me paṭhavī-dhātunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na āpo-dhātuṃ upādiyissāmi.|| ||</p>

					<p class="f4">Na ca me āpo-dhātunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na tejo-dhātuṃ upādiyissāmi.|| ||</p>

					<p class="f4">Na ca me tejo-dhātunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na vāyedhātuṃ upādiyissāmi.|| ||</p>

					<p class="f4">Na ca me vayodhātunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na ākāsa-dhātuṃ upādiyissāmi.|| ||</p>

					<p class="f4">Na ca me ākāsa-dhātunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na viññāṇadhātuṃ upādiyissāmi.|| ||</p>

					<p class="f4">Na ca me viññāṇadhātunissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ na rūpaṃ upādiyissāmi.|| ||</p>

					<p class="f4">Na ca me rūpanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na vedanaṃ upādiyissāmi.|| ||</p>

					<p class="f4">Na ca me vedanānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na saññaṃ upādiyissāmi.|| ||</p>

					<p class="f4">Na ca me saññānissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na saṇkhāre upādiyissāmi.|| ||</p>

					<p class="f4">Na ca me saṇkhāranissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na viññāṇaṃ upādiyissāmi.|| ||</p>

					<p class="f4">Na ca me viññāṇanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na Ākāsanañ-c'āyatanaṃ upādiyissāmi.|| ||</p>

					<p class="f4">Na ca me Ākāsanañ-c'āyatananissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na Viññāṇañ-c'āyatanaṃ upādiyissāmi,||<br />
					na ca me Viññāṇañ-c'āyatananissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na Ākiñcaññ'āyatanaṃ <a id="pg261"><span class="f2 g"><b>[261]</b></span></a> upādiyissāmi.|| ||</p>

					<p class="f4">Na ca me</p>
					<p class="f4">Ākiñ caññ'āyatananissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na N'eva-saññā-nā-saññ'āyatanaṃ upādiyissāmi.|| ||</p>

					<p class="f4">Na ca me N'eva-saññā-nā-saññ'āyatananissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na idha lokaṃ upādiyissāmi.|| ||</p>

					<p class="f4">Na ca me idha lokanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha te gahapati,||<br />
					evaṃ sikkhitabbaṃ:||<br />
					na paralokaṃ upādiyissāmi.|| ||</p>

					<p class="f4">Na ca me paralokanissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabbaṃ.|| ||</p>

					<p class="f4">Tasmātiha gahapati,||<br />
					evaṃ sikkhitabbaṃ:||<br />
					yampidaṃ1 diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ3 manasā.|| ||</p>

					<p class="f4">Tampi na upadiyissāmi.|| ||</p>

					<p class="f4">Na ca me tannissitaṃ viññāṇaṃ bhavissatī' ti.|| ||</p>

					<p class="f4">Evaṃ hi te gahapati,||<br />
					sikkhitabban ti.|| ||</p>

					<p class="f4">Evaṃ vutte Anāthapiṇḍiko gahapati parodi,||<br />
					assūni pavattesi.|| ||</p>

					<p class="f4">Atha kho āyasmā Ānando,||<br />
					Anāthapiṇḍikaṃ gahapatiṃ etad avoca:||<br />
					olīyasi kho tvaṃ gahapati,||<br />
					saṃsīdasi.|| ||</p>

					<p class="f4">Kho tvaṃ gahapatī' ti.|| ||</p>

					<p class="f4">Nāhaṃ bhante Ānanda,||<br />
					oliyyāmi,||<br />
					na pi saṃsīdāmi.|| ||</p>

					<p class="f4">Api ca me dīgha-rattaṃ Satthā payirupāsito,||<br />
					mano-bhāvanīyā ca bhikkhu na ca me eva-rūpī dhammī kathā suta-pubbā' ti.|| ||</p>

					<p class="f4">Na kho gahapati,||<br />
					gihīnaṃ odāta-vasanānaṃ eva-rūpī dhammī kathā paṭibhāti.|| ||</p>

					<p class="f4">Pabbajitānaṃ kho gahapati,||<br />
					eva-rūpī dhammī kathā paṭibhātī' ti.|| ||</p>

					<p class="f4">Tena hi bhante Sāriputta,gihīnaṃ odāta-vasanānaṃ eva-rūpī dhammī kathā paṭibhātu.|| ||</p>

					<p class="f4">Santi hi bhante Sāriputta,||<br />
					kula-puttā apparajakkhajātikā,||<br />
					assavaṇatā Dhammassa parihāyanti.|| ||</p>

					<p class="f4">Bhavissanti Dhammassa aññātāro' ti.|| ||</p>

					<p class="f4">Atha kho āyasmā ca Sāriputto āyasmā ca Ānando,||<br />
					Anāthapiṇḍikaṃ gahapatiṃ iminā ovādena ovaditvā uṭṭhāy āsanā pakkamiṃsu.|| ||</p>

					<p class="f4">Atha kho Anāthapiṇḍiko gahapati,||<br />
					acira-pakkante āyasmante ca Sāriputte āyasmante ca <a id="pg262"><span class="f2 g"><b>[262]</b></span></a> Ānande kāyassa bhedā param maraṇā Tusitaṃ kāyaṃ upapajji6.|| ||</p>

					<p class="f4">Atha kho Anāthapiṇḍiko deva-putto abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yena Bhagavā ten'upasaṇkami,||<br />
					upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Anāthapiṇḍiko deva-putto Bhagavantaṃ gāthāhi ajjhabhāsi:|| ||</p>

					<p class="f4">"Idaṃ hi taṃ Jetavanaṃ isiSaṇghanisevitaṃ,||<br />
					Āvutthaṃ dhamma-rājena pītisañjananaṃ mama.|| ||</p>

					<p class="f4">Kammaṃ vijjā ca dhammo ca silaṃ jīvitamuttamaṃ,||<br />
					Etena maccā sujjhanti na gottena dhanena vā.|| ||</p>

					<p class="f4">Tasmā hi paṇḍito poso sampassaṃ atthamattano,||<br />
					Yoniso vicine dhammaṃ evaṃ tattha visujjhati.|| ||</p>

					<p class="f4">Sāriputtova paññāya sīlena upasamena ca,||<br />
					Yo hi pāragato bhikkhu etāva paramo siyā'' ti.|| ||</p>

					<p class="f4">Idam avoca Anāthapiṇḍiko deva-putto,||<br />
					samanuñño Satthā ahosi.|| ||</p>

					<p class="f4">Atha kho Anāthapiṇḍiko deva-putto samanuñño me Satthāti Bhagavantaṃ abhivādetvā padakkhiṇaṃ katvā tatth'evantara-dhāyi.|| ||</p>

					<p class="f4">Atha kho Bhagavā tassā rattiyā accayena bhikkhu āmantesi:||<br />
					imaṃ bhikkhave rattiṃ aññataro deva-putto abhikkantāya rattiyā abhikkanta-vaṇṇo kevala-kappaṃ Jetavanaṃ obhāsetvā yenāhaṃ ten'upasaṇkami,||<br />
					upasaṇkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho bhikkhave,||<br />
					so deva-putto maṃ gāthāhi ajjhabhāsi:|| ||</p>

					<p class="f4">"Idaṃ hi taṃ Jetavanaṃ isiSaṇghanisevitaṃ,||<br />
					Āvutthaṃ dhamma-rājena pītisañjananaṃ mama.|| ||</p>

					<p class="f4">Kammaṃ vijjā ca dhammo ca silaṃ jīvitamuttamaṃ,||<br />
					Etena maccā sujjhanti na gottena dhanena vā.|| ||</p>

					<p class="f4">Tasmā hi paṇḍito poso sampassaṃ atthamattano,||<br />
					Yoniso vicine dhammaṃ evaṃ tattha visujjhati.|| ||</p>

					<p class="f4">Sāriputtova paññāya sīlena upasamena ca,||<br />
					Yo hi pāragato bhikkhu etāva paramo siyāti.|| ||</p>

					<p class="f4"><a id="pg263"><span class="f2 g"><b>[263]</b></span></a> Idam avoca bhikkhave,||<br />
					so deva-putto.|| ||</p>

					<p class="f4">Samanuñño me Satthāti maṃ abhivādetvā padakkhiṇaṃ katvā tatth'evantara-dhāyī' ti.|| ||</p>

					<p class="f4">Evaṃ vutte āyasmā Ānando Bhagavantaṃ etad avoca:||<br />
					'so hi nūna so bhante,||<br />
					Anāthapiṇḍiko deva-putto bhavissati,||<br />
					Anāthapiṇḍiko bhante,||<br />
					gahapati āyasmante Sāriputte abhi-p-pasanno ahosī ti.|| ||</p>

					<p class="f4">Sādhu sādhu, Ānanda,||<br />
					yāvatakaṃ kho Ānanda,||<br />
					takkāya pattabbaṃ,||<br />
					anuppattaṃ tayā.|| ||</p>

					<p class="f4">Anāthapiṇḍiko so Ānanda,||<br />
					deva-putto nāñño ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaṃ 'abhinandī' ti.|| ||</p>

					<p class="ctr">Anāthapiṇḍik'Ovāda Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>