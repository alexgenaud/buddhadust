<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 143. The story of the Dhamma taught to Anāthapiṇḍika just prior to his death and rebirth in the Tusita Realm." />
<title>MN 143: Anathapindik'ovada Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p143">Sutta 143</a></h4>

					<h1>Anāthapiṇḍik'ovāda Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.143.chlm.sbb.htm#p1">chlm</a>][<a href="../../../dhamma-vinaya/pts/mn/mn.143.horn.pts.htm#p1">pts</a>][<a href="../../../dhamma-vinaya/ati/mn/mn.143.than.ati.htm#p1">than</a>][<a href="../../../dhamma-vinaya/mnl/mn/mn.143.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena Anāthapiṇḍiko gahapati ābādhiko hoti dukkhito bāḷha-gilāno.|| ||</p>

					<p class="f4">Atha kho Anāthapiṇḍiko gahapati aññataraɱ purisaɱ āmantesi:||<br />
					'ehi tvaɱ amho purisa,||<br />
					yena Bhagavā ten'upasankama,||<br />
					upasankamitvā mama vacanena Bhagavato pāde sirasā vandāhi.|| ||</p>

					<p class="f4">'Anāthapiṇḍiko bhante,||<br />
					gahapati ābādhiko dukkhito bāḷha-gilāno.|| ||</p>

					<p class="f4">'So Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasankama,||<br />
					upasankamitvā mama vacanena āyasmato Sāriputtassa pāde sirasā vandāhi 'Anāthapiṇḍiko bhante,||<br />
					gahapati ābādhiko dukkhito bāḷha-gilāno.|| ||</p>

					<p class="f4">So āyasmato Sāriputtassa pāde sirasā vandatī' ti.|| ||</p>

					<p class="f4">Evañ ca vadehi:||<br />
					'sādhu kira bhante,||<br />
					āyasmā Sāriputto yena Anāthapiṇḍikassa gahapatissa nivesanaɱ ten'upasankamatu anukampaɱ upādāyā' ti.|| ||</p>

					<p class="f4">'Evaɱ bhante'ti kho so puriso Anāthapiṇḍikassa gahapatissa paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso Bhagavantaɱ etad avoca:||<br />
					'Anāthapiṇḍiko bhante,||<br />
					gahapati ābādhiko dukkhito bāḷha-gilāno,||<br />
					so Bhagavato pāde sirasā vandatī' ti.|| ||</p>

					<p class="f4">Yena c'āyasmā Sāriputto ten'upasankami.|| ||</p>

					<p class="f4">Upasaŋkamitvā āyasmantaɱ Sāriputtaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso āyasmantaɱ Sāriputtaɱ etad avoca:||<br />
					'Anāthapiṇḍiko bhante,||<br />
					gahapati ābādhiko dukkhito bāḷha-gilāno,||<br />
					so āyasmato Sāriputtassa pāde sirasā vandati.|| ||</p>

					<p class="f4">Evañ ca vadeti:||<br />
					sādhu kira bhante,||<br />
					āyasmā Sāriputto yena Anāthapiṇḍikassa gahapatissa nivesanaɱ ten'upasankamatu anukampaɱ upādāyā' ti.|| ||</p>

					<p class="f4">Adhivāsesi kho āyasmā Sāriputto tuṇhī-bhāvena.|| ||</p>

					<p class="f4">Atha kho āyasmā Sāriputto nivāsetvā patta-cīvaraɱ ādāya āyasmatā Ānandena pacchā-samaṇena yena Anāthapiṇḍikassa gahapatissa nivesanaɱ ten'upasankami.|| ||</p>

					<p class="f4">Upasaŋkamitvā <a id="pg259"><span class="f2 g"><b>[259]</b></span></a> paññatte āsane nisīdi.|| ||</p>

					<p class="f4">Nisajja kho āyasmā Sāriputto Anāthapiṇḍikaɱ gahapatiɱ etad avoca:||<br />
					'kacci te gahapati,||<br />
					khamanīyaɱ kacci te dukkhā vedanā paṭi-k-kamanti,||<br />
					no abhi-k-kamanti,||<br />
					paṭikkamosānaɱ paññāyanti no abhi-k-kamo' ti.|| ||</p>

					<p class="f4">Na me bhante Sāriputta khamanīyaɱ,||<br />
					na yāpanīyaɱ,bāḷhā me dukkhā vedanā.|| ||</p>

					<p class="f4">Abhikkhamanti no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati no paṭikkamo' ti.|| ||</p>

					<p class="f4">Seyyathā pi bhante Sāriputta,||<br />
					balavā puriso tiṇhena sikharena muddhani abhimantheyya,||<br />
					evam eva kho bhante Sāriputta,||<br />
					adhimattā vātā muddhani ūhananti.|| ||</p>

					<p class="f4">Na me bhante Sāriputta,||<br />
					khamanīyaɱ,||<br />
					na yāpanīyaɱ,||<br />
					bāḷhā me dukkhā vedanā abhi-k-kamanti no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati no paṭikkamoti.|| ||</p>

					<p class="f4">Seyyathā pi bhante Sāriputta,||<br />
					balavā puriso daḷhena varatta-bandhena1 sīse sīsa-veṭhanaɱ2 dadeyya,||<br />
					evam eva kho me bhante Sāriputta,||<br />
					adhimattā vātā sīsaɱ parikantanti.|| ||</p>

					<p class="f4">Na me bhante Sāriputta,||<br />
					khamanīyaɱ na yāpanīyaɱ,||<br />
					ba'hā me dukkhā vedanā abhi-k-kamanti no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati,||<br />
					no paṭikkamoti.|| ||</p>

					<p class="f4">Seyyathā pi bhante Sāriputta,||<br />
					dakkho goghātako vā go-ghātakantevāsī vā tiṇhena govikantanena kucchiɱ parikanteyya,||<br />
					evam eva kho me bhante Sāriputta,||<br />
					adhimattā vātā kucchiɱ parikantanti.|| ||</p>

					<p class="f4">Na me bhante Sāriputta,||<br />
					khamanīyaɱ na yāpanīyaɱ,||<br />
					ba'hā me dukkhā vedanā abhi-k-kamanti no paṭi-k-kamanti.|| ||</p>

					<p class="f4">Abhi-k-kam'osānaɱ paññāyati no paṭikkamoti.|| ||</p>

					<p class="f4">Seyyathā pi bhante Sāriputta,||<br />
					dve balavanto purisā dubbalataraɱ purisaɱ nānā bāhāsu gahetvā aŋg'ārakāsuyā santāpeyyuɱ samparitāpyeɱ,||<br />
					evam eva kho me bhante Sāriputta,||<br />
					adhimatto kāyasmiɱ ḍāho.|| ||</p>

					<p class="f4">Na me bhante Sāriputta,||<br />
					khamanīyaɱ na yāpanīyaɱ bāḷhā me dukkhā vedanā abhi-k-kamanti no paṭi-k-kamanti,||<br />
					abhi-k-kam'osānaɱ paññāyati no paṭikkamoti.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na cakkhuɱ upādiyissāmī.|| ||</p>

					<p class="f4">Na ca me cakkhunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na sotaɱ upādiyissāmi.|| ||</p>

					<p class="f4">Na ca me sotanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na ghānaɱ upādiyissāmī.|| ||</p>

					<p class="f4">Na ca me ghānanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na jivhaɱ upādiyissāmi.|| ||</p>

					<p class="f4">Na ca me jivhanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na kāyaɱ upādiyissāmi.|| ||</p>

					<p class="f4">Na ca me kāyanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na manaɱ upādiyissāmī.|| ||</p>

					<p class="f4">Na ca me manonissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhītabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na rūpaɱ upādiyissāmi.|| ||</p>

					<p class="f4">Na ca me rūpanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na saddaɱ upādiyissāmī.|| ||</p>

					<p class="f4">Na ca me saddanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhītabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na gandhaɱ upādiyissāmi.|| ||</p>

					<p class="f4">Na ca me gandhanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na rasaɱ upādiyissāmī.|| ||</p>

					<p class="f4">Na ca me rasanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhītabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na phoṭṭhabbaɱ upādiyissāmi.|| ||</p>

					<p class="f4">Na ca me phoṭṭhabbanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na dhammaɱ upādiyissāmī.|| ||</p>

					<p class="f4">Na ca me dhammanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhītabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na cakkhu viññāṇaɱ upādiyissāmi.|| ||</p>

					<p class="f4">Na ca me cakkhu-viññāṇanissitaɱ viññāṇaɱ bhavissatī'ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na sota-viññāṇaɱ upādiyissāmī.|| ||</p>

					<p class="f4">Na ca me sota-viññāṇanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na ghāna-viññāṇaɱ upādiyissāmi.|| ||</p>

					<p class="f4">Na ca me ghāna-viññāṇanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na jivhā-viññāṇaɱ upādiyissāmī.|| ||</p>

					<p class="f4">Na ca me jivhā-viññāṇanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na kāya-viññāṇaɱ upādiyissāmi.|| ||</p>

					<p class="f4">Na ca me kāya-viññāṇanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na mano-viññāṇaɱ upādiyissāmī.|| ||</p>

					<p class="f4">Na ca me mano viññāṇanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na cakkhu-samphassaɱ upādiyissāmi.|| ||</p>

					<p class="f4">Na ca me cakkhu-samphassanissitaɱ <a id="pg260"><span class="f2 g"><b>[260]</b></span></a> viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na sota-samphassaɱ upādiyissāmī.|| ||</p>

					<p class="f4">Na ca me sota-samphassanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhītabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na ghānasamphassaɱ upādiyissāmi.|| ||</p>

					<p class="f4">Na ca me ghānasamphassanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na jivhā-samphassaɱ upādiyissāmi.|| ||</p>

					<p class="f4">Na ca me jivhā-samphassanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na kāya-samphassaɱ upādiyissāmi.|| ||</p>

					<p class="f4">Na ca me kāya-samphassanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na mano-samphassaɱ upādiyissāmi.|| ||</p>

					<p class="f4">Na ca me mano-samphassanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na cakkhu-samphassajaɱ vedanaɱ upādiyissāmi.|| ||</p>

					<p class="f4">Na ca me cakkhu-samphassajavedanānissitaɱ1 viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na sota-samphassajaɱ-vedanaɱ upādiyissāmī.|| ||</p>

					<p class="f4">Na ca me sota-samphassajavedanānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhītabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na ghānasamphassajaɱ vedanaɱ upādiyissāmi.|| ||</p>

					<p class="f4">Na ca me ghānasamphassajavedanānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabba:||<br />
					'na jivhā-samphassajaɱ vedanaɱ upādiyissāmi.Na ca me jivhā-samphassajavedanānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na kāya-samphassajaɱ vedanaɱ upādiyissāmi.Na ca me kāya-samphassajavedanānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					'na mano-samphassajaɱ vedanaɱ upādiyissāmi.|| ||</p>

					<p class="f4">Na ca me mano-samphassajavedanānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na paṭhavī-dhātuɱ upādiyissāmi.|| ||</p>

					<p class="f4">Na ca me paṭhavī-dhātunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na āpo-dhātuɱ upādiyissāmi.|| ||</p>

					<p class="f4">Na ca me āpo-dhātunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na tejo-dhātuɱ upādiyissāmi.|| ||</p>

					<p class="f4">Na ca me tejo-dhātunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na vāyedhātuɱ upādiyissāmi.|| ||</p>

					<p class="f4">Na ca me vayodhātunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na ākāsa-dhātuɱ upādiyissāmi.|| ||</p>

					<p class="f4">Na ca me ākāsa-dhātunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na viññāṇadhātuɱ upādiyissāmi.|| ||</p>

					<p class="f4">Na ca me viññāṇadhātunissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ na rūpaɱ upādiyissāmi.|| ||</p>

					<p class="f4">Na ca me rūpanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na vedanaɱ upādiyissāmi.|| ||</p>

					<p class="f4">Na ca me vedanānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na saññaɱ upādiyissāmi.|| ||</p>

					<p class="f4">Na ca me saññānissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na sankhāre upādiyissāmi.|| ||</p>

					<p class="f4">Na ca me sankhāranissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na viññāṇaɱ upādiyissāmi.|| ||</p>

					<p class="f4">Na ca me viññāṇanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na Ākāsanañ-c'āyatanaɱ upādiyissāmi.|| ||</p>

					<p class="f4">Na ca me Ākāsanañ-c'āyatananissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na Viññāṇañ-c'āyatanaɱ upādiyissāmi,||<br />
					na ca me Viññāṇañ-c'āyatananissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na Ākiñcaññ'āyatanaɱ <a id="pg261"><span class="f2 g"><b>[261]</b></span></a> upādiyissāmi.|| ||</p>

					<p class="f4">Na ca me</p>
					<p class="f4">Ākiñ caññ'āyatananissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na N'eva-saññā-nā-saññ'āyatanaɱ upādiyissāmi.|| ||</p>

					<p class="f4">Na ca me N'eva-saññā-nā-saññ'āyatananissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na idha lokaɱ upādiyissāmi.|| ||</p>

					<p class="f4">Na ca me idha lokanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha te gahapati,||<br />
					evaɱ sikkhitabbaɱ:||<br />
					na paralokaɱ upādiyissāmi.|| ||</p>

					<p class="f4">Na ca me paralokanissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabbaɱ.|| ||</p>

					<p class="f4">Tasmā ti ha gahapati,||<br />
					evaɱ sikkhitabbaɱ:||<br />
					yampidaɱ1 diṭṭhaɱ sutaɱ mutaɱ viññātaɱ pattaɱ pariyesitaɱ anuvicaritaɱ3 manasā.|| ||</p>

					<p class="f4">Tampi na upadiyissāmi.|| ||</p>

					<p class="f4">Na ca me tannissitaɱ viññāṇaɱ bhavissatī' ti.|| ||</p>

					<p class="f4">Evaɱ hi te gahapati,||<br />
					sikkhitabban ti.|| ||</p>

					<p class="f4">Evaɱ vutte Anāthapiṇḍiko gahapati parodi,||<br />
					assūni pavattesi.|| ||</p>

					<p class="f4">Atha kho āyasmā Ānando,||<br />
					Anāthapiṇḍikaɱ gahapatiɱ etad avoca:||<br />
					olīyasi kho tvaɱ gahapati,||<br />
					saɱsīdasi.|| ||</p>

					<p class="f4">Kho tvaɱ gahapatī' ti.|| ||</p>

					<p class="f4">Nāhaɱ bhante Ānanda,||<br />
					oliyyāmi,||<br />
					na pi saɱsīdāmi.|| ||</p>

					<p class="f4">Api ca me dīgha-rattaɱ Satthā payirupāsito,||<br />
					mano-bhāvanīyā ca bhikkhu na ca me eva-rūpī dhammī kathā sutapubbā' ti.|| ||</p>

					<p class="f4">Na kho gahapati,||<br />
					gihīnaɱ odāta-vasanānaɱ eva-rūpī dhammī kathā paṭibhāti.|| ||</p>

					<p class="f4">Pabbajitānaɱ kho gahapati,||<br />
					eva-rūpī dhammī kathā paṭibhātī' ti.|| ||</p>

					<p class="f4">Tena hi bhante Sāriputta,gihīnaɱ odāta-vasanānaɱ eva-rūpī dhammī kathā paṭibhātu.|| ||</p>

					<p class="f4">Santi hi bhante Sāriputta,||<br />
					kula-puttā apparajakkhajātikā,||<br />
					assavaṇatā Dhammassa parihāyanti.|| ||</p>

					<p class="f4">Bhavissanti Dhammassa aññātāro' ti.|| ||</p>

					<p class="f4">Atha kho āyasmā ca Sāriputto āyasmā ca Ānando,||<br />
					Anāthapiṇḍikaɱ gahapatiɱ iminā ovādena ovaditvā uṭṭhāy āsanā pakkamiɱsu.|| ||</p>

					<p class="f4">Atha kho Anāthapiṇḍiko gahapati,||<br />
					acira-pakkante āyasmante ca Sāriputte āyasmante ca <a id="pg262"><span class="f2 g"><b>[262]</b></span></a> Ānande kāyassa bhedā param maraṇā Tusitaɱ kāyaɱ upapajji6.|| ||</p>

					<p class="f4">Atha kho Anāthapiṇḍiko deva-putto abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Anāthapiṇḍiko deva-putto Bhagavantaɱ gāthāhi ajjhabhāsi:|| ||</p>

					<p class="f4">"Idaɱ hi taɱ Jetavanaɱ isiSaŋghanisevitaɱ,||<br />
					Āvutthaɱ dhamma-rājena pītisañjananaɱ mama.|| ||</p>

					<p class="f4">Kammaɱ vijjā ca dhammo ca silaɱ jīvitamuttamaɱ,||<br />
					Etena maccā sujjhanti na gottena dhanena vā.|| ||</p>

					<p class="f4">Tasmā hi paṇḍito poso sampassaɱ atthamattano,||<br />
					Yoniso vicine dhammaɱ evaɱ tattha visujjhati.|| ||</p>

					<p class="f4">Sāriputtova paññāya sīlena upasamena ca,||<br />
					Yo hi pāragato bhikkhu etāva paramo siyā'' ti.|| ||</p>

					<p class="f4">Idam avoca Anāthapiṇḍiko deva-putto,||<br />
					samanuñño Satthā ahosi.|| ||</p>

					<p class="f4">Atha kho Anāthapiṇḍiko deva-putto samanuñño me Satthāti Bhagavantaɱ abhivādetvā padakkhiṇaɱ katvā tatth'evantara-dhāyi.|| ||</p>

					<p class="f4">Atha kho Bhagavā tassā rattiyā accayena bhikkhu āmantesi:||<br />
					imaɱ bhikkhave rattiɱ aññataro deva-putto abhikkantāya rattiyā abhikkanta-vaṇṇo kevala-kappaɱ Jetavanaɱ obhāsetvā yen'āhaɱ ten'upasankami,||<br />
					upasankamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho bhikkhave,||<br />
					so deva-putto maɱ gāthāhi ajjhabhāsi:|| ||</p>

					<p class="f4">"Idaɱ hi taɱ Jetavanaɱ isiSaŋghanisevitaɱ,||<br />
					Āvutthaɱ dhamma-rājena pītisañjananaɱ mama.|| ||</p>

					<p class="f4">Kammaɱ vijjā ca dhammo ca silaɱ jīvitamuttamaɱ,||<br />
					Etena maccā sujjhanti na gottena dhanena vā.|| ||</p>

					<p class="f4">Tasmā hi paṇḍito poso sampassaɱ atthamattano,||<br />
					Yoniso vicine dhammaɱ evaɱ tattha visujjhati.|| ||</p>

					<p class="f4">Sāriputtova paññāya sīlena upasamena ca,||<br />
					Yo hi pāragato bhikkhu etāva paramo siyāti.|| ||</p>

					<p class="f4"><a id="pg263"><span class="f2 g"><b>[263]</b></span></a> Idam avoca bhikkhave,||<br />
					so deva-putto.|| ||</p>

					<p class="f4">Samanuñño me Satthāti maɱ abhivādetvā padakkhiṇaɱ katvā tatth'evantara-dhāyī' ti.|| ||</p>

					<p class="f4">Evaɱ vutte āyasmā Ānando Bhagavantaɱ etad avoca:||<br />
					'so hi nūna so bhante,||<br />
					Anāthapiṇḍiko deva-putto bhavissati,||<br />
					Anāthapiṇḍiko bhante,||<br />
					gahapati āyasmante Sāriputte abhi-p-pasanno ahosī ti.|| ||</p>

					<p class="f4">Sādhu sādhu, Ānanda,||<br />
					yāvatakaɱ kho Ānanda,||<br />
					takkāya pattabbaɱ,||<br />
					anuppattaɱ tayā.|| ||</p>

					<p class="f4">Anāthapiṇḍiko so Ānanda,||<br />
					deva-putto nāñño ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaɱ abhinandīti.|| ||</p>

					<p class="f4 ctr">Anāthapiṇḍik'ovāda suttaɱ paṭhamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>