<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 98. The Buddha resolves the dispute between two brahman youths. One held the belief that a brahman was a brahman because of birth, the other that a brahman was a brahman because of deeds. In many examples the Buddha shows that one is a brahman because of deeds." />
<title>MN 98: Vāseṭṭha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p98">Sutta 98</a></h4>

					<h1>Vāseṭṭha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p class="f2 ctr">Note: There is no Pali text for this sutta in the PTS edition. It is indicated by the note: "[The text of this Sutta is identical with that of <a href="../../../dhamma-vinaya/pali/kd/snp/kd.snp.pali.bd.htm#III.9">Sutta No. 35 of the Suttanipāta.</a>]</p>

					<p>&nbsp;</p>

					<hr />

					<p><a id="pg196"><span class="f2 g"><b>[196]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.098.chlm.sbb.htm#p1">chlm</a>][<a href="../../../dhamma-vinaya/pts/mn/mn.098.horn.pts.htm#p1">pts</a>][<a href="../../../dhamma-vinaya/mnl/mn/mn.098.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Icchānaṇgale viharati Icchānaṇgalavana-saṇḍe.|| ||</p>

					<p class="f4">Tena kho pana samayena sambahulā abhiññātā abhiññātā brāhmaṇa-mahāsā'ā Icchānaṇgale paṭivasanti.|| ||</p>

					<p class="f4">Seyyath'īdaṃ:||<br />
					Caṇkī brāhmaṇo,||<br />
					Tārukkho brāhmaṇo,||<br />
					Pokkharasāti brāhmaṇo,||<br />
					Jānussoṇi brāhmaṇo,||<br />
					Todeyyo brāhmaṇo,||<br />
					añño ca abhiññātā abhiññātā brāhmaṇa-mahāsā'ā.|| ||</p>

					<p class="f4">Atha kho vāseṭṭhaBhāradvājānaṃ māṇavānaṃ jaṇghā-vihāraṃ anucaṇkamamānānaṃ anuvicaramānānaṃ ayam antarā kathā udapādi:|| ||</p>

					<p class="f4">'Kathambho brāhmaṇo hotī' ti.|| ||</p>

					<p class="f4">Bhāradvājo māṇavo evam āha:|| ||</p>

					<p class="f4">"Yato kho bho ubhato sujāto hoti mātito ca pitito ca,||<br />
					saṃsuddhagahaṇiko yāva sattamā pitā-mah'ayugā akkhitto anupakkuṭṭho jāti-vādena.|| ||</p>

					<p class="f4">Ettāvatā kho bho,||<br />
					brāhmaṇo hoti" ti.|| ||</p>

					<p class="f4">Vāseṭṭho māṇavo evam āha:|| ||</p>

					<p class="f4">"Yato kho bho,||<br />
					sīlavā ca hoti vatasampanno ca.|| ||</p>

					<p class="f4">Ettāvatā kho bho,||<br />
					brāhmaṇo hotī" ti.|| ||</p>

					<p class="f4">N'eva kho asakkhī Bhāradvājo māṇavo vāseṭṭhaṃ māṇavaṃ saññāpetuṃ.|| ||</p>

					<p class="f4">Na pana asakkhi vāseṭṭho māṇavo Bhāradvājaṃ māṇavaṃ saññāpetuṃ.|| ||</p>

					<p class="f4">Atha kho vāseṭṭho māṇavo Bhāradvājaṃ māṇavaṃ āmantesi:|| ||</p>

					<p class="f4">"Ayaṃ kho bho Bhāradvāja,||<br />
					Samaṇo Gotamo Sakya-putto Sakya-kulā pabba-jito Icchānaṇgale viharati Icchānaṇgalavana-saṇḍe.|| ||</p>

					<p class="f4">Taṃ kho pana Bhagavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">"Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā" ti.|| ||</p>

					<p class="f4">Āyāma bho Bhāradvāja,||<br />
					yena Samaṇo Gotamo ten'upasaṇkamissāma.|| ||</p>

					<p class="f4">Upasaṇkamitvā samaṇaṃ Gotamaṃ etam atthaṃ pucchissāma.|| ||</p>

					<p class="f4">Yathā no Samaṇo Gotamo vyākarissati.|| ||</p>

					<p class="f4">Tathā naṃ dhāressāmā" ti.|| ||</p>

					<p class="f4">"Evam bho" ti kho Bhāradvājo māṇavo vāseṭṭhassa māṇavassa paccassosi.|| ||</p>

					<p class="f4">Atha kho vāseṭṭha,||<br />
					Bhāradvājā māṇavā yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavatā saddhiṃ sammodiṃsu,||<br />
					sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho vāseṭṭho māṇavo Bhagavantaṃ gāthāhī ajjhabhāsi:|| ||</p>

					<p class="f4">"Anuññātapaṭiññātā tevijjā mayamassu bho||<br />
					Ahaṃ pokkhara-sātissa tārukkhassāyaṃ māṇavo|| ||</p>

					<p class="f4">Tevijjānaṃ yadakkhātaṃ tattha kevalino'smase||<br />
					Padakasmā veyyākaraṇā jappe ācariyasādisā.|| ||</p>

					<p class="f4">Tesaṃ no jātivādasmiṃ vivādo atthi Gotama,||<br />
					Jātiyā brāhmaṇo hoti bhāradvajo iti bhāsati||<br />
					Ahañ ca kammanā brūmi evaṃ jānāhi cakkhuma.|| ||</p>

					<p class="f4">Te na Sakkoma ñāpetuṃ añña-maññaṃ mayaṃ ubho||<br />
					Bhagavantaṃ puṭṭumāgamma sambuddhaṃ iti vissutaṃ.|| ||</p>

					<p class="f4">Candaṃ yathā khayātītaṃ pecca pañjalikā janā||<br />
					Candamānā namassanti evaṃ lokasmiṃ Gotamaṃ||<br />
					Cakkhuṃ loke samuppannaṃ mayaṃ pucchāma Gotamaṃ.|| ||</p>

					<p class="f4">Jātiyā brāhmaṇo hoti udāhu bhavati kammanā||<br />
					Ajānataṃ no pabrūhi yathā jānemu brāhmaṇanti.|| ||</p>

					<p class="f4">Tesaṃ vohaṃ vyācikkhi'ssaṃ (vāseṭṭhāti Bhagavā) anupubbaṃ yathātathaṃ||<br />
					Jātivibhaṇgaṃ pāṇānaṃ aññamaññā hi jātiyo.|| ||</p>

					<p class="f4">Tiṇarukkhe pi jānātha na cāpi paṭijānare||<br />
					Liṇgaṃ jātimayaṃ tesaṃ aññamaññā hi jātiyo.|| ||</p>

					<p class="f4">Catuppade pi jānātha khuddake ca mahallake||<br />
					Liṇgaṃ jātimayaṃ tesaṃ aññamaññā hi jātiyo|| ||</p>

					<p class="f4">Pādūdare pi jānātha urage dīghapiṭṭhike||<br />
					Liṇgaṃ jātimayaṃ tesaṃ aññamaññā hi jātiyo.|| ||</p>

					<p class="f4">Tato macche pi jānātha udake vārigocare||<br />
					Liṇgaṃ jātimayaṃ tesaṃ aññamaññā hī jātiyo.|| ||</p>

					<p class="f4">Tato pakkhī pi jānātha pattayāne vihaṇgame||<br />
					Liṇgaṃ jātimayaṃ tesaṃ aññamaññā hi jātiyo.|| ||</p>

					<p class="f4">Yathā etāsu jātīsu liṇgaṃ jātimayaṃ puthu||<br />
					Evaṃ n'atthi manussesu liṇgaṃ jātamayaṃ puthu.|| ||</p>

					<p class="f4">Na kesehi na sīsehi na kaṇṇehi na akkhīhi,||<br />
					Na mukhena na nāsāya na oṭṭhehi bhamuhi vā.|| ||</p>

					<p class="f4">Na gīvāya na aṃsehi na udarena na piṭṭiyā||<br />
					Na soṇiyā na urasā na sambādhena methune.|| ||</p>

					<p class="f4">Na hatthehi na pādehi nāṇgulīhi nakhehi vā||<br />
					Na jaṇghāhi na ūruhi na vaṇṇena sarena vā||<br />
					Liṇgaṃ jātimayaṃ n'eva yathā aññāsu jātisu.|| ||</p>

					<p class="f4">Paccattaṃ ca sarīresu manussesvetaṃ na vijjati||<br />
					Vokārañca manussesu samaññāya pavuccati.|| ||</p>

					<p class="f4">Yo hi koci manussesu go-rakkhaṃ upajīvati||<br />
					Evaṃ vāseṭṭha jānāhi kassako so na brāhmaṇo.|| ||</p>

					<p class="f4">Yo hi koci manussesu puthusippena jīvati||<br />
					Evaṃ vāseṭṭha jānāhi sippiko so na brāhmaṇo.|| ||</p>

					<p class="f4">Yo hi koci manussesu vohāraṃ upajīvati||<br />
					Evaṃ vāseṭṭha jānāhi vāṇijo so na brāhmaṇo.|| ||</p>

					<p class="f4">Yo hi koci manussesu parapessena jīvati||<br />
					Evaṃ vāseṭṭha jānāhi pessiko so na brāhmaṇo.|| ||</p>

					<p class="f4">Yo hi koci munussesu adinnaṃ upajīvati||<br />
					Evaṃ vāseṭṭha jānāhi coro eso na brāhmaṇo|| ||</p>

					<p class="f4">Yo hi koci manussesu issatthaṃ upajīvati||<br />
					Evaṃ vāseṭṭha jānāhi yodhājivo na brāhmaṇo.|| ||</p>

					<p class="f4">Yo hi koci manussesu porohiccena jīvati||<br />
					Evaṃ vāseṭṭha jānāhi yājako so na brāhmaṇo.|| ||</p>

					<p class="f4">Yo hi koci manussesu gāmaṃ raṭṭhañca bhuñjati||<br />
					Evaṃ vāseṭṭha jānāhi rājā eso na brāhmaṇo.|| ||</p>

					<p class="f4">Na c'āhaṃ brāhmaṇaṃ brūmi yonijaṃ mattisambhavaṃ||<br />
					Bhovādi nāma so hoti sace hoti sakiñ cano||<br />
					Akiñ canaṃ anādānaṃ tam ahaṃ brūmi brāhmaṇaṃ.|| ||</p>

					<p class="f4">Sabbasaṃyojanaṃ chetvā yo ve na paritassati||<br />
					Saṇgātigaṃ visaññuttaṃ tam ahaṃ brūmi brāhmaṇaṃ.|| ||</p>

					<p class="f4">Chetvā nandiṃ varattañ ca sandānaṃ sahanukkamaṃ||<br />
					Ukkhittapa'ighaṃ Buddhaṃ tam ahaṃ brūmi brāhmaṇaṃ.|| ||</p>

					<p class="f4">Akkosaṃ vadhabandhañca aduṭṭho yo titikkhati||<br />
					Khantibalaṃ balāṇikaṃ tam ahaṃ brūmi brāhmaṇaṃ.|| ||</p>

					<p class="f4">A-k-kodhanaṃ vatavantaṃ sīlavantaṃ anussadaṃ||<br />
					Dantaṃ antimasārīraṃ tam ahaṃ brūmi brāhmaṇaṃ.|| ||</p>

					<p class="f4">Vāri pokkharapatteva āraggeriva sāsapo||<br />
					Yo na lippati1 kāmesu tam ahaṃ brūmi brāhmaṇaṃ.|| ||</p>

					<p class="f4">Yo dukkhassa pajānāti idh'eva khayamattano||<br />
					Pannabhāraṃ visaṃyuttaṃ tam ahaṃ brūmi brāhmaṇaṃ.|| ||</p>

					<p class="f4">Gambhīrapaññaṃ medhāviṃ Magg-ā-magga
ssa kovidaṃ||<br />
					Uttamatthamanuppattaṃ tam ahaṃ brūmi brāhmaṇaṃ.|| ||</p>

					<p class="f4">Asaṃsaṭṭhaṃ gahaṭṭhehi anāgārehi cubhayaṃ||<br />
					Anokasāriṃ app'icchaṃ tam ahaṃ brūmi brāhmaṇaṃ.|| ||</p>

					<p class="f4">Nidhāya daṇḍanaṃ bhūtesu tasesu thāvaresu ca||<br />
					Yo na hanti na ghāteti tam ahaṃ brūmi brāhmaṇaṃ|| ||</p>

					<p class="f4">Aviruddhaṃ viruddhesu attadaṇḍesu nibbutaṃ||<br />
					Sādānesu anādānaṃ tam ahaṃ brūmi brāhmaṇaṃ.|| ||</p>

					<p class="f4">Yassa rāgo ca doso ca māno makkho ca ohito||<br />
					Sāsaporiva āraggā tam ahaṃ brūmi brāhmaṇaṃ|| ||</p>

					<p class="f4">Akakkasaṃ viññapaniṃ giraṃ saccaṃ udīraye||<br />
					Yāya nābhisaje kiñci tam ahaṃ brūmi brāhmaṇaṃ|| ||</p>

					<p class="f4">Yo ca dīghaṃ ca rassaṃ vā aṇūṃ thūlaṃ subhāsubhaṃ||<br />
					Loke adinnaṃ nādiyati tam ahaṃ brūmi brāhmaṇaṃ|| ||</p>

					<p class="f4">Āsā yassa na vijjanti asmiṃ loke paramhi ca||<br />
					Nirāsayaṃ visaṃyuttaṃ tam ahaṃ brūmi brāhmaṇaṃ|| ||</p>

					<p class="f4">Yassālayā navijjanti aññāya akathaṃ-kathī||<br />
					Amatogadhaṃ anuppattaṃ tam ahaṃ brūmi brāhmaṇaṃ|| ||</p>

					<p class="f4">Yodha puññañca pāpañca ubhosaṇgaṃ upaccagā||<br />
					Asokaṃ virajaṃ suddhaṃ tam ahaṃ brūmi brāhmaṇaṃ|| ||</p>

					<p class="f4">Candaṃva vimalaṃ suddhaṃ vi-p-pasannamanāvilaṃ||<br />
					Nandībhavaparikkhīṇaṃ tam ahaṃ brūmi brāhmaṇaṃ|| ||</p>

					<p class="f4">Yo imaṃ pa'ipathaṃ duggaṃ saṃsāraṃ mohamaccagā||<br />
					Tiṇṇo pāragato jhāyī anejo akathaṃ-kathī||<br />
					Anupādāya nibbuto tam ahaṃ brūmi brāhmaṇaṃ.|| ||</p>

					<p class="f4">Yodha kāme pahatvāna anāgāro paribbaje||<br />
					Kāma-bhavaparikkhīṇaṃ tam ahaṃ brūmi brāhmaṇaṃ||<br />
					Yodha taṇhaṃ pahatvāna anāgāro paribbaje||<br />
					Taṇhā bhavaparikkhīṇaṃ tam ahaṃ brūmi brāhmaṇaṃ.|| ||</p>

					<p class="f4">Hitvā mānusakaṃ yogaṃ dibbaṃ yogaṃ upaccagā||<br />
					Sabbayogavisaṃyuttaṃ tam ahaṃ brūmi brāhmaṇaṃ|| ||</p>

					<p class="f4">Hitvā ratiñca aratiṃ sītībhūtaṃ nirūpadhiṃ||<br />
					Sabbālokābhibhūṃ vīraṃ tam ahaṃ brūmi brāhmaṇaṃ.|| ||</p>

					<p class="f4">Cutiṃ yo vedi sattāṇaṃ upapattiñca sabbaso||<br />
					Asattaṃ Sugataṃ Buddhaṃ tam ahaṃ brūmi brāhmaṇaṃ|| ||</p>

					<p class="f4">Yassa gatiṃ na jānanti devā gandhabbamānusā||<br />
					Khīṇ'āsavaṃ Arahantaṃ tam ahaṃ brūmi brāhmaṇaṃ.|| ||</p>

					<p class="f4">Yassa pure ca pacchā ca majjhe ca n'atthi kiñ canaṃ||<br />
					Akiñ canaṃ anādānaṃ tam ahaṃ brūmi brāhmaṇaṃ.|| ||</p>

					<p class="f4">Usabhaṃ pavaraṃ vīraṃ mahesiṃ vijit'āvinaṃ||<br />
					Anejaṃ nahātakaṃ Buddhaṃ tam ahaṃ brūmi brāhmaṇaṃ.|| ||</p>

					<p class="f4">Pubbe-nivāsaṃ yo vedi saggāpāyañ ca passati||<br />
					Atho jātikkhayaṃ patto tam ahaṃ brūmi brāhmaṇaṃ.|| ||</p>

					<p class="f4">Samaññā'hesā lokasmiṃ nāmagottaṃ pakappitaṃ||<br />
					Samucca1 samudāgataṃ tattha tattha pakappitaṃ|| ||</p>

					<p class="f4">Dīgha-ratta-manusayitaṃ diṭṭhi-gatamajānataṃ||<br />
					Ajānantā no pabruvanti jātiyā hoti brāhmaṇo.|| ||</p>

					<p class="f4">Na jaccā brāhmaṇo4 hoti na jaccā hoti abrāhmaṇo||<br />
					Kammanā brāhmaṇo hoti kammanā hoti abrāhmaṇo||<br />
					Kassako kammanā hoti sippiko hoti kammanā||<br />
					Vāṇijo kammanā hoti pessiko hoti kammanā.|| ||</p>

					<p class="f4">Coropi kammanā hoti yodh'ājīvopi kammanā||<br />
					Yājako kammanā hoti rājāpi hoti kammanā.|| ||</p>

					<p class="f4">Evam etaṃ yathā-bhūtaṃ kammaṃ passanti paṇḍitā||<br />
					Paṭiccasamuppādadasā kamma-vipākakovidā|| ||</p>

					<p class="f4">Kammanā vattati loko kammanā vattati pajā||<br />
					Kammanibandhanā sattā rathassāṇīva yāyato|| ||</p>

					<p class="f4">Tapena brahma-cariyena saṃyamena damena ca||<br />
					Etena brāhmaṇo hoti etaṃ brāhmaṇamuttamaṃ.|| ||</p>

					<p class="f4">Tīhi vijjāhi sampanno santo khīṇapuna-b-bhavo,||<br />
					Evaṃ vāseṭṭha jānāhi Brahmā Sakko vijānatanti.|| ||</p>

					<p class="f4">Evaṃ vutte vāseṭṭhaBhāradvājā māṇavā Bhagavantaṃ etad avocuṃ: abhikkantaṃ bho Gotama,||<br />
					abhikkantaṃ bho Gotama,||<br />
					seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					cakkhu-manto rūpāni dakkhintī' ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito,||<br />
					ete mayaṃ bhavantaṃ Gotamaṃ saraṇaṃ gacchāma,||<br />
					Dhammañ ca bhikkhu-saṇghañ ca.|| ||</p>

					<p class="f4">Upāsake no bhavaṃ Gotamo dhāretu ajja-t-agge pāṇupetaṃ saraṇaṃ gateti.|| ||</p>

					<p class="ctr">Vāseṭṭha Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>