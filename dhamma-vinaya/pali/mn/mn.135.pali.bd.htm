<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 135. A straight-forward presentation of kamma in terms of what sort of deeds lead to a short lifespan versus a long lifespan, having many illnesses versus having few illnesses, being ugly versus being handsome, being insignificat versus being influencial, being poverty stricken versus being wealthy, being high-born versus being of lowly birth, and being dim-witted versus being wise." />
<title>MN 135: Cūḷa Kamma-Vibhaṅga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṅga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p135">Sutta 135</a></h4>

					<h1>Cūḷa Kamma-Vibhaṅga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg202"><span class="f2 g"><b>[202]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/mn/mn.135.gogerly.misc.htm#p1">gogr</a>][<a href="../../../dhamma-vinaya/chlm/mn/mn.135.chlm.sbb.htm#p1">chlm</a>][<a href="../../../dhamma-vinaya/pts/mn/mn.135.horn.pts.htm#p1">pts</a>][<a href="../../../dhamma-vinaya/ati/mn/mn.135.than.ati.htm#p1">than</a>][<a href="../../../dhamma-vinaya/ati/mn/mn.135.nymo.ati.htm#p1">nymo</a>][<a href="../../../dhamma-vinaya/wp/mn/mn.135.ntbb.wp.htm#p1">ntbb</a>][<a href="../../../dhamma-vinaya/bd/mn/mn.135.olds.bd.htm#p1">olds</a>][<a href="../../../dhamma-vinaya/mnl/mn/mn.135.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho subho māṇavo Todeyya-putto yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi eka-m-antaṃ nisinno kho subho māṇavo Todeyya-putto Bhagavantaṃ etad avoca:|| ||</p>

					<p class="f4">3. Ko nu kho bho Gotama,||<br />
					hetu ko paccayo,||<br />
					yena manussānaṃ yeva sataṃ manussa-bhūtānaṃ dissanti hīna-p-paṇītatā.|| ||</p>

					<p class="f4">Dissanti hi bho Gotama,||<br />
					manussā appāyukā,||<br />
					dissanti dīghā-yukā.|| ||</p>

					<p class="f4">Dissanti bavhābādhā,||<br />
					dissanti appābādhā.|| ||</p>

					<p class="f4">Dissanti dubbaṇṇā,||<br />
					dissanti vaṇṇa-vanto.|| ||</p>

					<p class="f4">Dissanti appesakkhā,||<br />
					dissanti mahesakkhā.|| ||</p>

					<p class="f4">Dissanti appabhogā,||<br />
					dissanti mahā-bhogā,||<br />
					dissanti nīcakulīnā,||<br />
					dissanti uccākulinā.|| ||</p>

					<p class="f4">Dissanti duppaññā,||<br />
					dissanti <a id="pg203"><span class="f2 g"><b>[203]</b></span></a> paññavanto.|| ||</p>

					<p class="f4">Ko nu kho Gotama hetu ko paccayo,||<br />
					yena manussānaṃ yeva sataṃ manussa-bhūtānaṃ dissanti hinappaṇītatāni.|| ||</p>

					<p class="f4">4. Kammasakkā māṇava,||<br />
					sattā kamma-dāyādā kamma-yoni kamma-bandhu kamma-paṭisaraṇā.|| ||</p>

					<p class="f4">Kammaṃ satte vibhajati yad idaṃ hīna-p-paṇītatāyāti.||<br />
					Na kho ahaṃ imassa bhoto Gotamassa saṅkhittena bhāsitassa vitthārena atthaṃ avibhattassa vitthārena atthaṃ ājānāmi,||<br />
					sādhu me bhavaṃ Gotamo tathā dhammaṃ desetu,||<br />
					yathā'haṃ imassa bhoto Gotamassa saṅkhittena bhāsitassa vitthārena atthaṃ avibhattassa vitthārena atthaṃ ājāneyyanti.||<br />
					Tena hi māṇava,||<br />
					suṇāhi sādhukaṃ mana-sikarohi,||<br />
					bhāsissāmīti.||<br />
					Evaṃ hoti kho subho māṇavo Todeyya-putto Bhagavato paccassosi Bhagavā etad avoca:|| ||</p>

					<p class="f4">5. Idha māṇava,||<br />
					ekacco itthi vā puriso vā pāṇ-ā-tipātī hoti luddo lohitapāṇi hatapahate niviṭṭho adayā-panno sabba-pāṇa-bhutesu.|| ||</p>

					<p class="f4">So tena kammena evaṃ samantena evaṃ samādinnena kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					appāyuko hoti.|| ||</p>

					<p class="f4">Appāyukasaṃvaṭṭanikā esā mānava paṭipadā,||<br />
					yad idaṃ pāṇ-ā-tipātī hoti luddo lohitapāṇī hatapahate niviṭṭho adayā-panno sabba-pāṇa-bhutesu.|| ||</p>

					<p class="f4">6. Idha pana māṇava,||<br />
					ekacco itthi vā puriso vā pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">No ce kāyassa bhedā param maraṇā sugatiṃ saggaṃ lokaṃ uppajjati,||<br />
					sace manussattaṃ āgacchati,||<br />
					yattha paccājāyati,||<br />
					dīghāyuko hoti.|| ||</p>

					<p class="f4">Dīghāyukasaṃvaṭṭanikā esā māṇava paṭipadā yad idaṃ pāṇ-ā-tipātaṃ pahāya pāṇ-ā-tipātā <a id="pg204"><span class="f2 g"><b>[204]</b></span></a> paṭivirato hoti nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">7. Idha māṇava, ekacco itthī vā puriso vā sattāṇaṃ viheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					bavhābādho hoti.|| ||</p>

					<p class="f4">Bavhābādhasaṃvaṭṭanikā esā māṇava,||<br />
					paṭipadā yad idaṃ sattāṇaṃ viheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">8. Idha pana māṇava,||<br />
					ekacco itthī vā puriso vā sattāṇaṃ aviheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">No ce kāyassa bhedā param maraṇā sugatiṃ saggaṃ lokaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					appābādho hoti.|| ||</p>

					<p class="f4">Appābādhasaṃvaṭṭanikā esā māṇava,||<br />
					paṭipadā yad idaṃ sattāṇaṃ aviheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">9. Idha māṇava, ekacco itthi vā puriso vā kodhano hoti upāyāsabahulo,||<br />
					appam pi vutto samāno abhisajjati kuppati vyāpajjati patitthīyati kopañ ca dosañ ca a-p-paccayañ ca pātu-karoti.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					sace manussattaṃ āgacchati,||<br />
					yattha yattha paccājāyati dubbaṇṇo hoti.|| ||</p>

					<p class="f4">Du-b-baṇṇasaṃvaṭṭanikā esā māṇava,||<br />
					paṭipadā yad idaṃ kodhano hoti upāyāsabahulo,||<br />
					appam pi vutto samāno abhisajjati kuppati vyāpajjati patitthīyati kopañ ca dosañ ca a-p-paccayañ ca pātu-kareti.|| ||</p>

					<p class="f4">10. Idha pana māṇava, ekacco itthī vā puriso vā akkodhano hoti anupāyāsabahulo,||<br />
					bahum pi vutto samāno nābhisajjati,||<br />
					na kuppati na vyāpajjati na patitthīyati na kopañ ca dosañ ca a-p-paccayañ ca pātu-karoti.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">No ce kāyassa bhedā param maraṇā sugatiṃ saggaṃ lokaṃ uppajjati,||<br />
					sace manussattaṃ āgacchati,||<br />
					yattha yattha paccājāyati pāsādiko hoti.|| ||</p>

					<p class="f4">Pāsādikasaṃvaṭṭanikā esā māṇava,||<br />
					paṭipadā yad idaṃ akkodhano hoti anupāyāsabahulo,||<br />
					bahum pi vutto samāno nābhisajjati na vyāpajjati na patitthīyati na kopañ ca dosañ ca a-p-paccayañ ca pātu-kareti.|| ||</p>

					<p class="f4">11. Idha māṇava, ekacco itthī vā puriso vā issāmanako hoti,||<br />
					para-lābha-sakkāra-garukāra-mānana-vandana-pūjanāsu issati,||<br />
					upadussati issaṃ bandhati.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					sace manussattaṃ āgacchati,||<br />
					yattha yattha paccājāyati appesakkho hoti.|| ||</p>

					<p class="f4">Appesakkhasaṃvaṭṭanikā esā māṇava,||<br />
					paṭipadā yad idaṃ issāmanako hoti,||<br />
					para-lābha-sakkāra-garukāra-mānana-vandana-pūjanāsu issati upadussati issaṃ bandhati.|| ||</p>

					<p class="f4"> <a id="pg205"><span class="f2 g"><b>[205]</b></span></a> 12. Idha pana māṇava, ekacco itthī vā puriso vā anissāmanako hoti,||<br />
					para-lābha-sakkāra-garukāra-mānana-vandana-pūjanāsu na issati,||<br />
					na upadussati issaṃ bandhati.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā sugatiṃ lokaṃ uppajjati.|| ||</p>

					<p class="f4">No ce kāyassa bhedā param maraṇā sugatiṃ saggaṃ lokaṃ uppajjati,||<br />
					sace manussattaṃ āgacchati,||<br />
					yattha yattha paccājāyati mahesakkho hoti.|| ||</p>

					<p class="f4">Mahesakkhasaṃvaṭṭanikā esā māṇava,||<br />
					paṭipadā yad idaṃ anissāmanako hoti,||<br />
					para-lābha-sakkāra-garukāra-mānana-vandana-pūjanāsu na issati na upadussati na issaṃ bandhati.|| ||</p>

					<p class="f4">13. Idha māṇava,||<br />
					ekacco itthī vā puriso vā na dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					sace manussataṃ āgacchati,||<br />
					yattha yattha paccājāyati appabhogo hoti.|| ||</p>

					<p class="f4">Appabhoga-saṃvaṭṭanikā esā māṇava,||<br />
					paṭipadā yad idaṃ na dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">14. Idha pana māṇava,||<br />
					ekacco itthī vā puriso vā dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">No ce kāyassa bhedā param maraṇā sugatiṃ saggaṃ lokaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					mahā-bhogo hoti.|| ||</p>

					<p class="f4">Mahābhoga-saṃvaṭṭanikā esā māṇava,||<br />
					paṭipadā yad idaṃ dātā hoti samaṇassa vā brāhmaṇassa vā annaṃ pānaṃ vatthaṃ yānaṃ mālā-gandha-vilepanaṃ seyy-ā-vasa-thapadīpeyyaṃ.|| ||</p>

					<p class="f4">15. Idha pana māṇava,||<br />
					ekacco itthī vā puriso vā thaddho hoti ati-mānī.|| ||</p>

					<p class="f4">Abhivādetabbaṃ na abhivādeti.|| ||</p>

					<p class="f4">Paccuṭṭhātabbaṃ na paccuṭṭheti,||<br />
					āsanārahassa āsanaṃ na deti,||<br />
					maggārahassa Maggaṃ na deti,||<br />
					sakkātabbaṃ na sakkaroti,||<br />
					garukātabbaṃ na garukaroti.|| ||</p>

					<p class="f4">Mānetabbaṃ na māneti,||<br />
					pūjetabbaṃ na pūjeti.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					nīcakulīno hoti.|| ||</p>

					<p class="f4">Nīcakulīnasaṃvaṭṭanikā esā māṇava,||<br />
					paṭipadā yad idaṃ thaddho hoti ati-mānī,||<br />
					abhivādetabbaṃ na abhivādeti,||<br />
					paccuṭṭhātabbaṃ na paccuṭṭheti,||<br />
					āsanārahassa na āsanaṃ deti,||<br />
					maggārahassa na Maggaṃ deti,||<br />
					sakkātabbaṃ na sakkaroti,||<br />
					garukātabbaṃ na garukaroti,||<br />
					mānetabbaṃ na māneti,||<br />
					pūjetabbaṃ na pūjeti.|| ||</p>

					<p class="f4">17. Idha māṇava,||<br />
					ekacco itthī vā puriso vā samaṇaṃ vā brāhmaṇaṃ vā upasaṅkamitvā na paripucchitā hoti: kiṃ bhante kusalaṃ,||<br />
					kiṃ akusalaṃ,||<br />
					kiṃ sāvajjaṃ,||<br />
					kiṃ anavajjaṃ,||<br />
					kiṃ sevitabbaṃ,||<br />
					kiṃ na sevitabbaṃ,||<br />
					kiṃ me karīyamānaṃ dīgha-rattaṃ ahitāya dukkhāya hoti,||<br />
					kiṃ vā pana me karīyamānaṃ dīgha-rattaṃ hitāya sukhāya hotī ti.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā apāyaṃ duggatiṃ Nirayaṃ uppajjati.|| ||</p>

					<p class="f4">No ce kāyassa bhedā param maraṇā apāyaṃ duggatiṃ Nirayaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					duppañño hoti.|| ||</p>

					<p class="f4">Duppañña-saṃvaṭṭanikā esā māṇava,||<br />
					paṭipadā yad idaṃ samaṇaṃ vā brāhmaṇaṃ vā upasaṅkamitvā na paripucchitā hoti: kiṃ bhante,||<br />
					kusalaṃ,||<br />
					kiṃ akusalaṃ,||<br />
					kiṃ sāvajjaṃ,||<br />
					kiṃ anavajjaṃ,||<br />
					kiṃ sevitabbaṃ,||<br />
					kiṃ na sevitabbaṃ,||<br />
					kiṃ me karīyamānaṃ dīgha-rattaṃ ahitāya dukkhāya hoti,||<br />
					kiṃ vā pana me karīyamānaṃ dīgha-rattaṃ hitāya sukhāya hotī ti.|| ||</p>

					<p class="f4"> <a id="pg206"><span class="f2 g"><b>[206]</b></span></a> 18. Idha pana māṇava,||<br />
					ekacco itthī vā puriso vā samaṇaṃ vā brāhmaṇaṃ vā upasaṅkamitvā paripucchitā hoti: kiṃ bhante,||<br />
					kusalaṃ kiṃ akusalaṃ kiṃ sāvajjaṃ kiṃ anavajjaṃ,||<br />
					kiṃ sevitabbaṃ kiṃ na sevitabbaṃ kiṃ me karīyamānaṃ dīgha-rattaṃ ahitāya dukkhāya hoti,||<br />
					kiṃ vā pana me karīyamānaṃ dīgha-rattaṃ hitāya sukhāya hotī ti.|| ||</p>

					<p class="f4">So tena kammena evaṃ samattena evaṃ samādinnena kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">No ce kāyassa bhedā param maraṇā sugatiṃ saggaṃ lokaṃ uppajjati,||<br />
					sace manussattaṃ āgacchati,||<br />
					yattha yattha paccājāyati,||<br />
					mahā-pañño hoti.|| ||</p>

					<p class="f4">Mahāpañña-saṃvaṭṭanikā esā māṇava,||<br />
					paṭipadā yad idaṃ samaṇaṃ vā brāhmaṇaṃ vā upasaṅkamitvā paripucchitā hoti: kiṃ bhante kusalaṃ,||<br />
					kiṃ akusalaṃ,||<br />
					kiṃ sāvajjaṃ,||<br />
					kiṃ anavajjaṃ,||<br />
					kiṃ sevitabbaṃ,||<br />
					kiṃ na sevitabbaṃ,||<br />
					kiṃ me karīyamānaṃ dīgha-rattaṃ ahitāya dukkhāya hoti,||<br />
					kiṃ vā pana me karīyamānaṃ dīgha-rattaṃ hitāya sukhāya hotī ti.|| ||</p>

					<p class="f4">19. Iti kho māṇava, app-ā-yuka-saṃvaṭṭanikā paṭipadā appāyukattaṃ upaneti.|| ||</p>

					<p class="f4">Dīghāyukasaṃvaṭṭanikā paṭipadā dīghāyukattaṃ upaneti.|| ||</p>

					<p class="f4">Bavhābādhasaṃvaṭṭanikā paṭipadā bavhābādhattaṃ upaneti.|| ||</p>

					<p class="f4">Appābādhasaṃvaṭṭanikā paṭipadā appābādhattaṃ upaneti.|| ||</p>

					<p class="f4">Du-b-baṇṇasaṃvaṭṭanikā paṭipadā du-b-baṇṇattaṃ upaneti.|| ||</p>

					<p class="f4">Pāsādikasaṃvaṭṭanikā paṭipadā pāsādikattaṃ upaneti.|| ||</p>

					<p class="f4">Appesakkhasaṃvaṭṭanikā paṭipadā appesakkhattaṃ upaneti.|| ||</p>

					<p class="f4">Mahesakkhasaṃvaṭṭanikā paṭipadā mahesakkhattaṃ upaneti.|| ||</p>

					<p class="f4">Appabhoga-saṃvaṭṭanikā paṭipadā appabhogattaṃ upaneti.|| ||</p>

					<p class="f4">Mahābhoga-saṃvaṭṭanikā paṭipadā mahā-bhogattaṃ upaneti.|| ||</p>

					<p class="f4">Nīcakulīnasaṃvaṭṭanikā paṭipadā nīcakulīnattaṃ upaneti.|| ||</p>

					<p class="f4">Uccākulīnasaṃvaṭṭanikā paṭipadā uccākulīnattaṃ upaneti.|| ||</p>

					<p class="f4">Duppañña-saṃvaṭṭanikā paṭipadā duppaññattaṃ upaneti.|| ||</p>

					<p class="f4">Mahāpañña-saṃvaṭṭanikā paṭipadā mahā-paññattaṃ upaneti.|| ||</p>

					<p class="f4">20. Kammassakā māṇava,||<br />
					sattā kamma-dāyādā kamma-yoni kamma-bandhu kamma-paṭisaraṇā,||<br />
					kammaṃ satte vibhajati yad idaṃ hinappaṇītatāyāti.|| ||</p>

					<p class="f4">21. Evaṃ vutte subho māṇavo Todeyya-putto Bhagavantaṃ etad avoca.|| ||</p>

					<p class="f4">Abhikkantaṃ bho Gotama,||<br />
					abhikkantaṃ bho Gotama,||<br />
					seyyathā pi bho Gotama,||<br />
					nikkujjiṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā Gotamena aneka-pariyāyena dhammo pakāsito es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

					<p class="ctr">Cūḷa Kamma-Vibhaṅga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>