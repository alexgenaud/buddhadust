<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 135. A straight-forward presentation of kamma in terms of what sort of deeds lead to a short lifespan versus a long lifespan, having many illnesses versus having few illnesses, being ugly versus being handsome, being insignificat versus being influencial, being poverty stricken versus being wealthy, being high-born versus being of lowly birth, and being dim-witted versus being wise." />
<title>MN 135: Cula Kamma-Vibhanga Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaŋga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p135">Sutta 135</a></h4>

					<h1>Cūḷa Kamma-Vibhaŋga Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg202"><span class="f2 g"><b>[202]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.135.chlm.sbb.htm#p1">chlm</a>][<a href="../../../dhamma-vinaya/pts/mn/mn.135.horn.pts.htm#p1">pts</a>][<a href="../../../dhamma-vinaya/ati/mn/mn.135.than.ati.htm#p1">than</a>][<a href="../../../dhamma-vinaya/ati/mn/mn.135.nymo.ati.htm#p1">nymo</a>][<a href="../../../dhamma-vinaya/wp/mn/mn.135.ntbb.wp.htm#p1">ntbb</a>][<a href="../../../dhamma-vinaya/bd/mn/mn.135.olds.bd.htm#p1">olds</a>][<a href="../../../dhamma-vinaya/mnl/mn/mn.135.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho subho māṇavo Todeyya-putto yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi eka-m-antaɱ nisinno kho subho māṇavo Todeyya-putto Bhagavantaɱ etad avoca:|| ||</p>

					<p class="f4">3. Ko nu kho bho Gotama,||<br />
					hetu ko paccayo,||<br />
					yena manussānaɱ yeva sataɱ manussa-bhūtānaɱ dissanti hīna-p-paṇītatā.|| ||</p>

					<p class="f4">Dissanti hi bho Gotama,||<br />
					manussā appāyukā,||<br />
					dissanti dīghā-yukā.|| ||</p>

					<p class="f4">Dissanti bavhābādhā,||<br />
					dissanti appābādhā.|| ||</p>

					<p class="f4">Dissanti dubbaṇṇā,||<br />
					dissanti vaṇṇa-vanto.|| ||</p>

					<p class="f4">Dissanti appesakkhā,||<br />
					dissanti mahesakkhā.|| ||</p>

					<p class="f4">Dissanti appabhogā,||<br />
					dissanti mahā-bhogā,||<br />
					dissanti nīcakulīnā,||<br />
					dissanti uccākulinā.|| ||</p>

					<p class="f4">Dissanti duppaññā,||<br />
					dissanti <a id="pg203"><span class="f2 g"><b>[203]</b></span></a> paññavanto.|| ||</p>

					<p class="f4">Ko nu kho Gotama hetu ko paccayo,||<br />
					yena manussānaɱ yeva sataɱ manussa-bhūtānaɱ dissanti hinappaṇītatāni.|| ||</p>

					<p class="f4">4. Kammasakkā māṇava,||<br />
					sattā kamma-dāyādā kamma-yoni kamma-bandhu kamma-paṭisaraṇā.|| ||</p>

					<p class="f4">Kammaɱ satte vibhajati yad idaɱ hīna-p-paṇītatāyāti.||<br />
					Na kho ahaɱ imassa bhoto Gotamassa saŋkhittena bhāsitassa vitthārena atthaɱ avibhattassa vitthārena atthaɱ ājānāmi,||<br />
					sādhu me bhavaɱ Gotamo tathā dhammaɱ desetu,||<br />
					yathā'haɱ imassa bhoto Gotamassa saŋkhittena bhāsitassa vitthārena atthaɱ avibhattassa vitthārena atthaɱ ājāneyyanti.||<br />
					Tena hi māṇava,||<br />
					suṇāhi sādhukaɱ mana-sikarohi,||<br />
					bhāsissāmīti.||<br />
					Evaɱ hoti kho subho māṇavo Todeyya-putto Bhagavato paccassosi Bhagavā etad avoca:|| ||</p>

					<p class="f4">5. Idha māṇava,||<br />
					ekacco itthi vā puriso vā pāṇāti-pātī hoti luddo lohitapāṇi hatapahate niviṭṭho adayā-panno sabba-pāṇa-bhutesu.|| ||</p>

					<p class="f4">So tena kammena evaɱ samantena evaɱ samādinnena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					appāyuko hoti.|| ||</p>

					<p class="f4">Appāyukasaŋvatta-nikā esā mānava paṭipadā,||<br />
					yad idaɱ pāṇāti-pātī hoti luddo lohitapāṇī hatapahate niviṭṭho adayā-panno sabba-pāṇa-bhutesu.|| ||</p>

					<p class="f4">6. Idha pana māṇava,||<br />
					ekacco itthi vā puriso vā pāṇāti-pātaɱ pahāya pāṇāti-pātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">No ce kāyassa bhedā param maraṇā sugatiɱ saggaɱ lokaɱ uppajjati,||<br />
					sace manussattaɱ āga-c-chati,||<br />
					yattha paccājāyati,||<br />
					dīghāyuko hoti.|| ||</p>

					<p class="f4">Dīghāyukasaŋvatta-nikā esā māṇava paṭipadā yad idaɱ pāṇāti-pātaɱ pahāya pāṇāti-pātā <a id="pg204"><span class="f2 g"><b>[204]</b></span></a> paṭivirato hoti nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">7. Idha māṇava, ekacco itthī vā puriso vā sattānaɱ viheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					bavhābādho hoti.|| ||</p>

					<p class="f4">Bavhābādhasaŋvatta-nikā esā māṇava,||<br />
					paṭipadā yad idaɱ sattānaɱ viheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">8. Idha pana māṇava,||<br />
					ekacco itthī vā puriso vā sattānaɱ aviheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">No ce kāyassa bhedā param maraṇā sugatiɱ saggaɱ lokaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					appābādho hoti.|| ||</p>

					<p class="f4">Appābādhasaŋvatta-nikā esā māṇava,||<br />
					paṭipadā yad idaɱ sattānaɱ aviheṭhakajātiko hoti pāṇinā vā leḍḍunā vā daṇḍena vā satthena vā.|| ||</p>

					<p class="f4">9. Idha māṇava, ekacco itthi vā puriso vā kodhano hoti upāyāsabahulo,||<br />
					appam pi vutto samāno abhisajjati kuppati vyāpajjati patitthīyati kopañ ca dosañ ca a-p-paccayañ ca pātu-karoti.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati dubbaṇṇo hoti.|| ||</p>

					<p class="f4">Dubbaṇṇasaŋvatta-nikā esā māṇava,||<br />
					paṭipadā yad idaɱ kodhano hoti upāyāsabahulo,||<br />
					appam pi vutto samāno abhisajjati kuppati vyāpajjati patitthīyati kopañ ca dosañ ca a-p-paccayañ ca pātu-kareti.|| ||</p>

					<p class="f4">10. Idha pana māṇava, ekacco itthī vā puriso vā akkodhano hoti anupāyāsabahulo,||<br />
					bahum pi vutto samāno nābhisajjati,||<br />
					na kuppati na vyāpajjati na patitthīyati na kopañ ca dosañ ca a-p-paccayañ ca pātu-karoti.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">No ce kāyassa bhedā param maraṇā sugatiɱ saggaɱ lokaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati pāsādiko hoti.|| ||</p>

					<p class="f4">Pāsādikasaŋvatta-nikā esā māṇava,||<br />
					paṭipadā yad idaɱ akkodhano hoti anupāyāsabahulo,||<br />
					bahum pi vutto samāno nābhisajjati na vyāpajjati na patitthīyati na kopañ ca dosañ ca a-p-paccayañ ca pātu-kareti.|| ||</p>

					<p class="f4">11. Idha māṇava, ekacco itthī vā puriso vā issāmanako hoti,||<br />
					para-lābha-sakkāra-garukāra-mānana-vandana-pūjanāsu issati,||<br />
					upadussati issaɱ bandhati.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati appesakkho hoti.|| ||</p>

					<p class="f4">Appesakkhasaŋvatta-nikā esā māṇava,||<br />
					paṭipadā yad idaɱ issāmanako hoti,||<br />
					para-lābha-sakkāra-garukāra-mānana-vandana-pūjanāsu issati upadussati issaɱ bandhati.|| ||</p>

					<p class="f4"> <a id="pg205"><span class="f2 g"><b>[205]</b></span></a> 12. Idha pana māṇava, ekacco itthī vā puriso vā anissāmanako hoti,||<br />
					para-lābha-sakkāra-garukāra-mānana-vandana-pūjanāsu na issati,||<br />
					na upadussati issaɱ bandhati.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā sugatiɱ lokaɱ uppajjati.|| ||</p>

					<p class="f4">No ce kāyassa bhedā param maraṇā sugatiɱ saggaɱ lokaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati mahesakkho hoti.|| ||</p>

					<p class="f4">Mahesakkhasaŋvatta-nikā esā māṇava,||<br />
					paṭipadā yad idaɱ anissāmanako hoti,||<br />
					para-lābha-sakkāra-garukāra-mānana-vandana-pūjanāsu na issati na upadussati na issaɱ bandhati.|| ||</p>

					<p class="f4">13. Idha māṇava,||<br />
					ekacco itthī vā puriso vā na dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati,||<br />
					sace manussataɱ āga-c-chati,||<br />
					yattha yattha paccājāyati appabhogo hoti.|| ||</p>

					<p class="f4">Appabhoga-saŋvatta-nikā esā māṇava,||<br />
					paṭipadā yad idaɱ na dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">14. Idha pana māṇava,||<br />
					ekacco itthī vā puriso vā dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">No ce kāyassa bhedā param maraṇā sugatiɱ saggaɱ lokaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					mahā-bhogo hoti.|| ||</p>

					<p class="f4">Mahābhoga-saŋvatta-nikā esā māṇava,||<br />
					paṭipadā yad idaɱ dātā hoti samaṇassa vā brāhmaṇassa vā annaɱ pānaɱ vatthaɱ yānaɱ mālā-gandha-vilepanaɱ seyy-ā-vasa-thapadīpeyyaɱ.|| ||</p>

					<p class="f4">15. Idha pana māṇava,||<br />
					ekacco itthī vā puriso vā thaddho hoti ati-mānī.|| ||</p>

					<p class="f4">Abhivādetabbaɱ na abhivādeti.|| ||</p>

					<p class="f4">Paccuṭṭhātabbaɱ na paccuṭṭheti,||<br />
					āsanārahassa āsanaɱ na deti,||<br />
					maggārahassa Maggaɱ na deti,||<br />
					sakkātabbaɱ na sakkaroti,||<br />
					garukātabbaɱ na garukaroti.|| ||</p>

					<p class="f4">Mānetabbaɱ na māneti,||<br />
					pūjetabbaɱ na pūjeti.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					nīcakulīno hoti.|| ||</p>

					<p class="f4">Nīcakulīnasaŋvatta-nikā esā māṇava,||<br />
					paṭipadā yad idaɱ thaddho hoti ati-mānī,||<br />
					abhivādetabbaɱ na abhivādeti,||<br />
					paccuṭṭhātabbaɱ na paccuṭṭheti,||<br />
					āsanārahassa na āsanaɱ deti,||<br />
					maggārahassa na Maggaɱ deti,||<br />
					sakkātabbaɱ na sakkaroti,||<br />
					garukātabbaɱ na garukaroti,||<br />
					mānetabbaɱ na māneti,||<br />
					pūjetabbaɱ na pūjeti.|| ||</p>

					<p class="f4">17. Idha māṇava,||<br />
					ekacco itthī vā puriso vā samaṇaɱ vā brāhmaṇaɱ vā upasankamitvā na paripucchitā hoti: kiɱ bhante kusalaɱ,||<br />
					kiɱ akusalaɱ,||<br />
					kiɱ sāvajjaɱ,||<br />
					kiɱ anavajjaɱ,||<br />
					kiɱ sevitabbaɱ,||<br />
					kiɱ na sevitabbaɱ,||<br />
					kiɱ me karīyamānaɱ dīgha-rattaɱ ahitāya dukkhāya hoti,||<br />
					kiɱ vā pana me karīyamānaɱ dīgha-rattaɱ hitāya sukhāya hotī ti.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā apāyaɱ duggatiɱ Nirayaɱ uppajjati.|| ||</p>

					<p class="f4">No ce kāyassa bhedā param maraṇā apāyaɱ duggatiɱ Nirayaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					duppañño hoti.|| ||</p>

					<p class="f4">Duppañña-saŋvatta-nikā esā māṇava,||<br />
					paṭipadā yad idaɱ samaṇaɱ vā brāhmaṇaɱ vā upasankamitvā na paripucchitā hoti: kiɱ bhante,||<br />
					kusalaɱ,||<br />
					kiɱ akusalaɱ,||<br />
					kiɱ sāvajjaɱ,||<br />
					kiɱ anavajjaɱ,||<br />
					kiɱ sevitabbaɱ,||<br />
					kiɱ na sevitabbaɱ,||<br />
					kiɱ me karīyamānaɱ dīgha-rattaɱ ahitāya dukkhāya hoti,||<br />
					kiɱ vā pana me karīyamānaɱ dīgha-rattaɱ hitāya sukhāya hotī ti.|| ||</p>

					<p class="f4"> <a id="pg206"><span class="f2 g"><b>[206]</b></span></a> 18. Idha pana māṇava,||<br />
					ekacco itthī vā puriso vā samaṇaɱ vā brāhmaṇaɱ vā upasankamitvā paripucchitā hoti: kiɱ bhante,||<br />
					kusalaɱ kiɱ akusalaɱ kiɱ sāvajjaɱ kiɱ anavajjaɱ,||<br />
					kiɱ sevitabbaɱ kiɱ na sevitabbaɱ kiɱ me karīyamānaɱ dīgha-rattaɱ ahitāya dukkhāya hoti,||<br />
					kiɱ vā pana me karīyamānaɱ dīgha-rattaɱ hitāya sukhāya hotī ti.|| ||</p>

					<p class="f4">So tena kammena evaɱ samattena evaɱ samādinnena kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">No ce kāyassa bhedā param maraṇā sugatiɱ saggaɱ lokaɱ uppajjati,||<br />
					sace manussattaɱ āga-c-chati,||<br />
					yattha yattha paccājāyati,||<br />
					mahā-pañño hoti.|| ||</p>

					<p class="f4">Mahāpañña-saŋvatta-nikā esā māṇava,||<br />
					paṭipadā yad idaɱ samaṇaɱ vā brāhmaṇaɱ vā upasankamitvā paripucchitā hoti: kiɱ bhante kusalaɱ,||<br />
					kiɱ akusalaɱ,||<br />
					kiɱ sāvajjaɱ,||<br />
					kiɱ anavajjaɱ,||<br />
					kiɱ sevitabbaɱ,||<br />
					kiɱ na sevitabbaɱ,||<br />
					kiɱ me karīyamānaɱ dīgha-rattaɱ ahitāya dukkhāya hoti,||<br />
					kiɱ vā pana me karīyamānaɱ dīgha-rattaɱ hitāya sukhāya hotī ti.|| ||</p>

					<p class="f4">19. Iti kho māṇava, app-ā-yuka-saŋvatta-nikā paṭipadā appāyukattaɱ upaneti.|| ||</p>

					<p class="f4">Dīghāyukasaŋvatta-nikā paṭipadā dīghāyukattaɱ upaneti.|| ||</p>

					<p class="f4">Bavhābādhasaŋvatta-nikā paṭipadā bavhābādhattaɱ upaneti.|| ||</p>

					<p class="f4">Appābādhasaŋvatta-nikā paṭipadā appābādhattaɱ upaneti.|| ||</p>

					<p class="f4">Dubbaṇṇasaŋvatta-nikā paṭipadā dubbaṇṇattaɱ upaneti.|| ||</p>

					<p class="f4">Pāsādikasaŋvatta-nikā paṭipadā pāsādikattaɱ upaneti.|| ||</p>

					<p class="f4">Appesakkhasaŋvatta-nikā paṭipadā appesakkhattaɱ upaneti.|| ||</p>

					<p class="f4">Mahesakkhasaŋvatta-nikā paṭipadā mahesakkhattaɱ upaneti.|| ||</p>

					<p class="f4">Appabhoga-saŋvatta-nikā paṭipadā appabhogattaɱ upaneti.|| ||</p>

					<p class="f4">Mahābhoga-saŋvatta-nikā paṭipadā mahā-bhogattaɱ upaneti.|| ||</p>

					<p class="f4">Nīcakulīnasaŋvatta-nikā paṭipadā nīcakulīnattaɱ upaneti.|| ||</p>

					<p class="f4">Uccākulīnasaŋvatta-nikā paṭipadā uccākulīnattaɱ upaneti.|| ||</p>

					<p class="f4">Duppañña-saŋvatta-nikā paṭipadā duppaññattaɱ upaneti.|| ||</p>

					<p class="f4">Mahāpañña-saŋvatta-nikā paṭipadā mahā-paññattaɱ upaneti.|| ||</p>

					<p class="f4">20. Kammassakā māṇava,||<br />
					sattā kamma-dāyādā kamma-yoni kamma-bandhu kamma-paṭisaraṇā,||<br />
					kammaɱ satte vibhajati yad idaɱ hinappaṇītatāyāti.|| ||</p>

					<p class="f4">21. Evaɱ vutte subho māṇavo Todeyya-putto Bhagavantaɱ etad avoca.|| ||</p>

					<p class="f4">Abhikkantaɱ bho Gotama,||<br />
					abhikkantaɱ bho Gotama,||<br />
					seyyathā pi bho Gotama,||<br />
					nikkujjiɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī ti.|| ||</p>

					<p class="f4">Evam evaɱ bhotā Gotamena aneka-pariyāyena dhammo pakāsito es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatanti.|| ||</p>

						<p class="ctr">Cūḷa-kamma-vibhaŋga Suttaɱ Pañcamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>