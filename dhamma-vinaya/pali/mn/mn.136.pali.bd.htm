<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 136. The Buddha explains the workings of kamma: good deeds produce good results, bad deeds produce bad results in spite of cases where this law does not appear to be working." />
<title>MN 136: Mahā Kamma-Vibhaṅga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṅga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p136">Sutta 136</a></h4>

					<h1>Mahā Kamma-Vibhaṅga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg207"><span class="f2 g"><b>[207]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.136.chlm.sbb.htm#p1">chlm</a>][<a href="../../../dhamma-vinaya/pts/mn/mn.136.horn.pts.htm#p1">pts</a>][<a href="../../../dhamma-vinaya/ati/mn/mn.136.than.ati.htm#p1">than</a>][<a href="../../../dhamma-vinaya/ati/mn/mn.136a.than.ati.htm#p1">than.2</a>][<a href="../../../dhamma-vinaya/ati/mn/mn.136.nymo.ati.htm#p1">nymo</a>][<a href="../../../dhamma-vinaya/mnl/mn/mn.136.upal.mnl.htm#p1">upal</a>][<a href="../../../dhamma-vinaya/bd/mn/mn.136.olds.bd.htm#p1">olds</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayen'āyasmā Samiddhi arañña-kuṭi-kāyaṃ viharati.|| ||</p>

					<p class="f4">Atha kho potaliputto paribbājako jaṅghā-vihāraṃ anucaṅkamamāno anuvicaramāno yen'āyasmā Samiddhi ten'upasaṅkami.|| ||</p>

					<p class="f4">Upasaṅkamitvā āyasmatā Samiddhinā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho potaliputto paribbājako āyasmantaṃ Samiddhiṃ etad avoca:||<br />
					'sammukhā me taṃ āvuso Samiddhi,||<br />
					samaṇassa Gotamassa sutaṃ,||<br />
					sammukhā paṭiggahitaṃ:||<br />
					moghaṃ kāya-kammaṃ,||<br />
					moghaṃ vacī-kammaṃ,||<br />
					mano-kammameva saccan' ti.|| ||</p>

					<p class="f4">Atthi ca sā samāpatti yaṃ samāpattiṃ samāpanno na kiñci vediyatī ti.|| ||</p>

					<p class="f4">Mā evaṃ āvuso potaliputta avaca,||<br />
					mā evaṃ āvuso potaliputta avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya:||<br />
					'moghaṃ kāya-kammaṃ,||<br />
					moghaṃ vacī-kammaṃ,||<br />
					mano-kammameva saccan' ti.|| ||</p>

					<p class="f4">Atthi ca kho sā āvuso,||<br />
					samāpatti yaṃ samāpattiṃ samāpanno na kiñci vediyatī ti.|| ||</p>

					<p class="f4">Kiva ciraṃ pabba-jitosi āvuso,||<br />
					Samiddhī ti.|| ||</p>

					<p class="f4">Na ciraṃ āvuso,||<br />
					tīṇi vassāniti.|| ||</p>

					<p class="f4">Etthadāni mayaṃ there bhikkhu kiṃ vakkhāma,||<br />
					yatra hi nāmevaṃ navo bhikkhu Satthāraṃ parirakkhitabbaṃ maññissati.|| ||</p>

					<p class="f4">Sañcetanikaṃ āvuso Samiddhi,||<br />
					kammaṃ katvā kāyena vācāya manasā,||<br />
					kiṃ so vediyatī ti.|| ||</p>

					<p class="f4">Sañcetanikaṃ āvuso potaliputta,||<br />
					kammaṃ katvā kāyena vācāya manasā,||<br />
					dukkhaṃ so vediyatī ti.|| ||</p>

					<p class="f4">Atha kho potaliputto paribbājako āyasmato Samiddhi'ssa bhāsitaṃ n'eva abhinandi na paṭikkosi.|| ||</p>

					<p class="f4">Anabhinan'ditvā a-p-paṭikkositvā uṭṭhāy āsanā pakkāmi.|| ||</p>

					<p class="f4">Atha kho āyasmā Samiddhi acira-pakkante potaliputte paribbājake yen'āyasmā Ānando ten'upasaṅkami.|| ||</p>

					<p class="f4">Upasaṅkamitvā <a id="pg208"><span class="f2 g"><b>[208]</b></span></a> āyasmatā Ānandena saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Samiddhi yāvatako ahosi potaliputtena paribbājakena saddhiṃ kathā-sallāpo,||<br />
					taṃ sabbaṃ āyasmato Ānandassa ārocesi.|| ||</p>

					<p class="f4">Evaṃ vutte āyasmā Ānando āyasmantaṃ Samiddhiṃ etad avoca:||<br />
					'atthi kho idaṃ āvuso Samiddhi,||<br />
					kathā-pābhataṃ Bhagavantaṃ dassanāya.|| ||</p>

					<p class="f4">Āyām-āvuso Samiddhi.|| ||</p>

					<p class="f4">Yena Bhagavā ten'upasaṅkameyyāma,||<br />
					upasaṅkamitvā etam atthaṃ Bhagavato āroceyyāma.|| ||</p>

					<p class="f4">Yathā no Bhagavā vyākarissati,||<br />
					tathā naṃ dhāreyyāmāti.|| ||</p>

					<p class="f4">Evam āvuso ti kho āyasmā Samiddhi āyasmato Ānandassa paccassosi.|| ||</p>

					<p class="f4">Atha kho āyasmā ca Ānando āyasmā ca Samiddhi yena Bhagavā ten'upasaṅkamiṃsu.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho āyasmā Ānando yāvatako ahosi āyasmato Samiddhi'ssa potaliputtena paribbājakena saddhiṃ kathā sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">Evaṃ vutte Bhagavā āyasmantaṃ Ānandaṃ etad avoca:||<br />
					'dassanampi kho ahaṃ Ānanda,||<br />
					potaliputtassa paribbājakassa nābhijānāmi.|| ||</p>

					<p class="f4">Kuto pan'eva-rūpaṃ kathā-sallāpaṃ.|| ||</p>

					<p class="f4">Iminā ca Ānanda,||<br />
					Samiddhinā mogha-purisena potaliputtassa paribbājakassa vibhajja vayākaraṇīyo pañho ekaṃ-sena vyākato' ti.|| ||</p>

					<p class="f4">Evaṃ vutte āyasmā Udāyī Bhagavantaṃ etad avoca:||<br />
					'sace pana bhante,||<br />
					āyasmatā Samiddhinā idaṃ sandhāya bhāsitaṃ,yaṃ kiñci vedayitaṃ taṃ dukkhasmin' ti.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi:||<br />
					'passa kho tvaṃ Ānanda,||<br />
					imassa udāyissa mogha-purisassa ummaggaṃ.|| ||</p>

					<p class="f4">Aññāsiṃ kho ahaṃ Ānanda,||<br />
					idān'evāyaṃ Udāyī mogha-puriso ummujjamāno a-yoniso ummujjissatī' ti.|| ||</p>

					<p class="f4">Ādiṃ yeva Ānanda,||<br />
					potaliputtena paribbājakena tisso vedanā pucchitā.|| ||</p>

					<p class="f4">Sac'āyaṃ Ānanda,||<br />
					Samiddhi mogha-puriso <a id="pg209"><span class="f2 g"><b>[209]</b></span></a> potaliputtassa paribbājakassa evaṃ puṭṭho evaṃ vyākareyya:||<br />
					'sañcetanikaṃ āvuso potaliputta,||<br />
					kammaṃ katvā kāyena vācāya manasā sukha-vedaniyaṃ,||<br />
					sukhaṃ so vediyati.|| ||</p>

					<p class="f4">Sañcetanikaṃ āvuso potaliputta,||<br />
					kammaṃ katvā kāyena vācāya manasā dukkha-vedaniyaṃ,||<br />
					dukkhaṃ so vediyati sañcetanikaṃ āvuso potaliputta,||<br />
					kammaṃ katvā kāyena vācāya manasā adukkha-m-asukha-vedaniyaṃ,||<br />
					adukkha-m-asukhaṃ so vediyatiti.|| ||</p>

					<p class="f4">Evaṃ vyākaramāno kho Ānanda,||<br />
					Samiddhi mogha-puriso potaliputtassa paribbājakassa sammā vyākareyya.|| ||</p>

					<p class="f4">Apic'Ānanda,||<br />
					ke ca añña-titthiyā paribbājakā bālā avyattā,||<br />
					ke ca Tathāgatassa mahākammavibhaṅgaṃ jānissanti.|| ||</p>

					<p class="f4">Sace tumhe Ānanda,||<br />
					suṇeyyātha Tathāgatassa mahākammavibhaṅgaṃ vibhajantassāti.|| ||</p>

					<p class="f4">Etassa Bhagavā kālo,||<br />
					etassa Sugata kālo,||<br />
					yaṃ Bhagavā mahākammavibhaṅgaṃ vibhajeyya.|| ||</p>

					<p class="f4">Bhagavato sutvā bhikkhu dhāressantī ti.|| ||</p>

					<p class="f4">Tena h'Ānanda,||<br />
					suṇāhi,||<br />
					sādhukaṃ manasi karohi,||<br />
					bhāsissāmīti.|| ||</p>

					<p class="f4">"Evaṃ bhante" ti kho āyasmā Ānando Bhagavato paccassosi.|| ||</p>

					<p class="f4">Bhagavā etad avoca:||<br />
					</p>
					<p class="f4">Cattāro me Ānanda,||<br />
					puggalā santo saṃvijj'amānā lokasmiṃ.|| ||</p>

					<p class="f4">Katame cattāro?</p>

					<p class="f4">Idh'Ānanda,||<br />
					ekacco puggalo idha pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhi hoti,||<br />
					so kāyassa bedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Idha pan'Ānanda,||<br />
					ekacco puggalo idha pāṇ-ā-tipātī hoti adinn'ādāyī hoti,||<br />
					kāmesu micchā-cārī hoti,||<br />
					musā-vādī hoti,||<br />
					pisunā-vāco hoti,||<br />
					pharusā-vāco hoti,||<br />
					sampha-p-palāpī hoti,||<br />
					abhijjhālū hoti,||<br />
					vyāpanna-citto hoti,||<br />
					micchā-diṭṭhī hoti.|| ||</p>

					<p class="f4">So kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Idh'Ānanda ekacco puggalo idha pāṇ-ā-tipātā paṭivirato hoti,||<br />
					adinn'ādānā paṭivirato hoti, kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā vācā paṭivirato hoti,||<br />
					<a id="pg210"><span class="f2 g"><b>[210]</b></span></a> pharusā vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhi hoti,||<br />
					so kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Idha pan'Ānanda,||<br />
					ekacco puggalo idha pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					pisunā vācā paṭivirato hoti,||<br />
					pharusā vācā paṭivirato hoti,||<br />
					sampha-p-palāpā paṭivirato hoti,||<br />
					anabhijjhālū hoti,||<br />
					avyāpanna-citto hoti,||<br />
					sammā-diṭṭhi hoti,||<br />
					so kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Idh'Ānanda,||<br />
					ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā manasi-kāramanvāya tathā-rūpaṃ ceto-samādhiṃ phusati.|| ||</p>

					<p class="f4">Yathā samāhite citte dibbena cakkhunā visuddhena atikkanta-mānusakena amuṃ puggalaṃ passati:||<br />
					'idha pāṇ-ā-tipātiṃ adinn'ādāyiṃ kāmesu micchā-cāriṃ musā-vādiṃ pisunā vācaṃ pharusā-vācaṃ sampha-p-palāpiṃ anabhijjhāluṃ vyāpanna-cittaṃ micchā-diṭṭhiṃ.|| ||</p>

					<p class="f4">Kāyassa bhedā param maraṇā passati apāyaṃ duggatiṃ vinipātaṃ Nirayaṃ uppannaṃ.|| ||</p>

					<p class="f4">So evam āha:||<br />
					'atthi kira bho,||<br />
					pāpakāni kammāni,||<br />
					atthi du-c-caritassa vipāko,||<br />
					apāhaṃ puggalaṃ addasaṃ idha pāṇ-ā-tipātiṃ adinn'ādāyiṃ kāmesu micchā-cāriṃ musā-vādiṃ pisunā-vācaṃ pharusā-vācaṃ sampha-p-palāpiṃ anabhijjhāluṃ vyāpanna-cittaṃ micchā-diṭṭhiṃ kāyassa bhedā param maraṇā passāmi apāyaṃ duggatiṃ vinipātaṃ Nirayaṃ uppannanti.|| ||</p>

					<p class="f4">So evam āha:||<br />
					'yo kira bho pāṇ-ā-tipātī adinn'ādāyī kāmesu micchā-cārī musā-vādī pisunā-vācī pharusā-vācī sampha-p-palāpī anabhijjhālū hoti,||<br />
					avyāpanna-citto hoti,||<br />
					micchā-diṭṭhi,||<br />
					sabbo so kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Ye evaṃ jānanti,||<br />
					te sammā jānanti,||<br />
					ye aññathā jānanti,||<br />
					micchā tesaṃ ñāṇanti.|| ||</p>

					<p class="f4">Iti so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa3 abhinivissa voharati:||<br />
					idam eva saccaṃ mogham aññan' ti.|| ||</p>

					<p class="f4">Idha pan'Ānanda,||<br />
					ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā manasi-kāramanvāya tathā-rūpaṃ ceto-samādhiṃ phusati yathā samāhite citte dibbena cakkhunā visuddhena atikkanta-mānusakena amuṃ puggalaṃ passati.|| ||</p>

					<p class="f4">Idha pāṇ-ā-tipātiṃ adinn'ādāyiṃ kāmesu micchā-cāriṃ musā-vādiṃ pisunā vācaṃ pharusā-vācaṃ sampha-p-palāpiṃ anabhijjhāluṃ vyāpanna-cittaṃ micchā-diṭṭhiṃ,||<br />
					kāyassa bhedā param maraṇā passati sugatiṃ saggaṃ lokaṃ uppannaṃ.|| ||</p>

					<p class="f4">So evam āha:||<br />
					'n'atthi kira bho,||<br />
					pāpakāni kammāni,||<br />
					n'atthi du-c-caritassa vipāko,||<br />
					apāhaṃ puggalaṃ addasaṃ idha pāṇ-ā-tipātiṃ adinn'ādāyiṃ kāmesu micchā-cāriṃ musā-vādiṃ pisunā-vācaṃ pharusā-vācaṃ sampha-p-palāpiṃ anabhijjhāluṃ vyāpanna-cittaṃ micchā-diṭṭhiṃ kāyassa bhedā param maraṇā passāmi sugatiṃ saggaṃ lokaṃ uppannanti.|| ||</p>

					<p class="f4">So evam āha:||<br />
					'yo kira bho pāṇ-ā-tipātī adinn'ādāyī kāmesu micchā-cārī musā-vādī pisunā-vācī pharusā-vācī sampha-p-palāpī anabhijjhālū hoti,||<br />
					avyāpanna-citto hoti,||<br />
					micchā-diṭṭhi,||<br />
					sabbo so kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Ye evaṃ jānanti,||<br />
					te sammā jānanti,||<br />
					ye aññathā jānanti,||<br />
					micchā tesaṃ ñāṇanti.|| ||</p>

					<p class="f4">Iti so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa1 abhinivissa voharati:||<br />
					idam eva saccaṃ Moghamaññan' ti.|| ||</p>

					<p class="f4">Idh'Ānanda,||<br />
					ekacco samaṇo vā brāhmaṇo <a id="pg211"><span class="f2 g"><b>[211]</b></span></a> vā ātappam anvāya padhānam anvāya anuyogamanvāya appamādam anvāya sammā manasi-kāramanvāya tathā-rūpaṃ ceto-samādhiṃ phusati.|| ||</p>

					<p class="f4">Yathā samāhite citte dibbena cakkhunā visuddhena atikkanta-mānusakena amuṃ puggalaṃ passati 'idha pāṇ-ā-tipātā paṭivirataṃ adinn'ādānā paṭivirataṃ kāmesu micchā-cārā paṭivirataṃ musā-vādā paṭivirataṃ pisunā vācā paṭivirataṃ pharusā vācā paṭivirataṃ sampha-p-palāpā paṭivirataṃ anabhijjhāluṃ avyāpanna-cittaṃ sammā-diṭṭhiṃ kāyassa bhedā param maraṇā passati sugatiṃ saggaṃ lokaṃ upapannaṃ.|| ||</p>

					<p class="f4">So evam āha:||<br />
					'atthi kira bho kalyāṇāni kammāni,||<br />
					atthi su-caritassa vipāko.|| ||</p>

					<p class="f4">Apāhaṃ puggalaṃ addasaṃ idha pāṇ-ā-tipātā paṭivirataṃ adinn'ādānā paṭivirataṃ kāmesu micchā-cārā paṭivirataṃ musā-vādā paṭivirataṃ pisunā-vācā paṭivirataṃ pharusā-vācā paṭivirataṃ sampha-p-palāpā paṭivirataṃ anabhijjhāluṃ vyāpanna-cittaṃ sammā-diṭṭhiṃ kāyassa bhedā param maraṇā passāmi sugatiṃ saggaṃ lokaṃ upapannan' ti.|| ||</p>

					<p class="f4">So evam āha:||<br />
					'yo kira bho pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū hoti,||<br />
					avyāpanna-citto hoti,||<br />
					sammā-diṭṭhi sabbo so kāyassa bhedā param maraṇā sugatiṃ saggaṃ lokaṃ uppajjati ye evaṃ jānanti,||<br />
					te sammā jānanti,||<br />
					ye aññathā jānanti,||<br />
					micchā tesaṃ ñāṇanti.|| ||</p>

					<p class="f4">Iti so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa1 abhinivissa voharati:||<br />
					'idam eva saccaṃ mogham aññan' ti.|| ||</p>

					<p class="f4">Idha pan'Ānanda,||<br />
					ekacco samaṇo vā brāhmaṇo vā ātappam anvāya padhānam anvāya anuyogam anvāya appamādam anvāya sammā manasi-kāramanvāya tathā-rūpaṃ ceto-samādhiṃ phusati,||<br />
					yathā samāhite citte dibbena cakkhunā visuddhena atikkanta-mānusakena amuṃ puggalaṃ <a id="pg212"><span class="f2 g"><b>[212]</b></span></a> passati.|| ||</p>

					<p class="f4">Idha pāṇ-ā-tipātā paṭivirataṃ adinn'ādānā paṭivirataṃ kāmesu micchā-cārā paṭivirataṃ musā-vādā paṭivirataṃ pisunā vācā paṭivirataṃ pharusā vācā paṭivirataṃ sampha-p-palāpā paṭivirataṃ anabhijjhāluṃ avyāpanna-cittaṃ sammā-diṭṭhiṃ kāyassa bhedā param maraṇā apāyaṃ duggatiṃ vinipātaṃ Nirayaṃ upapannaṃ.|| ||</p>

					<p class="f4">So evam āha:||<br />
					'n'atthi kira bho kalyāṇāni kammāni,|| ||</p>

					<p class="f4">N'atthi su-caritassa vipāko.|| ||</p>

					<p class="f4">Apāhaṃ puggalaṃ addasaṃ idha pāṇ-ā-tipātā paṭivirataṃ adinn'ādānā paṭivirataṃ kāmesu micchā-cārā paṭivirataṃ musā-vādā paṭivirataṃ pisunā vācā paṭivirataṃ pharusā-vācā paṭivirataṃ sampha-p-palāpā paṭivirataṃ anabhijjhāluṃ vyāpanna-cittaṃ sammā-diṭṭhiṃ,||<br />
					kāyassa bhedā param maraṇā passāmi apāyaṃ duggatiṃ vinipātaṃ Nirayaṃ upapannan' ti.|| ||</p>

					<p class="f4">So evam āha:||<br />
					'yo kira bho pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu hoti,||<br />
					avyāpanna-citto hoti sammā-diṭṭhi.|| ||</p>

					<p class="f4">Sabbo so kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati,||<br />
					ye evaṃ jānanti,||<br />
					te sammā jānanti,||<br />
					ye aññathā jānanti,||<br />
					micchā tesaṃ ñāṇan' ti.|| ||</p>

					<p class="f4">Iti so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa abhinivissa voharati:||<br />
					'idam eva saccaṃ mogham aññan' ti.|| ||</p>

					<p class="f4">Tatr'Ānanda,||<br />
					yvāyaṃ samaṇo vā brāhmaṇo vā evam āha:||<br />
					atthi kira bho,||<br />
					pāpakāni kammāni,||<br />
					atthi du-c-caritassa vipākoti.|| ||</p>

					<p class="f4">Idam assa anujānāmi.|| ||</p>

					<p class="f4">Yam pi so evam āha:||<br />
					apāhaṃ puggalaṃ addasaṃ idha pāṇ-ā-tipātiṃ adinn'ādāyiṃ kāmesu micchā-cāriṃ musā-vādiṃ pisunā-vāciṃ pharusā-vāciṃ sampha-p-palāpiṃ anabhijjhāluṃ avyāpanna-cittaṃ sammā-diṭṭhiṃ kāyassa bhedā param maraṇā passāmi apāyaṃ duggatiṃ vinipātaṃ Nirayaṃ upapannan' ti.|| ||</p>

					<p class="f4">Idam pissa anujānāmi.|| ||</p>

					<p class="f4">Yañ ca kho so evam āha:||<br />
					'yo kira bho pāṇ-ā-tipātī adinn'ādāyī kāmesu micchā-cārī musā-vādī pisunā-vācī pharusā-vācī sampha-p-palāpī anabhijjhālu hoti,||<br />
					avyāpanna-citto hoti,||<br />
					sammā-diṭṭhi,||<br />
					sabbo so kāyassa bhedā param maraṇā apāyaṃ duggatiṃ vinipātaṃ Nirayaṃ upapajjatī' ti.|| ||</p>

					<p class="f4">Idam assa nānujānāmi.|| ||</p>

					<p class="f4">Yam pi so evam āha:||<br />
					ye evaṃ jānanti,||<br />
					te sammā jānanti,||<br />
					ye aññathā jānanti,||<br />
					micchā tesaṃ ñāṇanti.|| ||</p>

					<p class="f4">Idam pissa nānujānāmi.|| ||</p>

					<p class="f4">Yam pi so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa abhinivissa voharati,||<br />
					'idam eva saccaṃ mogham aññan' ti.|| ||</p>

					<p class="f4">Idam pissa nānujānāmi.|| ||</p>

					<p class="f4">Taṃ kissa hetu?|| ||</p>

					<p class="f4">Aññathā hi Ānanda,||<br />
					Tathāgatassa mahākammavibhaṅge ñāṇaṃ hoti.|| ||</p>

					<p class="f4">Tatr'Ānanda,||<br />
					yvāyaṃ samaṇo vā brāhmaṇo vā evam āha:||<br />
					n'atthi kira bho,||<br />
					pāpakāni kammāni n'atthi du-c-caritassa vipākoti.|| ||</p>

					<p class="f4">Idam assa nānujānāmi.|| ||</p>

					<p class="f4">Yam pi kho so evam āha:||<br />
					apāhaṃ puggalaṃ addasaṃ idha pāṇ-ā-tipātiṃ adinn'ādāyiṃ kāmesu micchā-cāriṃ musā-vādiṃ pisunā-vāciṃ pharusā-vāciṃ sampha-p-palāpiṃ anabhijjhāluṃ avyāpanna-cittaṃ sammā-diṭṭhiṃ kāyassa bhedā param maraṇā passāmi sugatiṃ saggaṃ lokaṃ upapanna'nti,||<br />
					idam assa anujānāmi.|| ||</p>

					<p class="f4">Yañ ca kho so evam āha:||<br />
					'yo kira bho pāṇ-ā-tipātī adinn'ādāyī kāmesu micchā-cārī musā-vādī pisunā-vācī pharusā-vācī sampha-p-palāpī anabhijjhālu hoti,||<br />
					avyāpanna-citto hoti sammā-diṭṭhi,||<br />
					sabbo so kāyassa bhedā param maraṇā sugatiṃ saggaṃ lokaṃ upapajjatī' ti.|| ||</p>

					<p class="f4"><a id="pg213"><span class="f2 g"><b>[213]</b></span></a> Idam assa nānujānāmi.|| ||</p>

					<p class="f4">Yam pi so evam āha:||<br />
					ye evaṃ jānanti,||<br />
					te sammā jānanti ye aññathā jānanti,||<br />
					micchā tesaṃ ñāṇanti.|| ||</p>

					<p class="f4">Idam pissa nānujānāmi.|| ||</p>

					<p class="f4">Yam pi so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa abhinivissa voharati:||<br />
					'idam eva saccaṃ mogham aññan' ti.|| ||</p>

					<p class="f4">Idam pissa nānujānāmi.|| ||</p>

					<p class="f4">Taṃ kissa hetu? aññathā hi Ānanda,||<br />
					Tathāgatassa mahākammavibhaṅge ñāṇaṃ hoti.|| ||</p>

					<p class="f4">Tatr'Ānanda,||<br />
					yvāyaṃ samaṇo vā brāhmaṇo vā evam āha:||<br />
					atthi kira bho kalyāṇāni kammāni,||<br />
					atthi su-caritassa vipākoti.|| ||</p>

					<p class="f4">Idam assa anujānāmi.|| ||</p>

					<p class="f4">Yam pi kho so evam āha:||<br />
					apāhaṃ puggalaṃ addasaṃ idha pāṇ-ā-tipātā paṭivirataṃ adinn'ādānā paṭivirataṃ kāmesu micchā-cārā paṭivirataṃ musā-vādā paṭivirataṃ pisunā vācā paṭivirataṃ pharusā vācā paṭivirataṃ sampha-p-palāpā paṭivirataṃ anabhijjhāluṃ avyāpanna-cittaṃ sammā-diṭṭhiṃ.|| ||</p>

					<p class="f4">Kāyassa bhedā param maraṇā passāmi sugatiṃ saggaṃ lokaṃ upapannan' ti.|| ||</p>

					<p class="f4">Idam pissa anujānāmi.|| ||</p>

					<p class="f4">Yañ ca kho so evam āha:||<br />
					yo kira bho pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato anabhijjhāluṃ avyapanna-cittaṃ sammā-diṭṭhi,||<br />
					sabbo so kāyassa bhedā param maraṇā sugatiṃ saggaṃ lokaṃ upapajjatī' ti.|| ||</p>

					<p class="f4">Idam assa nānujānāmi yampi so evam āha:||<br />
					ye evaṃ jānanti te sammā jānanti,||<br />
					ye aññathā jānanti micchā tesaṃ ñāṇanti.|| ||</p>

					<p class="f4">Idam pissa nānujānāmi.|| ||</p>

					<p class="f4">Yam pi so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa abhinivissa voharati:||<br />
					idam eva saccaṃ mogham aññan' ti.|| ||</p>

					<p class="f4">Idam pissa nānujānāmi.|| ||</p>

					<p class="f4">Taṃ kissa hetu? aññathā hi Ānanda,||<br />
					Tathāgatassa mahākammavibhaṅge ñāṇaṃ hoti.|| ||</p>

					<p class="f4">Tatr'Ānanda,||<br />
					yvāyaṃ samaṇo vā brāhmaṇo vā evam āha:||<br />
					n'atthi kira bho kalyāṇāni kammāni,||<br />
					n'atthi su-caritassa vipākoti.|| ||</p>

					<p class="f4">Idam assa nānujānāmi.|| ||</p>

					<p class="f4">Yañ ca kho so evam āha:||<br />
					apāhaṃ puggalaṃ addasaṃ idha pāṇ-ā-tipātā paṭivirataṃ adinn'ādānā paṭivirataṃ kāmesu micchā-cārā paṭivirataṃ musā-vādā paṭivirataṃ pisunā vācā paṭivirataṃ pharusā vācā paṭivirataṃ sampha-p-palāpā paṭivirataṃ anabhijjhāluṃ avyāpanna-cittaṃ sammā-diṭṭhiṃ.|| ||</p>

					<p class="f4">Kāyassa bhedā param maraṇā passāmi apāyaṃ duggatiṃ vinipātaṃ Nirayaṃ upapannan' ti.|| ||</p>

					<p class="f4">Idam assa anujānāmi.|| ||</p>

					<p class="f4">Yañ ca kho so evam āha:||<br />
					yo kira bho pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato anabhijjhāluṃ avyapanna-cittaṃ sammā-diṭṭhi,||<br />
					sabbo so kāyassa bhedā param maraṇā apāyaṃ duggatiṃ vinipātaṃ Nirayaṃ upapajjatī' ti.|| ||</p>

					<p class="f4">Idam assa nānujānāmi yañ ca so kho evam āha:||<br />
					<a id="pg214"><span class="f2 g"><b>[214]</b></span></a> ye evaṃ jānanti,||<br />
					te sammā jānanti,||<br />
					ye aññathā jānanti,||<br />
					micchā tesaṃ ñāṇanti.|| ||</p>

					<p class="f4">Idam pissa nānujānāmi.|| ||</p>

					<p class="f4">Yam pi so yad eva tassa sāmaṃ ñātaṃ sāmaṃ diṭṭhaṃ sāmaṃ viditaṃ,||<br />
					tad eva tattha thāmasā parāmassa abhinivissa voharati:||<br />
					idam eva saccaṃ mogham aññan' ti.|| ||</p>

					<p class="f4">Idam pissa nānujānāmi.|| ||</p>

					<p class="f4">Taṃ kissa hetu? aññathā hi Ānanda,||<br />
					Tathāgatassa mahākammavibhaṅge ñāṇaṃ hoti.|| ||</p>

					<p class="f4">Tatr'Ānanda,||<br />
					yvāyaṃ puggalo idha pāṇ-ā-tipātī adinn'ādāyī kāmesu micchā-cārī musā-vādī pisunā-vācī pharusā-vācī anabhijjhālū avyapanna-cittaṃ micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Pubbe vāssa taṃ kataṃ hoti pāpa-kammaṃ dukkha-vedaniyaṃ.|| ||</p>

					<p class="f4">Pacchā vāssataṃ kataṃ hoti pāpa-kammaṃ dukkha-vedaniyaṃ.|| ||</p>

					<p class="f4">Maraṇakāle vāssa hoti micchā-diṭṭhi samattā samādinnā.|| ||</p>

					<p class="f4">Tena so kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Yañ ca kho so idha pāṇ-ā-tipātī hoti adinn'ādāyī hoti kāmesu micchā-cārī hoti musā-vādī hoti pisunā-vācī hoti pharusā-vācī hoti anabhijjhālū hoti avyapanna-cittaṃ micchā-diṭṭhi hoti tassa diṭṭhe'va dhamme vipākaṃ paṭisaṃvedeti,||<br />
					upapajje vā,||<br />
					apare vā pariyāye.|| ||</p>

					<p class="f4">Tatr'Ānanda, yvāyaṃ puggalo idha pāṇ-ā-tipātī adinn'ādāyī kāmesu micchā-cārī musā-vādī pisunā-vācī pharusā-vācī anabhijjhāluṃ avyapanna-cittaṃ micchā-diṭṭhi,||<br />
					kāyassa bhedā param maraṇāsugatiṃ saggaṃ lokaṃ uppajjati.|| ||</p>

					<p class="f4">Pubbe vāssa taṃ kataṃ hoti kalyāṇakammaṃ sukha-vedaniyaṃ.|| ||</p>

					<p class="f4">Pacchā vāssa taṃ kataṃ hoti kalyāṇakammaṃ sukha-vedaniyaṃ.|| ||</p>

					<p class="f4">Maraṇakāle vāssa hoti sammā-diṭṭhi samattā samādinnā,||<br />
					tena so kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Yañ ca kho so idha pāṇ-ā-tipātī hoti adinn'ādāyī hoti kāmesu micchā-cārī hoti musā-vādī hoti pisunā-vācī hoti pharusā-vācī hoti anabhijjhāluṃ hoti avyapanna-cittaṃ micchā-diṭṭhi hoti.|| ||</p>

					<p class="f4">Tassa diṭṭhe'va dhamme vipākaṃ paṭisaṃvedeti,||<br />
					upapajje vā,||<br />
					apare vā,||<br />
					pariyāye.|| ||</p>

					<p class="f4">Tatr'Ānanda, yvāyaṃ puggalo idha pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato anabhijjhāluṃ avyapanna-cittaṃ sammā-diṭṭhi,||<br />
					kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Pubbe vāssa taṃ kataṃ hoti kalyāṇakammaṃ sukha-vedaniyaṃ.|| ||</p>

					<p class="f4">Pacchā vāssa taṃ kataṃ hoti kalyāṇakammaṃsukha-vedaniyaṃ.|| ||</p>

					<p class="f4">Maraṇakāle vāssa hoti sammā-diṭṭhi samattā samādinnā.|| ||</p>

					<p class="f4">Tena so kāyassa bhedā param maraṇā sugatiṃ saggaṃ lokaṃ uppajjati.|| ||</p>

					<p class="f4">Yañ ca kho so idha pāṇ-ā-tipātā paṭivirato <a id="pg215"><span class="f2 g"><b>[215]</b></span></a> hoti adinn'ādānā paṭivirato hoti kāmesu micchā-cārā paṭivirato hoti musā-vādā paṭivirato hoti pisunā-vācā paṭivirato hoti pharusā-vācā paṭivirato hoti anabhijjhāluṃ hoti avyapanna-cittaṃ sammā-diṭṭhi hoti.|| ||</p>

					<p class="f4">Tassa diṭṭhe'va dhamme vipākaṃ paṭisaṃvedeti,||<br />
					upapajje vā,||<br />
					apare vā pariyāye.|| ||</p>

					<p class="f4">Tatr'Ānanda, yvāyaṃ puggalo idha pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato anabhijjhāluṃ avyapanna-cittaṃ sammā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Pubbe vāssa taṃ kataṃ hoti pāpa-kammaṃ dukkha-vedanīyaṃ.|| ||</p>

					<p class="f4">Pacchā vāssa taṃ kataṃ hoti pāpa-kammaṃ dukkha-vedaniyaṃ.|| ||</p>

					<p class="f4">Maraṇa kāle vāssa hoti micchā-diṭṭhi samattā samādinnā.|| ||</p>

					<p class="f4">Tena so kāyassa bhedā param maraṇā apāyaṃ duggatiṃ vinipātaṃ Nirayaṃ uppajjati.|| ||</p>

					<p class="f4">Yañ ca kho so idha pāṇ-ā-tipātā paṭivirato hoti adinn'ādānā paṭivirato hoti kāmesu micchā-cārā paṭivirato hoti musā-vādā paṭivirato hoti pisunā-vācā paṭivirato hoti pharusā-vācā paṭivirato hoti anabhijjhāluṃ hoti avyapanna-cittaṃ sammā-diṭṭhi hoti,||<br />
					tassa diṭṭhe'va dhamme vipākaṃ paṭisaṃvedeti,||<br />
					upapajje vā,||<br />
					apare vā,||<br />
					pariyāye.|| ||</p>

					<p class="f4">Iti kho Ānanda,||<br />
					atthi kammaṃ abhabbaṃ abhabbābhāsaṃ,||<br />
					atthi kammaṃ abhabbaṃ bhabbābhāsaṃ||<br />
					atthi kammaṃ bhabbañ c'eva bhabbābhāsañ ca,||<br />
					atthi kammaṃ bhabbaṃ abhabbābhāsan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaṃ abhinandī ti.|| ||</p>

					<p class="ctr">Mahā Kamma-Vibhaṅga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>