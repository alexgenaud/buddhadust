<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 93. A debate between a brahmin and the Buddha concerning the relative merits of the casts. A thoroughly rational and convincing set of arguments for the position that it is individual merit, not birth that distinguishes one man from another." />
<title>MN 93: Assalāyana Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p93">Sutta 93</a></h4>

					<h1>Assalāyana Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg147"><span class="f2 g"><b>[147]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.093.chlm.sbb.htm#p1">chlm</a>][<a href="../../../dhamma-vinaya/pts/mn/mn.093.horn.pts.htm#p1">pts</a>][<a href="../../../dhamma-vinaya/ati/mn/mn.093.than.ati.htm#p1">than</a>][<a href="../../../dhamma-vinaya/mnl/mn/mn.093.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena nānā-verajjakānaṃ brāhmaṇānaṃ pañca-mattāni brāhmaṇasatāni Sāvatthīyaṃ paṭivasanti kenacid-eva karaṇīyena.|| ||</p>

					<p class="f4">Atha kho tesaṃ brāhmaṇānaṃ etad ahosi:|| ||</p>

					<p class="f4">'Ayaṃ kho Samaṇo Gotamo cātuvaṇṇiṃ suddhiṃ paññāpeti ko nu kho pahoti samaṇena Gotamena saddhiṃ asmiṃ vacane patimantetun' ti.|| ||</p>

					<p class="f4">Tena kho pana samayena Assalāyano nāma māṇavo Sāvatthīyaṃ paṭivasati daharo vuttasiro soḷāsavassuddesiko jātiyā,||<br />
					tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">Atha kho tesaṃ brāhmaṇānaṃ etad ahosi:|| ||</p>

					<p class="f4">'Ayaṃ kho Assalāyano māṇavo Sāvatthīyaṃ paṭivasati daharo vuttasiro soḷāsavassuddesiko jātiyā,||<br />
					tiṇṇaṃ vedānaṃ pāragu sanighaṇḍukeṭubhānaṃ sākkhara-p-pabhe-dānaṃ itihāsa-pañca-mānaṃ,||<br />
					padako veyyākaraṇo lokāyatamahā-purisa-lakkhaṇesu anavayo.|| ||</p>

					<p class="f4">So kho pahoti samaṇena Gotamena saddhiṃ asmiṃ vacane patimantetun' ti.|| ||</p>

					<p class="f4">Atha kho te brāhmaṇā yena Assalāyano māṇavo ten'upasaṇkamiṃsu,||<br />
					upasaṇkamitvā Assalāyanaṃ māṇavaṃ etad avocuṃ:|| ||</p>

					<p class="f4">'Ayaṃ bho Assalāyana,||<br />
					Samaṇo Gotamo cātuvaṇṇiṃ suddhiṃ paññāpeti etu bhavaṃ Assalāyano samaṇena Gotamena saddhiṃ asmiṃ vacane patimantetu' ti.|| ||</p>

					<p class="f4">Evaṃ vutte Assalāyano māṇavo te brāhmaṇe etad avoca: 'samaṇo khalu bho Gotamo dhamma-vādī,||<br />
					Dhamma-vādino ca pana duppatimantiyā bhavanti.|| ||</p>

					<p class="f4">Nāhaṃ Sakkomi samaṇena Gotamena saddhiṃ asamiṃ vacane patimantetun' ti.|| ||</p>

					<p class="f4">Dutiyam pi kho te brāhmaṇā Assalāyanaṃ māṇavaṃ etad avocuṃ:|| ||</p>

					<p class="f4">'Ayaṃ bho Assalāyana,||<br />
					Samaṇo Gotamo cātuvaṇṇiṃ suddhiṃ paññāpeti.|| ||</p>

					<p class="f4">Etu bhavaṃ Assalāyano samaṇena Gotamena <a id="pg148"><span class="f2 g"><b>[148]</b></span></a> saddhiṃ asmiṃ vacane patimantetuṃ.|| ||</p>

					<p class="f4">Caritaṃ kho pana bhotā Assalāyaṇena paribbājakan' ti.|| ||</p>

					<p class="f4">Dutiyam pi kho Assalāyano māṇavo te brāhmaṇe etad avoca:|| ||</p>

					<p class="f4">'Samaṇo khalu bho Gotamo Dhamma-vādi,||<br />
					Dhamma-vādino ca pana duppatimantiyā bhavanti.|| ||</p>

					<p class="f4">Nāhaṃ Sakkomi samaṇena Gotamena saddhiṃ asmiṃ vacane patimantetun' ti.|| ||</p>

					<p class="f4">Tatiyam pi kho te brāhmaṇā Assalāyanaṃ māṇavaṃ etad avocuṃ: 'ayaṃ bho Assalāyana Samaṇo Gotamo cātuvaṇṇiṃ suddhiṃ paññāpeti.|| ||</p>

					<p class="f4">Etu bhavaṃ asasalāyano samaṇena Gotamena saddhiṃ asmiṃ vacane patimantetuṃ.|| ||</p>

					<p class="f4">Caritaṃ kho pana bhotā Assalāyanena paribbājakaṃ,||<br />
					mā bhavaṃ Assalāyano ayuddhaparājitaṃ parājiyī' ti.|| ||</p>

					<p class="f4">Evaṃ vutte Assalāyano māṇavo te brāhmaṇe etad avoca: 'addhā kho ahaṃ bhavanto1 na labhāmi.|| ||</p>

					<p class="f4">Samaṇo khalu bho Gotamo Dhamma-vādi,||<br />
					Dhamma-vādino ca pana duppatimantiyā bhavanti.|| ||</p>

					<p class="f4">Nāhaṃ Sakkomi samaṇena Gotamena saddhiṃ asmiṃ vacane patimantetuṃ.|| ||</p>

					<p class="f4">Api c'āhaṃ bhavantānaṃ vacanena gamissāmi' ti.|| ||</p>

					<p class="f4">Atha kho Assalāyano māṇavo mahatā brāhmaṇagaṇena saddhiṃ yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Assalāyano māṇavo Bhagavantaṃ etad avoca:|| ||</p>

					<p class="f4">'Brāhmaṇā bho Gotama, evam āhaṃsu:|| ||</p>

					<p class="f4">'Brāhmaṇāva seṭṭho vaṇṇo.|| ||</p>

					<p class="f4">Hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo,||<br />
					brāhmaṇāva sujjhanti no abrāhmaṇā,||<br />
					brāhmaṇāva brahmuṇo puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Idha bhavaṃ Gotamo kimāhā' ti?|| ||</p>

					<p class="f4">Dissante kho pana Assalāyana,||<br />
					brāhmaṇānaṃ brāhmaṇiyo utuniyo pi gabhiniyo pi vijāya-mānā pi pāyamānā pi te ca brāhmaṇā,||<br />
					yonijāva samānā, evam āhaṃsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaṃ Gotamo evam āha.|| ||</p>

					<p class="f4">Atha kho brāhmaṇā evam etaṃ maññanti.|| ||</p>

					<p class="f4">'Brāhmaṇāva seṭṭho vaṇṇo hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">|| ||</p>

					<p class="f4"><a id="pg149"><span class="f2 g"><b>[149]</b></span></a>Taṃ kiṃ maññasi Assalāyana,||<br />
					sutaṃ te:|| ||</p>

					<p class="f4">'Yonakambojesu aññesu ca paccantimesu jana-padesu dveva vaṇṇā,||<br />
					ayyo c'eva dāso ca.|| ||</p>

					<p class="f4">Ayyo hutvā dāso hoti,||<br />
					dāso hutvā ayyo hotī' ti.|| ||</p>

					<p class="f4">Evaṃ bho sutaṃ me yonakambojesu aññesu ca paccantimesu jana-padesu dveva vaṇṇā ayyo c'eva dāso ca.|| ||</p>

					<p class="f4">Ayyo hutvā dāso hoti,||<br />
					dāso hutvā ayyo ho' ti.ti.|| ||</p>

					<p class="f4">Ettha Assalāyana brāhmaṇānaṃ kiṃ balaṃ ko assāso,||<br />
					yadettha brāhmaṇā evam āhaṃsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo,||<br />
					brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brahmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaṃ Gotamo evam āha.|| ||</p>

					<p class="f4">Atha kho ettha brāhmaṇā evam etaṃ maññanti: 'brāhmaṇāva seṭṭho vaṇṇo hīno añño vaṇṇo,brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taṃ kiṃ maññasi Assalāyana,||<br />
					khattiyova nu kho pāṇ-ā-tipāti adinn'ādāyi kāmesu micchā-cārī musā-vādi pisunā-vāco pharusā-vāco sampha-p-palāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā,||<br />
					apāyaṃ duggatiṃ vinīpātaṃ Nirayaṃ upapa-j-jeyya,||<br />
					no brāhmaṇo vessova nu kho pāṇ-ā-tipātī adinn'ādāyī kāmesu micchā-cārī musā-vādī pisunā-vāco pharusā-vāco sampha-p-palāpī abhijjhālu vyāpanna-citto micchā-diṭṭhi,||<br />
					kāyassa bhedā param maraṇā,||<br />
					apāyaṃ duggatiṃ vinipātaṃ Nirayaṃ upapa-j-jeyya,||<br />
					no brāhmaṇo.|| ||</p>

					<p class="f4">Suddova nu kho pāṇ-ā-tipātī adinn'ādāyī kāmesu micchā-cārī musā-vādī pisunā-vāco parusāvāco samphappalā pi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinīpātaṃ Nirayaṃ upapa-j-jeyya,||<br />
					no brāhmaṇoti.|| ||</p>

					<p class="f4">No h'idaṃ bho Gotama,||<br />
					khattiyopi hi bho Gotama,||<br />
					pāṇ-ā-tipātī adinn'ādāyī kāmesu micchā-cārī musā-vādī pisunā-vāco pharusā-vāco samphappalā pi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya,||<br />
					brāhmaṇopi hi bho Gotama pāṇ-ā-tipātī|| ||</p>

					<p class="f4">Adinn'ādāyī kāmesu micchā-cārī musā-vādī pisunā-vāco pharusā-vāco sampha-p-palāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya,||<br />
					vessopi hi bho Gotama pāṇ-ā-tipātī|| ||</p>

					<p class="f4">Adinn'ādāyī kāmesu micchā-cārī musā-vādī pisunā-vāco pharusā-vāco sampha-p-palāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya,||<br />
					suddopi hi bho Gotama pāṇ-ā-tipātī|| ||</p>

					<p class="f4">Adinn'ādāyī kāmesu micchā-cārī musā-vādī pisunā-vāco pharusā-vāco sampha-p-palāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya,sabbepi hi bho Gotama,cattāro vaṇṇā pāṇ-ā-tipātī|| ||</p>

					<p class="f4">Adinn'ādāyī <a id="pg150"><span class="f2 g"><b>[150]</b></span></a> kāmesu micchā-cārī musā-vādī pisunā-vācā pharusā-vācā sampha-p-palāpī abhijjhālu vyāpanna-cittā micchā-diṭṭhī,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapajjeyyun' ti.|| ||</p>

					<p class="f4">Ettha Assalāyana,||<br />
					brāhmaṇānaṃ kiṃ balaṃ ko assāso,yadettha brāhmaṇā evam āhaṃsu: ' brāhmaṇāva seṭṭho vaṇṇo ,hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaṃ Gotamo evam āha.|| ||</p>

					<p class="f4">Atha kho ettha <a id="pg151"><span class="f2 g"><b>[151]</b></span></a> brāhmaṇā evam etaṃ maññanti:|| ||</p>

					<p class="f4">'Brāhmaṇāva seṭṭho vaṇṇo hīno añño vaṇṇo,brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taṃ kiṃ maññasi Assalāyana,||<br />
					brāhmaṇova nu kho pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vāda paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya.|| ||</p>

					<p class="f4">No khattiyo,||<br />
					no vesso,||<br />
					no suddo' ti.|| ||</p>

					<p class="f4">No h'idaṃ bho Gotama,||<br />
					khattiyopi hi bho Gotama,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya.|| ||</p>

					<p class="f4">No khattiyo,||<br />
					no vesso,||<br />
					no suddo' ti.|| ||</p>

					<p class="f4">No h'idaṃ bho Gotama,||<br />
					brāhmaṇo pi hi bho Gotama,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya.|| ||</p>

					<p class="f4">No h'idaṃ bho Gotama,||<br />
					vessopi hi bho Gotama,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya.|| ||</p>

					<p class="f4">No h'idaṃ bho Gotama,||<br />
					suddopi hi bho Gotama,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya.|| ||</p>

					<p class="f4">No h'idaṃ bho Gotama,sabbepi hi bho Gotama,cattāro vaṇṇā pāṇ-ā-tipātā paṭiviratā adinn'ādānā paṭiviratā kāmesu micchā-cārā paṭiviratā musā-vādā paṭiviratā pisunā-vācā paṭiviratā pharusā-vācā paṭiviratā sampha-p-palāpā paṭiviratā anabhijjhālu avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapajjeyyun' ti.|| ||</p>

					<p class="f4">Ettha Assalāyana,||<br />
					brāhmaṇānaṃ kiṃ balaṃ ko assāso,yadettha brāhmaṇā evam āhaṃsu:</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaṃ Gotamo evam āha.|| ||</p>

					<p class="f4">Atha kho ettha brāhmaṇā evam etaṃ maññanti: 'brāhmaṇāva seṭṭho vaṇṇo hīno añño vaṇṇo,brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taṃ kiṃ maññasi Assalāyana,||<br />
					brāhmaṇova nu kho pahoti asmiṃ padese averaṃ avyāpajjhaṃ mettaṃ cittaṃ bhāvetuṃ no khattiyo no vesso no suddo' ti.|| ||</p>

					<p class="f4">No h'idaṃ bho Gotama,||<br />
					khattiyopi hi bho Gotama,||<br />
					pahoti asmiṃ padese averaṃ avyāpajjhaṃ mettaṃ cittaṃ bhāvetuṃ,||<br />
					brāhmaṇopi hi bho Gotama,||<br />
					pahoti asmiṃ padese averaṃ avyāpajjhaṃ mettaṃ cittaṃ bhāvetuṃ,vessopi hi bho Gotama,||<br />
					pahoti asmiṃ padese averaṃ avyāpajjhaṃ mettaṃ cittaṃ bhāvetuṃ,||<br />
					suddopi hi bho Gotama pahoti asmiṃ padese averaṃ avyāpajjhaṃ mettaṃ cittaṃ bhāvetuṃ,||<br />
					sabbepi hi bho gogatama,||<br />
					cattāro vaṇṇā pahonti asmiṃ padese averaṃ avyāpajjhaṃ mettaṃ cittaṃ bhāvetun' ti.|| ||</p>

					<p class="f4">Ettha Assalāyana,brāhmaṇānaṃ kiṃ balaṃ ko assāso, yadettha brāhmaṇā evam āhaṃsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaṃ Gotamo evam āha.|| ||</p>

					<p class="f4">Atha kho ettha brāhmaṇā evam etaṃ maññanti: 'brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taṃ kiṃ maññasi Assalāyana,||<br />
					brāhmaṇova nu kho pahoti sottiṃ sināniṃ ādāya nadiṃ gantvā rajojallaṃ pavāhetuṃ,no khattiyo no vesso no suddo' ti.|| ||</p>

					<p class="f4">No h'idaṃ bho Gotama,||<br />
					khattiyo pi hi bho Gotama,||<br />
					pahoti sottiṃ sināniṃ1 ādāya nadiṃ gantvā rajojallaṃ pavāhetuṃ,||<br />
					brāhmaṇopi hi bho Gotama,||<br />
					pahoti sottiṃ sināniṃ ādāya nadiṃ gantvā rajojallaṃ pavāhetuṃ,||<br />
					vessopi hi bho Gotama,||<br />
					pahoti sottiṃ sināniṃ ādāya nadiṃ gantvā rajojallaṃ pavāhetuṃ,||<br />
					suddopi hi bho Gotama,||<br />
					pahoti sottiṃ sināniṃ ādāya nadiṃ gantvā rajojallaṃ pavāhetuṃ,||<br />
					sabbepi hi bho Gotama,||<br />
					cattāro vaṇṇā pahonti sottiṃ sināniṃ ādāya nadiṃ gantvā rajojallaṃ pavāhetunti.|| ||</p>

					<p class="f4">Ettha Assalāyana brāhmaṇānaṃ kiṃ balaṃ ko assāso,||<br />
					yadettha brāhmaṇā evam āhaṃsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaṃ Gotamo evam āha,||<br />
					atha kho ettha brāhmaṇā evam etaṃ maññanti:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taṃ kiṃ maññasi Assalāyana, idha rājā khattiyo <a id="pg152"><span class="f2 g"><b>[152]</b></span></a> muddhā-vasitto nānājaccānaṃ purisānaṃ purisasataṃ sannipāteyya: āyantu bhonto,||<br />
					ye tattha khattiyakulā brāhmaṇakulā rājaññakulā uppannā sālassa vā sala'assa vā candanassa vā padumassa vā uttarāraṇiṃ ādāya aggiṃ abhinibbattentu,||<br />
					tejo pātu-karontu,||<br />
					āyantu puna bhonto,||<br />
					ye tattha caṇḍālakulā nesādakulā veṇakulā rathakārakulā pukkusakulā uppannā sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiṃ ādāya aggiṃ abhinibbattentu,||<br />
					tejo pātu-karontu' ti.|| ||</p>

					<p class="f4">Taṃ kiṃ maññasi Assalāyana yo evaṃ nu kho so khattiyakulā brāhmaṇakulā rājaññakulā uppannehi sālassa vā sala'assa vā candanassa vā padumassa vā uttarāraṇiṃ ādāya aggi abhinibbatto tejo pātukato,||<br />
					so evanukhvāssa aggi accimā ca vaṇṇavā ca pabhassaro ca.|| ||</p>

					<p class="f4">Tena ca sakkā agginā aggikaraṇīyaṃ kātuṃ.|| ||</p>

					<p class="f4">Yo pana so caṇḍālakulā nesādakulā veṇakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiṃ ādāya aggi abhinibbatto tejo pātukato,||<br />
					svāssa aggi na c'eva accimā,||<br />
					na ca vaṇṇavā,||<br />
					na ca pabhassaro,||<br />
					na ca tena sakkā agginā aggikaraṇīyaṃ kātun' ti.|| ||</p>

					<p class="f4">No h'idaṃ bho Gotama,||<br />
					yo so bho Gotama,||<br />
					khattiyakulā brāhmaṇakulā rājaññakulā uppannehi sālassa vā sala'assa vā candanassa vā padumassa vā uttarāraṇiṃ ādāya aggi abhinibbatto tejo pātukato,||<br />
					svāssa aggi accimā ca vaṇṇavā ca pabhassaro ca.|| ||</p>

					<p class="f4">Tena ca sakkā agginā aggikaraṇiyaṃ kātuṃ.|| ||</p>

					<p class="f4">Yo pi so caṇḍālakulā nesāda kulā veṇakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiṃ ādāya aggi abhinibbatto tejo pātukato,||<br />
					so c'assa agginā accimā ca vaṇṇavā,||<br />
					ca pabhassaro ca,||<br />
					tena ca sakkā agginā aggikaraṇīyaṃ kātuṃ sabbopi hi bho Gotama,||<br />
					aggi accimā <a id="pg153"><span class="f2 g"><b>[153]</b></span></a> ca vaṇṇavā ca pabhassaro ca sabbena pi ca sakkā agginā aggikaraṇīyaṃ kātun' ti.|| ||</p>

					<p class="f4">Ettha Assalāyana,||<br />
					brāhmaṇānaṃ kiṃ balaṃ ko assāso,||<br />
					yadettha brāhmaṇā evam āhaṃsu: brāhmaṇāva seṭṭho vaṇṇo,||<br />
					hīno añño vaṇṇo brāhmaṇāva sukko vaṇṇo,||<br />
					kaṇho añño vaṇaṇo.|| ||</p>

					<p class="f4">Brāhmaṇāva sujjhanti no abrāhmaṇā.|| ||</p>

					<p class="f4">Brāhamaṇāva brahmuno puttā orasā mukhato jātā brahmajā brahmanimmitā brahmadāyādāti.|| ||</p>

					<p class="f4">Kiñ cāpi bhavaṃ Gotamo evam āha, atha kho ettha brāhmaṇā evam etaṃ maññanti:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taṃ kiṃ maññasi Assalāyana,||<br />
					idha khattiya-kumāro brāhmaṇa-kaññāya saddhiṃ saṃvāsaṃ kappeyya.|| ||</p>

					<p class="f4">Tesaṃ saṃvāsamanvāya putto jāyetha,||<br />
					yo so khattikumārena brāhmaṇa-kaññāya putto uppanno siyā,||<br />
					so mātupi sadiso.|| ||</p>

					<p class="f4">Pitupi sadiso 'khattiyo' tipi vattabbo 'brāhmaṇo' tipi vattabbo' ti.|| ||</p>

					<p class="f4">Yo so bho Gotama,||<br />
					khattiya-kumārena brāhmaṇa-kaññāya putto uppanno siyā,||<br />
					so mātupi sadiso, pitu pi sadiso,||<br />
					'khattiyo' ti pi vattabbo,||<br />
					brāhmaṇo' ti pi vattabboti.|| ||</p>

					<p class="f4">Taṃ kiṃ maññasi Assalāyana,||<br />
					idha brāhmaṇa-kumāro khattiya-kaññāya saddhiṃ saṃvāsaṃ kappeyya.|| ||</p>

					<p class="f4">Tesaṃ saṃvāsamanvāya putto jāyetha.|| ||</p>

					<p class="f4">Yo so brāhmaṇa-kumārena khattiya-kaññāya putto uppanno siyā,||<br />
					so mātupi sadiso,||<br />
					pitu pi sadiso,||<br />
					khattiyoti pi vattabbo,||<br />
					brāhmaṇotipi vattabbo' ti.|| ||</p>

					<p class="f4">Yo so bho Gotama,||<br />
					brāhmaṇa-kumārena khattiya-kaññāya putto uppanno siyā,||<br />
					so mātu pi sadiso,||<br />
					pitu pi sadiso,||<br />
					khattiyo ti pi vattabbo,||<br />
					brāhmaṇoti pi vattabbo' ti.|| ||</p>

					<p class="f4">Taṃ kiṃ maññasi Assalāyana,||<br />
					idha vaḷavaṃ gadrabhena sampayojeyyuṃ?|| ||</p>

					<p class="f4">Tesaṃ sampayogamanvāya kisoro jāyetha.|| ||</p>

					<p class="f4">Yo so vaḷavāya gadrabhena kisoro uppanno siyā,||<br />
					so mātu pi sadiso pitu pi sadiso,||<br />
					assoti vattabbo,||<br />
					gadrabhoti vattabbo' ti.|| ||</p>

					<p class="f4">Vekurañjāya hi so bho Gotama,||<br />
					assataro hoti.|| ||</p>

					<p class="f4">Idaṃ <a id="pg154"><span class="f2 g"><b>[154]</b></span></a> hi'ssa bho Gotama,||<br />
					nānā-karaṇaṃ passāmi.|| ||</p>

					<p class="f4">Amutra ca pan'esānaṃ2 na kiñci nānā-karaṇaṃ3 passāmī ti.|| ||</p>

					<p class="f4">Taṃ kiṃ maññasi Assalāyana,||<br />
					idhassu dve māṇavakā bhātaro saudariyā,||<br />
					eko ajjhāyako upanīto,||<br />
					eko anajjhāyako anupanīto.|| ||</p>

					<p class="f4">Kamettha brāhmaṇā paṭhamaṃ bhojeyyuṃ saddhe vā thālipāke vā yaññe vā pāhune4 vāti?|| ||</p>

					<p class="f4">Yo so bho Gotama,||<br />
					māṇavako ajjhāyako upanīto tamettha brāhmaṇā paṭhamaṃ bhojeyyuṃ saddhe vā thālipāke vā yaññe vā pāhune vā.|| ||</p>

					<p class="f4">Kiṃ hi bho Gotama,||<br />
					anajjhāyake anupanīte dinnaṃ maha-p-phalaṃ bhavissatī' ti?|| ||</p>

					<p class="f4">Taṃ kiṃ maññasi Assalāyana,||<br />
					idhassu dve māṇavakā bhātaro saudariyā,||<br />
					eko ajjhāyako upanīto du-s-sīlo pāpa-dhammo,||<br />
					eko anajjhāyako anupanīto sīlavā kalyāṇa-dhammo.|| ||</p>

					<p class="f4">Kamettha brāhmaṇā paṭamaṃ bhojeyyuṃ saddhe vā thālipāke vā yaññe vā pāhune vā ti?|| ||</p>

					<p class="f4">Yo so bho Gotama,||<br />
					māṇavako anajjhāyako anupanīto sīlavā kalyāṇa-dhammo,||<br />
					tamettha brāhmaṇā paṭhamaṃ bhojeyyuṃ saddho vā thālipāke vā yaññe vā pāhune vā.|| ||</p>

					<p class="f4">Kiṃ hi bho Gotama,||<br />
					du-s-sīle papadhamme dinnaṃ maha-p-phalaṃ bhavissa' ti?|| ||</p>

					<p class="f4">Pubbe kho tvaṃ Assalāyana,||<br />
					jātiṃ agamāsi.|| ||</p>

					<p class="f4">Jātiṃ gantvā mante agamāsi.|| ||</p>

					<p class="f4">Mante gantvā tape agamāsi.|| ||</p>

					<p class="f4">Tape gantvā cātuvaṇṇiṃ suddhiṃ paccāgato yam ahaṃ paññāpemī' ti.|| ||</p>

					<p class="f4">Evaṃ vute Assalāyano māṇavo tuṇhī-bhūto maṇku-bhūto patta-k-khandho adho-mukho pajjhāyanto appaṭibhāno nisīdi.|| ||</p>

					<p class="f4">Atha kho Bhagavā Assalāyanaṃ māṇavaṃ tuṇhī-bhūtaṃ maṇku-bhūtaṃ patta-k-khandhaṃ adho-mukhaṃ pajjhāyan taṃ appaṭibhānaṃ viditvā Assalāyanaṃ māṇavaṃ etad avoca.|| ||</p>

					<p class="f4">Bhūta-pubbaṃ Assalāyana,||<br />
					sattannaṃ brāhmaṇisīnaṃ araññāyatane paṇṇakuṭīsu sammantānaṃ eva-rūpaṃ pāpakaṃ diṭṭhi-gataṃ uppannaṃ hoti: brāhmaṇāva seṭṭho vaṇṇo,||<br />
					hīno <a id="pg155"><span class="f2 g"><b>[155]</b></span></a> añño vaṇṇo,||<br />
					brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Assosi kho Assalāyana,||<br />
					asito devalo isi sattannaṃ kira brāhmaṇisīnaṃ araññāyatane paṇṇa-kuṭisu sammantānaṃ eva-rūpaṃ pāpakaṃ diṭṭhi-gataṃ uppannaṃ hoti:brāhmaṇāva seṭṭho vaṇṇo hīno añño vaṇṇo brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Atha kho Assalāyana,||<br />
					asito devalo isi kesa-massuṃ kappetvā mañjeṭṭhavaṇṇāni dussāni nivāsetvā aṭaliyo upāhanā āruhitvā jāta-rūpamayaṃ daṇḍaṃ gahetvā sattannaṃ brāhmaṇisīnaṃ patthaṇḍile pātu-r-ahosi.|| ||</p>

					<p class="f4">Atha kho Assalāyana,||<br />
					asito devalo isi sattannaṃ brāhmaṇisīnaṃ patthaṇḍile caṇkamamāno evam āha: handa kva nu kho ime bhavante brāhmaṇisayo gatā.|| ||</p>

					<p class="f4">Handa kva nu kho ime bhavanto brāhmaṇisayo gatā'ti atha kho Assalāyana,sattannaṃ brāhmaṇisīnaṃ etad ahosi: konāyaṃ gāmaṇḍalarūpo viya sattannaṃ brāhmaṇisīnaṃ patthaṇḍile caṇkamamāno evam āha: handa kva nu kho ime bhavanto brāhmaṇisayo gatā,||<br />
					handa kva nu kho ime bhavanto brāhmaṇisayo gatā' ti.|| ||</p>

					<p class="f4">Handanaṃ abhisapāmāti.|| ||</p>

					<p class="f4">Atha kho Assalāyana,||<br />
					sattabrāhmaṇisayo asitaṃ devalaṃ isiṃ abhisapiṃsu: bhasmā vasala hohīti5.|| ||</p>

					<p class="f4">Yathā yathā kho Assalāyana,||<br />
					satta brāhmaṇisayo asitaṃ devalaṃ isiṃ abhisapiṃsu.|| ||</p>

					<p class="f4">Tathā tathā asito devalo isi abhirūpataro c'eva hoti dassanīyataro ca pāsādikataro ca.|| ||</p>

					<p class="f4">Atha kho Assalāyana,||<br />
					sattannaṃ brāhmaṇisīnaṃ etad ahosi: moghaṃ vata no tapo,||<br />
					aphalaṃ Brahma-cariyaṃ,||<br />
					mayaṃ hi pubbe yaṃ abhisapāma bhasmā vasala hohī'ti bhasmāva bhavati ekacco.|| ||</p>

					<p class="f4">Imaṃ pana mayaṃ yathā yathā abhisapāma,||<br />
					tathā tathā abhirūpataro c'eva hoti dassanīyataro ca pāsādikataro cā' ti.|| ||</p>

					<p class="f4">Na bhavantānaṃ moghaṃ tapo,||<br />
					nāphalaṃ6 Brahma-cariyaṃ.|| ||</p>

					<p class="f4">Iṇgha bhavanto yo mayi manopadoso,||<br />
					taṃ pajahathāti.|| ||</p>

					<p class="f4"><a id="pg156"><span class="f2 g"><b>[156]</b></span></a>Yo bhavati manopadoso taṃ pajahāma.|| ||</p>

					<p class="f4">Ko nu kho bhavaṃ hotī ti?|| ||</p>

					<p class="f4">Suto no bhavataṃ asito devalo isi' ti?|| ||</p>

					<p class="f4">Evaṃ bho.|| ||</p>

					<p class="f4">So khv'āhaṃ homiti.|| ||</p>

					<p class="f4">Atha kho Assalāyana,||<br />
					satta brāhmaṇisayo asitaṃ devalaṃ isiṃ abhivādetuṃ upasaṇkamiṃsu.|| ||</p>

					<p class="f4">Atha kho Assalāyana,||<br />
					asito devalo isi satta brāhmaṇisayo etad avoca:|| ||</p>

					<p class="f4">'Sutaṃ me taṃ bho,||<br />
					sattannaṃ kira brāhmaṇisīnaṃ araññāyatane paṇṇakuṭīsu vasantānaṃ eva-rūpaṃ pāpakaṃ diṭṭhi-gataṃ uppannaṃ: 'brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti,||<br />
					no abrāhmaṇā.|| ||</p>

					<p class="f4">Brāhmaṇāva brahmuno puttā orasā mukhato jātā brahmajā brahmanimmitā brahmadāyādāti.|| ||</p>

					<p class="f4">Evam bho|| ||</p>

					<p class="f4">Jānanti pana bhonto yā janikā mātā brāhmaṇaṃ yeva agamāsi.|| ||</p>

					<p class="f4">No abrāhmaṇanti.|| ||</p>

					<p class="f4">No h'idaṃ bho.|| ||</p>

					<p class="f4">Jānanti pana bhonto yā janikāmātumātā yāva sattamā mātāmahayugā brāhmaṇaṃ yeva agamāsi,||<br />
					no abrāhmaṇanti.|| ||</p>

					<p class="f4">No h'idaṃ bho.|| ||</p>

					<p class="f4">Jānanti pana bhonto yo janako pitā brāhmaṇiṃ yeva agamāsi no abrāhmaṇinti.|| ||</p>

					<p class="f4">No h'idaṃ bho.|| ||</p>

					<p class="f4">Jānanti pana bhonto yo janakapitupitā yāvasattamā pitā-mah'ayugā brāhmaṇiṃ yeva agamāsi,||<br />
					no abrāhmaṇinti.|| ||</p>

					<p class="f4">No h'idaṃ bho.|| ||</p>

					<p class="f4">Jānanti pana bhonto yathā gabbhassa avakkanti hotī ti?|| ||</p>

					<p class="f4">Jānāma mayaṃ bho yathā gabbhassa avakkanti hoti.|| ||</p>

					<p class="f4"><a id="pg157"><span class="f2 g"><b>[157]</b></span></a> idha mātā-pitaroca sanni-patitā honti.|| ||</p>

					<p class="f4">Mātā ca utunī hoti,||<br />
					gandhabbo ca pacc'upaṭṭhito hoti.|| ||</p>

					<p class="f4">Evaṃ tiṇṇaṃ sannipātā gabbhassa avakkanti hotī ti.|| ||</p>

					<p class="f4">Jānanti pana bhonto yagghe so gandhabbo khattiyo vā brāhmaṇo vā vesso vā suddo vāti?|| ||</p>

					<p class="f4">Na mayaṃ bho,||<br />
					jānāma yagghe so gandhabbo khattiyo vā brahmaṇo vā vesso vā suddo vāti.|| ||</p>

					<p class="f4">Evaṃ sante bho jānātha ke tumhe hothāti1|| ||</p>

					<p class="f4">Evaṃ sante bho,||<br />
					na mayaṃ jānāma ke ca mayaṃ homāti.|| ||</p>

					<p class="f4">Tehi nāma Assalāyana,||<br />
					satta brāhmaṇisayo asitena devalena isinā sake jātivāde samanuyuñjiyamānā samanubhāsiyamānā samanugāhiyamānā na sampāyissanti.|| ||</p>

					<p class="f4">Kiṃ pana tvaṃ etarahī mayā sakasmiṃ jātivāde samanuyuñjiyamāno samanubhāsiyamāno samanugāhiyamāno sampāyissasi.|| ||</p>

					<p class="f4">Yesaṃ tvaṃ sācariyako na puṇṇo dabbigāhoti.|| ||</p>

					<p class="f4">Evaṃ vutte Assalāyano māṇavo Bhagavantaṃ etad avoca: acchariyambhante,||<br />
					abbhūtambhante.|| ||</p>

					<p class="f4">Kappiyaṃ vata bhante bhikkhū āhāraṃ āhārenti.|| ||</p>

					<p class="f4">Anavajjaṃ vata bhante bhikkhū āhāraṃ āhārenti.|| ||</p>

					<p class="f4">Abhikkantaṃ bho Gotama abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,mūḷhassa vā Maggaṃ ācikkheyya' andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī'ti,||<br />
					evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ Bhagavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

					<p class="ctr">Assalāyana Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>