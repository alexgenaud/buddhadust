<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 93. A debate between a brahmin and the Buddha concerning the relative merits of the casts. A thoroughly rational and convincing set of arguments for the position that it is individual merit, not birth that distinguishes one man from another." />
<title>MN 93: Assalayana Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					5. Brāhmaṇa Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p93">Sutta 93</a></h4>

					<h1>Assalāyana Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.093.chlm.sbb.htm#p1">chlm</a>][<a href="../../../dhamma-vinaya/pts/mn/mn.093.horn.pts.htm#p1">pts</a>][<a href="../../../dhamma-vinaya/ati/mn/mn.093.than.ati.htm#p1">than</a>][<a href="../../../dhamma-vinaya/mnl/mn/mn.093.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tena kho pana samayena nānā-verajjakānaɱ brāhmaṇānaɱ pañca-mattāni brāhmaṇasatāni Sāvatthīyaɱ paṭivasanti kenacid-eva karaṇīyena.|| ||</p>

					<p class="f4">Atha kho tesaɱ brāhmaṇānaɱ etad ahosi:|| ||</p>

					<p class="f4">'Ayaɱ kho Samaṇo Gotamo cātuvaṇṇiɱ suddhiɱ paññāpeti ko nu kho pahoti samaṇena Gotamena saddhiɱ asmiɱ vacane patimantetun' ti.|| ||</p>

					<p class="f4">Tena kho pana samayena Assalāyano nāma māṇavo Sāvatthīyaɱ paṭivasati daharo vuttasiro soḷāsavassuddesiko jātiyā,||<br />
					tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihāsa-pañca-mānaɱ padako veyyā-karaṇo lokāyatamahā-purisa-lakkhaṇesu anavayo.|| ||</p>

					<p class="f4">Atha kho tesaɱ brāhmaṇānaɱ etad ahosi:|| ||</p>

					<p class="f4">'Ayaɱ kho Assalāyano māṇavo Sāvatthīyaɱ paṭivasati daharo vuttasiro soḷāsavassuddesiko jātiyā,||<br />
					tiṇṇaɱ vedānaɱ pāragu sanighaṇḍukeṭubhānaɱ sākkhara-p-pabhe-dānaɱ itihāsa-pañca-mānaɱ,||<br />
					padako veyyā-karaṇo lokāyatamahā-purisa-lakkhaṇesu anavayo.|| ||</p>

					<p class="f4">So kho pahoti samaṇena Gotamena saddhiɱ asmiɱ vacane patimantetun' ti.|| ||</p>

					<p class="f4">Atha kho te brāhmaṇā yena Assalāyano māṇavo ten'upasankamiɱsu,||<br />
					upasankamitvā Assalāyanaɱ māṇavaɱ etad avocuɱ:|| ||</p>

					<p class="f4">'Ayaɱ bho Assalāyana,||<br />
					Samaṇo Gotamo cātuvaṇṇiɱ suddhiɱ paññāpeti etu bhavaɱ Assalāyano samaṇena Gotamena saddhiɱ asmiɱ vacane patimantetu' ti.|| ||</p>

					<p class="f4">Evaɱ vutte Assalāyano māṇavo te brāhmaṇe etad avoca: 'samaṇo khalu bho Gotamo dhamma-vādī,||<br />
					Dhamma-vādino ca pana duppatimantiyā bhavanti.|| ||</p>

					<p class="f4">Nāhaɱ Sakkomi samaṇena Gotamena saddhiɱ asamiɱ vacane patimantetun' ti.|| ||</p>

					<p class="f4">Dutiyam pi kho te brāhmaṇā Assalāyanaɱ māṇavaɱ etad avocuɱ:|| ||</p>

					<p class="f4">'Ayaɱ bho Assalāyana,||<br />
					Samaṇo Gotamo cātuvaṇṇiɱ suddhiɱ paññāpeti.|| ||</p>

					<p class="f4">Etu bhavaɱ Assalāyano samaṇena Gotamena <a id="pg148"><span class="f2 g"><b>[148]</b></span></a> saddhiɱ asmiɱ vacane patimantetuɱ.|| ||</p>

					<p class="f4">Caritaɱ kho pana bhotā Assalāyaṇena paribbājakan' ti.|| ||</p>

					<p class="f4">Dutiyam pi kho Assalāyano māṇavo te brāhmaṇe etad avoca:|| ||</p>

					<p class="f4">'Samaṇo khalu bho Gotamo Dhamma-vādi,||<br />
					Dhamma-vādino ca pana duppatimantiyā bhavanti.|| ||</p>

					<p class="f4">Nāhaɱ Sakkomi samaṇena Gotamena saddhiɱ asmiɱ vacane patimantetun' ti.|| ||</p>

					<p class="f4">Tatiyam pi kho te brāhmaṇā Assalāyanaɱ māṇavaɱ etad avocuɱ: 'ayaɱ bho Assalāyana Samaṇo Gotamo cātuvaṇṇiɱ suddhiɱ paññāpeti.|| ||</p>

					<p class="f4">Etu bhavaɱ asasalāyano samaṇena Gotamena saddhiɱ asmiɱ vacane patimantetuɱ.|| ||</p>

					<p class="f4">Caritaɱ kho pana bhotā Assalāyanena paribbājakaɱ,||<br />
					mā bhavaɱ Assalāyano ayuddhaparājitaɱ parājiyī' ti.|| ||</p>

					<p class="f4">Evaɱ vutte Assalāyano māṇavo te brāhmaṇe etad avoca: 'addhā kho ahaɱ bhavanto1 na labhāmi.|| ||</p>

					<p class="f4">Samaṇo khalu bho Gotamo Dhamma-vādi,||<br />
					Dhamma-vādino ca pana duppatimantiyā bhavanti.|| ||</p>

					<p class="f4">Nāhaɱ Sakkomi samaṇena Gotamena saddhiɱ asmiɱ vacane patimantetuɱ.|| ||</p>

					<p class="f4">Api c'āhaɱ bhavantānaɱ vacanena gamissāmi' ti.|| ||</p>

					<p class="f4">Atha kho Assalāyano māṇavo mahatā brāhmaṇagaṇena saddhiɱ yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Assalāyano māṇavo Bhagavantaɱ etad avoca:|| ||</p>

					<p class="f4">'Brāhmaṇā bho Gotama, evam āhaɱsu:|| ||</p>

					<p class="f4">'Brāhmaṇāva seṭṭho vaṇṇo.|| ||</p>

					<p class="f4">Hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo,||<br />
					brāhmaṇāva sujjhanti no abrāhmaṇā,||<br />
					brāhmaṇāva brahmuṇo puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Idha bhavaɱ Gotamo kimāhā' ti?|| ||</p>

					<p class="f4">Dissante kho pana Assalāyana,||<br />
					brāhmaṇānaɱ brāhmaṇiyo utuniyo pi gabhiniyo pi vijāya-mānā pi pāyamānā pi te ca brāhmaṇā,||<br />
					yonijāva samānā, evam āhaɱsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaɱ Gotamo evam āha.|| ||</p>

					<p class="f4">Atha kho brāhmaṇā evam etaɱ maññanti.|| ||</p>

					<p class="f4">'Brāhmaṇāva seṭṭho vaṇṇo hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">|| ||</p>

					<p class="f4"><a id="pg149"><span class="f2 g"><b>[149]</b></span></a>Taɱ kiɱ maññasi Assalāyana,||<br />
					sutaɱ te:|| ||</p>

					<p class="f4">'Yonakambojesu aññesu ca paccantimesu jana-padesu dveva vaṇṇā,||<br />
					ayyo c'eva dāso ca.|| ||</p>

					<p class="f4">Ayyo hutvā dāso hoti,||<br />
					dāso hutvā ayyo hotī' ti.|| ||</p>

					<p class="f4">Evaɱ bho sutaɱ me yonakambojesu aññesu ca paccantimesu jana-padesu dveva vaṇṇā ayyo c'eva dāso ca.|| ||</p>

					<p class="f4">Ayyo hutvā dāso hoti,||<br />
					dāso hutvā ayyo ho' ti.ti.|| ||</p>

					<p class="f4">Ettha Assalāyana brāhmaṇānaɱ kiɱ balaɱ ko assāso,||<br />
					yadettha brāhmaṇā evam āhaɱsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo,||<br />
					brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brahmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaɱ Gotamo evam āha.|| ||</p>

					<p class="f4">Atha kho ettha brāhmaṇā evam etaɱ maññanti: 'brāhmaṇāva seṭṭho vaṇṇo hīno añño vaṇṇo,brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taɱ kiɱ maññasi Assalāyana,||<br />
					khattiyova nu kho pāṇāti-pāti adinn'ādāyi kāmesu micchā-cārī musā-vādi pisunā-vāco pharusā-vāco samphappalāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā,||<br />
					apāyaɱ duggatiɱ vinīpātaɱ Nirayaɱ upapa-j-jeyya,||<br />
					no brāhmaṇo vessova nu kho pāṇāti-pātī adinn'ādāyī kāmesu micchā-cārī musā-vādī pisunā-vāco pharusā-vāco samphappalāpī abhijjhālu vyāpanna-citto micchā-diṭṭhi,||<br />
					kāyassa bhedā param maraṇā,||<br />
					apāyaɱ duggatiɱ vinipātaɱ Nirayaɱ upapa-j-jeyya,||<br />
					no brāhmaṇo.|| ||</p>

					<p class="f4">Suddova nu kho pāṇāti-pātī adinn'ādāyī kāmesu micchā-cārī musā-vādī pisunā-vāco parusāvāco samphappalā pi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaɱ duggatiɱ vinīpātaɱ Nirayaɱ upapa-j-jeyya,||<br />
					no brāhmaṇoti.|| ||</p>

					<p class="f4">No h'idaɱ bho Gotama,||<br />
					khattiyopi hi bho Gotama,||<br />
					pāṇāti-pātī adinn'ādāyī kāmesu micchā-cārī musā-vādī pisunā-vāco pharusā-vāco samphappalā pi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyya,||<br />
					brāhmaṇopi hi bho Gotama pāṇāti-pātī|| ||</p>

					<p class="f4">Adinn'ādāyī kāmesu micchā-cārī musā-vādī pisunā-vāco pharusā-vāco samphappalāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyya,||<br />
					vessopi hi bho Gotama pāṇāti-pātī|| ||</p>

					<p class="f4">Adinn'ādāyī kāmesu micchā-cārī musā-vādī pisunā-vāco pharusā-vāco samphappalāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyya,||<br />
					suddopi hi bho Gotama pāṇāti-pātī|| ||</p>

					<p class="f4">Adinn'ādāyī kāmesu micchā-cārī musā-vādī pisunā-vāco pharusā-vāco samphappalāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapa-j-jeyya,sabbepi hi bho Gotama,cattāro vaṇṇā pāṇāti-pātī|| ||</p>

					<p class="f4">Adinn'ādāyī <a id="pg150"><span class="f2 g"><b>[150]</b></span></a> kāmesu micchā-cārī musā-vādī pisunā-vācā pharusā-vācā samphappalāpī abhijjhālu vyāpanna-cittā micchā-diṭṭhī,||<br />
					kāyassa bhedā param maraṇā apāyaɱ duggatiɱ vinipātaɱ Nirayaɱ upapajjeyyun' ti.|| ||</p>

					<p class="f4">Ettha Assalāyana,||<br />
					brāhmaṇānaɱ kiɱ balaɱ ko assāso,yadettha brāhmaṇā evam āhaɱsu: ' brāhmaṇāva seṭṭho vaṇṇo ,hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaɱ Gotamo evam āha.|| ||</p>

					<p class="f4">Atha kho ettha <a id="pg151"><span class="f2 g"><b>[151]</b></span></a> brāhmaṇā evam etaɱ maññanti:|| ||</p>

					<p class="f4">'Brāhmaṇāva seṭṭho vaṇṇo hīno añño vaṇṇo,brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taɱ kiɱ maññasi Assalāyana,||<br />
					brāhmaṇova nu kho pāṇāti-pātā paṭivirato adinn'ādānā paṭivirato kāmesu micchā-cārā paṭivirato musā-vāda paṭivirato pisunā-vācā paṭivirato pharusā-vācā paṭivirato samphappalāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiɱ saggaɱ lokaɱ upapa-j-jeyya.|| ||</p>

					<p class="f4">No khattiyo,||<br />
					no vesso,||<br />
					no suddo' ti.|| ||</p>

					<p class="f4">No h'idaɱ bho Gotama,||<br />
					khattiyopi hi bho Gotama,||<br />
					pāṇāti-pātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato samphappalāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiɱ saggaɱ lokaɱ upapa-j-jeyya.|| ||</p>

					<p class="f4">No khattiyo,||<br />
					no vesso,||<br />
					no suddo' ti.|| ||</p>

					<p class="f4">No h'idaɱ bho Gotama,||<br />
					brāhmaṇo pi hi bho Gotama,||<br />
					pāṇāti-pātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato samphappalāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiɱ saggaɱ lokaɱ upapa-j-jeyya.|| ||</p>

					<p class="f4">No h'idaɱ bho Gotama,||<br />
					vessopi hi bho Gotama,||<br />
					pāṇāti-pātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato samphappalāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiɱ saggaɱ lokaɱ upapa-j-jeyya.|| ||</p>

					<p class="f4">No h'idaɱ bho Gotama,||<br />
					suddopi hi bho Gotama,||<br />
					pāṇāti-pātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato samphappalāpā paṭivirato anabhijjhālu avyāpanna-citto sammā-diṭṭhi kāyassa bhedā param maraṇā sugatiɱ saggaɱ lokaɱ upapa-j-jeyya.|| ||</p>

					<p class="f4">No h'idaɱ bho Gotama,sabbepi hi bho Gotama,cattāro vaṇṇā pāṇāti-pātā paṭiviratā adinn'ādānā paṭiviratā kāmesu micchā-cārā paṭiviratā musā-vādā paṭiviratā pisunā-vācā paṭiviratā pharusā-vācā paṭiviratā samphappalāpā paṭiviratā anabhijjhālu avyāpanna-citto sammā-diṭṭhi kāyassa bhedā param maraṇā sugatiɱ saggaɱ lokaɱ upapajjeyyun' ti.|| ||</p>

					<p class="f4">Ettha Assalāyana,||<br />
					brāhmaṇānaɱ kiɱ balaɱ ko assāso,yadettha brāhmaṇā evam āhaɱsu:</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaɱ Gotamo evam āha.|| ||</p>

					<p class="f4">Atha kho ettha brāhmaṇā evam etaɱ maññanti: 'brāhmaṇāva seṭṭho vaṇṇo hīno añño vaṇṇo,brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taɱ kiɱ maññasi Assalāyana,||<br />
					brāhmaṇova nu kho pahoti asmiɱ padese averaɱ avyāpajjhaɱ mettaɱ cittaɱ bhāvetuɱ no khattiyo no vesso no suddo' ti.|| ||</p>

					<p class="f4">No h'idaɱ bho Gotama,||<br />
					khattiyopi hi bho Gotama,||<br />
					pahoti asmiɱ padese averaɱ avyāpajjhaɱ mettaɱ cittaɱ bhāvetuɱ,||<br />
					brāhmaṇopi hi bho Gotama,||<br />
					pahoti asmiɱ padese averaɱ avyāpajjhaɱ mettaɱ cittaɱ bhāvetuɱ,vessopi hi bho Gotama,||<br />
					pahoti asmiɱ padese averaɱ avyāpajjhaɱ mettaɱ cittaɱ bhāvetuɱ,||<br />
					suddopi hi bho Gotama pahoti asmiɱ padese averaɱ avyāpajjhaɱ mettaɱ cittaɱ bhāvetuɱ,||<br />
					sabbepi hi bho gogatama,||<br />
					cattāro vaṇṇā pahonti asmiɱ padese averaɱ avyāpajjhaɱ mettaɱ cittaɱ bhāvetun' ti.|| ||</p>

					<p class="f4">Ettha Assalāyana,brāhmaṇānaɱ kiɱ balaɱ ko assāso, yadettha brāhmaṇā evam āhaɱsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaɱ Gotamo evam āha.|| ||</p>

					<p class="f4">Atha kho ettha brāhmaṇā evam etaɱ maññanti: 'brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taɱ kiɱ maññasi Assalāyana,||<br />
					brāhmaṇova nu kho pahoti sottiɱ sināniɱ ādāya nadiɱ gantvā rajojallaɱ pavāhetuɱ,no khattiyo no vesso no suddo' ti.|| ||</p>

					<p class="f4">No h'idaɱ bho Gotama,||<br />
					khattiyo pi hi bho Gotama,||<br />
					pahoti sottiɱ sināniɱ1 ādāya nadiɱ gantvā rajojallaɱ pavāhetuɱ,||<br />
					brāhmaṇopi hi bho Gotama,||<br />
					pahoti sottiɱ sināniɱ ādāya nadiɱ gantvā rajojallaɱ pavāhetuɱ,||<br />
					vessopi hi bho Gotama,||<br />
					pahoti sottiɱ sināniɱ ādāya nadiɱ gantvā rajojallaɱ pavāhetuɱ,||<br />
					suddopi hi bho Gotama,||<br />
					pahoti sottiɱ sināniɱ ādāya nadiɱ gantvā rajojallaɱ pavāhetuɱ,||<br />
					sabbepi hi bho Gotama,||<br />
					cattāro vaṇṇā pahonti sottiɱ sināniɱ ādāya nadiɱ gantvā rajojallaɱ pavāhetunti.|| ||</p>

					<p class="f4">Ettha Assalāyana brāhmaṇānaɱ kiɱ balaɱ ko assāso,||<br />
					yadettha brāhmaṇā evam āhaɱsu:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Kiñ cāpi bhavaɱ Gotamo evam āha,||<br />
					atha kho ettha brāhmaṇā evam etaɱ maññanti:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taɱ kiɱ maññasi Assalāyana,idha rājā khattiyo <a id="pg152"><span class="f2 g"><b>[152]</b></span></a> muddhā-vasitto nānājaccānaɱ purisānaɱ purisasataɱ sannipāteyya: āyantu bhonto,||<br />
					ye tattha khattiyakulā brāhmaṇakulā rājaññakulā uppannā sālassa vā sala'assa vā candanassa vā padumassa vā uttarāraṇiɱ ādāya aggiɱ abhinibbattentu,||<br />
					tejo pātu-karontu,||<br />
					āyantu puna bhonto,||<br />
					ye tattha caṇḍālakulā nesādakulā veṇakulā rathakārakulā pukkusakulā uppannā sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiɱ ādāya aggiɱ abhinibbattentu,||<br />
					tejo pātu-karontu' ti.|| ||</p>

					<p class="f4">Taɱ kiɱ maññasi Assalāyana yo evaɱ nu kho so khattiyakulā brāhmaṇakulā rājaññakulā uppannehi sālassa vā sala'assa vā candanassa vā padumassa vā uttarāraṇiɱ ādāya aggi abhinibbatto tejo pātukato,||<br />
					so evanukhvāssa aggi accimā ca vaṇṇavā ca pabhassaro ca.|| ||</p>

					<p class="f4">Tena ca sakkā agginā aggikaraṇīyaɱ kātuɱ.|| ||</p>

					<p class="f4">Yo pana so caṇḍālakulā nesādakulā veṇakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiɱ ādāya aggi abhinibbatto tejo pātukato,||<br />
					svāssa aggi na c'eva accimā,||<br />
					na ca vaṇṇavā,||<br />
					na ca pabhassaro,||<br />
					na ca tena sakkā agginā aggikaraṇīyaɱ kātun' ti.|| ||</p>

					<p class="f4">No h'idaɱ bho Gotama,||<br />
					yo so bho Gotama,||<br />
					khattiyakulā brāhmaṇakulā rājaññakulā uppannehi sālassa vā sala'assa vā candanassa vā padumassa vā uttarāraṇiɱ ādāya aggi abhinibbatto tejo pātukato,||<br />
					svāssa aggi accimā ca vaṇṇavā ca pabhassaro ca.|| ||</p>

					<p class="f4">Tena ca sakkā agginā aggikaraṇiyaɱ kātuɱ.|| ||</p>

					<p class="f4">Yo pi so caṇḍālakulā nesāda kulā veṇakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eḷaṇḍakaṭṭhassa vā uttarāraṇiɱ ādāya aggi abhinibbatto tejo pātukato,||<br />
					so c'assa agginā accimā ca vaṇṇavā,||<br />
					ca pabhassaro ca,||<br />
					tena ca sakkā agginā aggikaraṇīyaɱ kātuɱ sabbopi hi bho Gotama,||<br />
					aggi accimā <a id="pg153"><span class="f2 g"><b>[153]</b></span></a> ca vaṇṇavā ca pabhassaro ca sabbena pi ca sakkā agginā aggikaraṇīyaɱ kātun' ti.|| ||</p>

					<p class="f4">Ettha Assalāyana,||<br />
					brāhmaṇānaɱ kiɱ balaɱ ko assāso,||<br />
					yadettha brāhmaṇā evam āhaɱsu: brāhmaṇāva seṭṭho vaṇṇo,||<br />
					hīno añño vaṇṇo brāhmaṇāva sukko vaṇṇo,||<br />
					kaṇho añño vaṇaṇo.|| ||</p>

					<p class="f4">Brāhmaṇāva sujjhanti no abrāhmaṇā.|| ||</p>

					<p class="f4">Brāhamaṇāva brahmuno puttā orasā mukhato jātā brahmajā brahmanimmitā brahmadāyādāti.|| ||</p>

					<p class="f4">Kiñ cāpi bhavaɱ Gotamo evam āha, atha kho ettha brāhmaṇā evam etaɱ maññanti:|| ||</p>

					<p class="f4">'Brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Taɱ kiɱ maññasi Assalāyana,||<br />
					idha khattiya-kumāro brāhmaṇakaññāya saddhiɱ saŋvāsaɱ kappeyya.|| ||</p>

					<p class="f4">Tesaɱ saŋvāsamanvāya putto jāyetha,||<br />
					yo so khattikumārena brāhmaṇakaññāya putto uppanno siyā,||<br />
					so mātupi sadiso.|| ||</p>

					<p class="f4">Pitupi sadiso 'khattiyo' tipi vattabbo 'brāhmaṇo' tipi vattabbo' ti.|| ||</p>

					<p class="f4">Yo so bho Gotama,||<br />
					khattiya-kumārena brāhmaṇakaññāya putto uppanno siyā,||<br />
					so mātupi sadiso, pitu pi sadiso,||<br />
					'khattiyo' ti pi vattabbo,||<br />
					brāhmaṇo' ti pi vattabboti.|| ||</p>

					<p class="f4">Taɱ kiɱ maññasi Assalāyana,||<br />
					idha brāhmaṇa-kumāro khattiyakaññāya saddhiɱ saŋvāsaɱ kappeyya.|| ||</p>

					<p class="f4">Tesaɱ saŋvāsamanvāya putto jāyetha.|| ||</p>

					<p class="f4">Yo so brāhmaṇa-kumārena khattiyakaññāya putto uppanno siyā,||<br />
					so mātupi sadiso,||<br />
					pitu pi sadiso,||<br />
					khattiyoti pi vattabbo,||<br />
					brāhmaṇotipi vattabbo' ti.|| ||</p>

					<p class="f4">Yo so bho Gotama,||<br />
					brāhmaṇa-kumārena khattiyakaññāya putto uppanno siyā,||<br />
					so mātu pi sadiso,||<br />
					pitu pi sadiso,||<br />
					khattiyo ti pi vattabbo,||<br />
					brāhmaṇoti pi vattabbo' ti.|| ||</p>

					<p class="f4">Taɱ kiɱ maññasi Assalāyana,||<br />
					idha vaḷavaɱ gadrabhena sampayojeyyuɱ?|| ||</p>

					<p class="f4">Tesaɱ sampayogamanvāya kisoro jāyetha.|| ||</p>

					<p class="f4">Yo so va'avāya gadrabhena kisoro uppanno siyā,||<br />
					so mātu pi sadiso pitu pi sadiso,||<br />
					assoti vattabbo,||<br />
					gadrabhoti vattabbo' ti.|| ||</p>

					<p class="f4">Vekurañjāya hi so bho Gotama,||<br />
					assataro hoti.|| ||</p>

					<p class="f4">Idaɱ <a id="pg154"><span class="f2 g"><b>[154]</b></span></a> hi'ssa bho Gotama,||<br />
					nānā-karaṇaɱ passāmi.|| ||</p>

					<p class="f4">Amutra ca pan'esānaɱ2 na kiñci nānā-karaṇaɱ3 passāmī ti.|| ||</p>

					<p class="f4">Taɱ kiɱ maññasi Assalāyana,||<br />
					idhassu dve māṇavakā bhātaro saudariyā,||<br />
					eko ajjhāyako upanīto,||<br />
					eko anajjhāyako anupanīto.|| ||</p>

					<p class="f4">Kamettha brāhmaṇā paṭhamaɱ bhojeyyuɱ saddhe vā thālipāke vā yaññe vā pāhune4 vāti?|| ||</p>

					<p class="f4">Yo so bho Gotama,||<br />
					māṇavako ajjhāyako upanīto tamettha brāhmaṇā paṭhamaɱ bhojeyyuɱ saddhe vā thālipāke vā yaññe vā pāhune vā.|| ||</p>

					<p class="f4">Kiɱ hi bho Gotama,||<br />
					anajjhāyake anupanīte dinnaɱ maha-p-phalaɱ bhavissatī' ti?|| ||</p>

					<p class="f4">Taɱ kiɱ maññasi Assalāyana,||<br />
					idhassu dve māṇavakā bhātaro saudariyā,||<br />
					eko ajjhāyako upanīto du-s-sīlo pāpa-dhammo,||<br />
					eko anajjhāyako anupanīto sīlavā kalyāṇa-dhammo.|| ||</p>

					<p class="f4">Kamettha brāhmaṇā paṭamaɱ bhojeyyuɱ saddhe vā thālipāke vā yaññe vā pāhune vā ti?|| ||</p>

					<p class="f4">Yo so bho Gotama,||<br />
					māṇavako anajjhāyako anupanīto sīlavā kalyāṇa-dhammo,||<br />
					tamettha brāhmaṇā paṭhamaɱ bhojeyyuɱ saddho vā thālipāke vā yaññe vā pāhune vā.|| ||</p>

					<p class="f4">Kiɱ hi bho Gotama,||<br />
					du-s-sīle papadhamme dinnaɱ maha-p-phalaɱ bhavissa' ti?|| ||</p>

					<p class="f4">Pubbe kho tvaɱ Assalāyana,||<br />
					jātiɱ agamāsi.|| ||</p>

					<p class="f4">Jātiɱ gantvā mante agamāsi.|| ||</p>

					<p class="f4">Mante gantvā tape agamāsi.|| ||</p>

					<p class="f4">Tape gantvā cātuvaṇṇiɱ suddhiɱ paccāgato yamahaɱ paññāpemī' ti.|| ||</p>

					<p class="f4">Evaɱ vute Assalāyano māṇavo tuṇhī-bhūto maŋku-bhūto patta-k-khandho adho-mukho pajjhāyanto appaṭibhāno nisīdi.|| ||</p>

					<p class="f4">Atha kho Bhagavā Assalāyanaɱ māṇavaɱ tuṇhī-bhūtaɱ maŋku-bhūtaɱ patta-k-khandhaɱ adho-mukhaɱ pajjhāyan taɱ appaṭibhānaɱ viditvā Assalāyanaɱ māṇavaɱ etad avoca.|| ||</p>

					<p class="f4">Bhūta-pubbaɱ Assalāyana,||<br />
					sattannaɱ brāhmaṇisīnaɱ araññāyatane paṇṇakuṭīsu sammantānaɱ eva-rūpaɱ pāpakaɱ diṭṭhi-gataɱ uppannaɱ hoti: brāhmaṇāva seṭṭho vaṇṇo,||<br />
					hīno <a id="pg155"><span class="f2 g"><b>[155]</b></span></a> añño vaṇṇo,||<br />
					brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Assosi kho Assalāyana,||<br />
					asito devalo isi sattannaɱ kira brāhmaṇisīnaɱ araññāyatane paṇṇa-kuṭisu sammantānaɱ eva-rūpaɱ pāpakaɱ diṭṭhi-gataɱ uppannaɱ hoti:brāhmaṇāva seṭṭho vaṇṇo hīno añño vaṇṇo brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti no abrāhmaṇā,||<br />
					brāhmaṇāva brahmuno puttā orasā mukhato jātā brahmajā brahmanimmitā brahmadāyādā' ti.|| ||</p>

					<p class="f4">Atha kho Assalāyana,||<br />
					asito devalo isi kesa-massuɱ kappetvā mañjeṭṭhavaṇṇāni dussāni nivāsetvā aṭaliyo upāhanā āruhitvā jāta-rūpamayaɱ daṇḍaɱ gahetvā sattannaɱ brāhmaṇisīnaɱ patthaṇḍile pātu-r-ahosi.|| ||</p>

					<p class="f4">Atha kho Assalāyana,||<br />
					asito devalo isi sattannaɱ brāhmaṇisīnaɱ patthaṇḍile caŋkamamāno evam āha: handa kva nu kho ime bhavante brāhmaṇisayo gatā.|| ||</p>

					<p class="f4">Handa kva nu kho ime bhavanto brāhmaṇisayo gatā'ti atha kho Assalāyana,sattannaɱ brāhmaṇisīnaɱ etad ahosi: konāyaɱ gāmaṇḍalarūpo viya sattannaɱ brāhmaṇisīnaɱ patthaṇḍile caŋkamamāno evam āha: handa kva nu kho ime bhavanto brāhmaṇisayo gatā,||<br />
					handa kva nu kho ime bhavanto brāhmaṇisayo gatā' ti.|| ||</p>

					<p class="f4">Handanaɱ abhisapāmāti.|| ||</p>

					<p class="f4">Atha kho Assalāyana,||<br />
					sattabrāhmaṇisayo asitaɱ devalaɱ isiɱ abhisapiɱsu: bhasmā vasala hohīti5.|| ||</p>

					<p class="f4">Yathā yathā kho Assalāyana,||<br />
					satta brāhmaṇisayo asitaɱ devalaɱ isiɱ abhisapiɱsu.|| ||</p>

					<p class="f4">Tathā tathā asito devalo isi abhirūpataro c'eva hoti dassanīyataro ca pāsādikataro ca.|| ||</p>

					<p class="f4">Atha kho Assalāyana,||<br />
					sattannaɱ brāhmaṇisīnaɱ etad ahosi: moghaɱ vata no tapo,||<br />
					aphalaɱ Brahma-cariyaɱ,||<br />
					mayaɱ hi pubbe yaɱ abhisapāma bhasmā vasala hohī'ti bhasmāva bhavati ekacco.|| ||</p>

					<p class="f4">Imaɱ pana mayaɱ yathā yathā abhisapāma,||<br />
					tathā tathā abhirūpataro c'eva hoti dassanīyataro ca pāsādikataro cā' ti.|| ||</p>

					<p class="f4">Na bhavantānaɱ moghaɱ tapo,||<br />
					nāphalaɱ6 Brahma-cariyaɱ.|| ||</p>

					<p class="f4">Iŋgha bhavanto yo mayi manopadoso,||<br />
					taɱ pajahathāti.|| ||</p>

					<p class="f4"><a id="pg156"><span class="f2 g"><b>[156]</b></span></a>Yo bhavati manopadoso taɱ pajahāma.|| ||</p>

					<p class="f4">Ko nu kho bhavaɱ hotī ti?|| ||</p>

					<p class="f4">Suto no bhavataɱ asito devalo isi' ti?|| ||</p>

					<p class="f4">Evaɱ bho.|| ||</p>

					<p class="f4">So khvāhaɱ homiti.|| ||</p>

					<p class="f4">Atha kho Assalāyana,||<br />
					satta brāhmaṇisayo asitaɱ devalaɱ isiɱ abhivādetuɱ upasankamiɱsu.|| ||</p>

					<p class="f4">Atha kho Assalāyana,||<br />
					asito devalo isi satta brāhmaṇisayo etad avoca:|| ||</p>

					<p class="f4">'Sutaɱ me taɱ bho,||<br />
					sattannaɱ kira brāhmaṇisīnaɱ araññāyatane paṇṇakuṭīsu vasantānaɱ eva-rūpaɱ pāpakaɱ diṭṭhi-gataɱ uppannaɱ: 'brāhmaṇāva seṭṭho vaṇṇo,||<br />
					hīno añño vaṇṇo.|| ||</p>

					<p class="f4">Brāhmaṇāva sukko vaṇṇo,||<br />
					kaṇho añño vaṇṇo.|| ||</p>

					<p class="f4">Brāhmaṇāva sujjhanti,||<br />
					no abrāhmaṇā.|| ||</p>

					<p class="f4">Brāhmaṇāva brahmuno puttā orasā mukhato jātā brahmajā brahmanimmitā brahmadāyādāti.|| ||</p>

					<p class="f4">Evam bho|| ||</p>

					<p class="f4">Jānanti pana bhonto yā janikā mātā brāhmaṇaɱ yeva agamāsi.|| ||</p>

					<p class="f4">No abrāhmaṇanti.|| ||</p>

					<p class="f4">No h'idaɱ bho.|| ||</p>

					<p class="f4">Jānanti pana bhonto yā janikāmātumātā yāva sattamā mātāmahayugā brāhmaṇaɱ yeva agamāsi,||<br />
					no abrāhmaṇanti.|| ||</p>

					<p class="f4">No h'idaɱ bho.|| ||</p>

					<p class="f4">Jānanti pana bhonto yo janako pitā brāhmaṇiɱ yeva agamāsi no abrāhmaṇinti.|| ||</p>

					<p class="f4">No h'idaɱ bho.|| ||</p>

					<p class="f4">Jānanti pana bhonto yo janakapitupitā yāvasattamā pitā-mah'ayugā brāhmaṇiɱ yeva agamāsi,||<br />
					no abrāhmaṇinti.|| ||</p>

					<p class="f4">No h'idaɱ bho.|| ||</p>

					<p class="f4">Jānanti pana bhonto yathā gabbhassa avakkanti hotī ti?|| ||</p>

					<p class="f4">Jānāma mayaɱ bho yathā gabbhassa avakkanti hoti.|| ||</p>

					<p class="f4"><a id="pg157"><span class="f2 g"><b>[157]</b></span></a> idha mātā-pitaroca sanni-patitā honti.|| ||</p>

					<p class="f4">Mātā ca utunī hoti,||<br />
					gandhabbo ca pacc'upaṭṭhito hoti.|| ||</p>

					<p class="f4">Evaɱ tiṇṇaɱ sannipātā gabbhassa avakkanti hotī ti.|| ||</p>

					<p class="f4">Jānanti pana bhonto yagghe so gandhabbo khattiyo vā brāhmaṇo vā vesso vā suddo vāti?|| ||</p>

					<p class="f4">Na mayaɱ bho,||<br />
					jānāma yagghe so gandhabbo khattiyo vā brahmaṇo vā vesso vā suddo vāti.|| ||</p>

					<p class="f4">Evaɱ sante bho jānātha ke tumhe hothāti1|| ||</p>

					<p class="f4">Evaɱ sante bho,||<br />
					na mayaɱ jānāma ke ca mayaɱ homāti.|| ||</p>

					<p class="f4">Tehi nāma Assalāyana,||<br />
					satta brāhmaṇisayo asitena devalena isinā sake jātivāde sam'anuyuñjiyamānā sam'anubhāsiyamānā samanugāhiyamānā na sampāyissanti.|| ||</p>

					<p class="f4">Kiɱ pana tvaɱ etarahī mayā sakasmiɱ jātivāde sam'anuyuñjiyamāno sam'anubhāsiyamāno samanugāhiyamāno sampāyissasi.|| ||</p>

					<p class="f4">Yesaɱ tvaɱ sācariyako na puṇṇo dabbigāhoti.|| ||</p>

					<p class="f4">Evaɱ vutte Assalāyano māṇavo Bhagavantaɱ etad avoca: acchariyambhante,||<br />
					abbhūtambhante.|| ||</p>

					<p class="f4">Kappiyaɱ vata bhante bhikkhū āhāraɱ āhārenti.|| ||</p>

					<p class="f4">Anavajjaɱ vata bhante bhikkhū āhāraɱ āhārenti.|| ||</p>

					<p class="f4">Abhikkantaɱ bho Gotama abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,mūḷhassa vā Maggaɱ ācikkheyya' andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī'ti,||<br />
					evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ Bhagavantaɱ Gotamaɱ saraṇaɱ gacchāmi Dhammañ ca bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatanti.|| ||</p>

					<p class="f4 ctr">Assalāyanasuttaɱ tatiyaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>