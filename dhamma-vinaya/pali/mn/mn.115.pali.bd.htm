<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 115. The Buddha defines what it is that makes a person wise." />
<title>MN 115: Bahu-Dhatuka Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p115">Sutta 115</a></h4>

					<h1>Bahu-Dhātuka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.115.chlm.sbb.htm#p1">chlm</a>][<a href="../../../dhamma-vinaya/pts/mn/mn.115.horn.pts.htm#p1">pts</a>][<a href="../../../dhamma-vinaya/mnl/mn/mn.115.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:||<br />
					"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ Bhagavā etad avoca:|| ||</p>

					<p class="f4">"Yāni kānici bhikkhave,||<br />
					bhayāni uppajjanti,||<br />
					sabbāni tāni bālato uppajjanti no paṇḍitato.|| ||</p>

					<p class="f4">Ye keci upaddavā uppajjanti,||<br />
					sabbe te bālato uppajjanti no paṇḍitato.|| ||</p>

					<p class="f4">Ye keci upasaggā uppajjanti.|| ||</p>

					<p class="f4">Sabb'ete bālato uppajjanti no paṇḍitato.|| ||</p>

					<p class="f4">Seyyathā pi, bhikkhave,||<br />
					na'āgāro vā tiṇāgāro vā aggi-mukko kūṭāgārā pi dahati ullittāvalittāni nivātāni phussitagga'āni pihitavātapānāni.|| ||</p>

					<p class="f4">Evam eva kho bhikkhave,||<br />
					yāni kānici bhayāni uppajjanti,||<br />
					sabbāni tāni bālato uppajjanti no paṇḍitato.|| ||</p>

					<p class="f4">Ye keci upasaggā uppajjanti,||<br />
					sabbe te bālato uppajjanti no paṇḍitato.|| ||</p>

					<p class="f4">Iti kho bhikkhave,||<br />
					sappaṭi-bhayo bālo appaṭibhayo paṇḍito.|| ||</p>

					<p class="f4">Saupaddavo bālo anupaddavo paṇḍito.|| ||</p>

					<p class="f4">Saupasaggo bālo anupasaggo paṇḍito.|| ||</p>

					<p class="f4">N'atthi bhikkhave,||<br />
					paṇḍitato bhayaɱ.|| ||</p>

					<p class="f4">N'atthi paṇḍitato upaddavo.|| ||</p>

					<p class="f4">N'atthi paṇḍitato upasaggo.|| ||</p>

					<p class="f4">Tasmā ti ha bhikkhave,||<br />
					*evaɱ sikkhitabbaɱ:||<br />
					paṇḍitā bhavissāma vīmaɱsakāti,||<br />
					evaɱ hi vo bhikkhave sikkhitabban" ti.|| ||</p>

					<p class="f4"><a id="pg62"><span class="f2 g"><b>[62]</b></span></a> Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">"Kittāvatā nu kho bhante,||<br />
					paṇḍito bhikkhu vimaɱsakoti alaɱ vacanāyā" ti?|| ||</p>

					<p class="f4">"Yato kho Ānanda,||<br />
					bhikkhu dhātukusalo ca hoti,||<br />
					āyatanakusalo ca hoti,||<br />
					paṭicca-samuppādakusalo ca hoti,||<br />
					ṭhānaṭhāna-kusalo ca hoti,||<br />
					ettāvatā kho Ānanda,||<br />
					paṇḍito bhikkhu vimaɱsakoti alaɱ vacanāyā" ti.|| ||</p>

					<p class="f4">"Kittāvatā pana bhante,||<br />
					dhātukusalo bhikkhuti alaɱ vacanāyā" ti?|| ||</p>

					<p class="f4">"Aṭṭhārasa kho imā Ānanda,||<br />
					dhātuyo:||<br />
					cakkhu-dhātu rūpa-dhātu cakkhu-viññāṇa-dhātu,||<br />
					sota-dhātu sadda-dhātu sota-viññāṇa-dhātu,||<br />
					ghānadhātu gandha-dhātu ghāna-viññāṇa-dhātu,||<br />
					jīvhādhātu rasa-dhātu jivhā-viññāṇa-dhātu kāya-dhātu phoṭṭhabba-dhātu kāya-viññāṇa-dhātu mano-dhātu dhamma-dhātu mano-viññāṇadhātuti.|| ||</p>

					<p class="f4">Imā kho Ānanda,||<br />
					aṭṭhārasa dhātuyo yato jānāti passati,||<br />
					ettāvatāpi kho Ānanda,||<br />
					dhātukusalo bhikkhūti alaɱ vacanāyā" ti.|| ||</p>

					<p class="f4">"Siyā pana bhante,||<br />
					añño pi pariyāyo yathā dhātukusalo bhikkhūti alaɱ vacanāyā" ti?|| ||</p>

					<p class="f4">"Siyā Ānanda,||<br />
					chayimā Ānanda,||<br />
					dhātuyo:||<br />
					paṭhavī-dhātu āpo-dhātu tejo-dhātu vāyodhotu ākāsa-dhātu viññāṇa-dhātu.|| ||</p>

					<p class="f4">Imā kho Ānanda,||<br />
					cha dhātuyo yato jānāti passati.|| ||</p>

					<p class="f4">Ettāvatā pi kho Ānanda dhātukusalo bhikkhūti alaɱ vacanāyā" ti.|| ||</p>

					<p class="f4">"Siyā pana bhante,||<br />
					añño pi pariyāyo yathā dhātukusalo bhikkhūti alaɱ vacanāyā" ti?|| ||</p>

					<p class="f4">"Siyā Ānanda,||<br />
					chayimā Ānanda,||<br />
					dhātuyo:||<br />
					sukhadhātu dukkhadhātu somanassadhātu domanassadhātu upekkhādhātu avijjā-dhātu.|| ||</p>

					<p class="f4">Imā kho Ānanda,||<br />
					cha dhātuyo yato jānāti passati.|| ||</p>

					<p class="f4">Ettāvatā pi kho Ānanda,||<br />
					dhātukusalo bhikkhūti alaɱ vacanāyā" ti.|| ||</p>

					<p class="f4">"Siyā pana bhante,||<br />
					añño pi pariyāyo yathā dhātukusalo bhikkhūti alaɱ vacanāyā" ti?|| ||</p>

					<p class="f4">"Siyā Ānanda,||<br />
					chayimā Ānanda,||<br />
					dhātuyo:||<br />
					kāma-dhātu nekkhamma-dhātu vyāpāda-dhātu avyāpāda-dhātu <a id="pg63"><span class="f2 g"><b>[63]</b></span></a> vihiɱsādhātu avihiɱsā-dhātu1 imā kho Ānanda,||<br />
					cha dhātuyo yato jānāti passati.|| ||</p>

					<p class="f4">Ettāvatā pi kho Ānanda,||<br />
					dhātukusalo bhikkhūti alaɱ vacanāyā" ti.|| ||</p>

					<p class="f4">"Siyā pana bhante,||<br />
					añño pi pariyāyo yathā dhātukusalo bhikkhūti alaɱ vacanāyā" ti?|| ||</p>

					<p class="f4">"Siyā Ānanda,||<br />
					tisso imā Ānanda,||<br />
					dhātuyo:||<br />
					kāma-dhātu rūpa-dhātu arūpadhātu.|| ||</p>

					<p class="f4">Imā kho Ānanda,||<br />
					tisso dhātuyo yato jānāti passati.|| ||</p>

					<p class="f4">Ettāvatā pi kho Ānanda,||<br />
					dhātukusalo bhikkhūti alaɱ vacanāyā" ti.|| ||</p>

					<p class="f4">"Siyā pana bhante,||<br />
					añño pi pariyāyo yathā dhātukusalo bhikkhūti alaɱ vacanāyā" ti?|| ||</p>

					<p class="f4">"Siyā Ānanda,||<br />
					dve imā Ānanda,||<br />
					dhātuyo:||<br />
					saŋkhatā ca dhātu||<br />
					asaŋkhatā ca dhātu.|| ||</p>

					<p class="f4">Imā kho Ānanda,||<br />
					dve dhātuyo yato jānāti passati.|| ||</p>

					<p class="f4">Ettāvatā pi kho Ānanda,||<br />
					dhātukusalo bhikkhūti alaɱ vacanāyā" ti.|| ||</p>

					<p class="f4">"Kittāvatā pana bhante,||<br />
					āyatanakusalo bhikkhūti alaɱ vacanāyā" ti.|| ||</p>

					<p class="f4">"Cha kho panimāni Ānanda,||<br />
					ajjhattikabāhirāni āyatanāni:||<br />
					cakkhuɱ c'eva rūpā ca,||<br />
					sotañ ca saddā ca,||<br />
					ghānañca gandhā ca,||<br />
					jivhā ca rasā ca,||<br />
					kāyo ca phoṭṭhabbā ca6,||<br />
					mano ca dhammā ca.|| ||</p>

					<p class="f4">Imāni kho Ānanda,||<br />
					cha ajjhattikabāhirāni āyatanāni yato jānāti passati.|| ||</p>

					<p class="f4">Ettāvatā kho Ānanda,||<br />
					āyatanakusalo bhikkhūti alaɱ vacanāyā" ti.|| ||</p>

					<p class="f4">"Kittāvatā pana bhante,||<br />
					paṭicca-samuppādakusalo bhikkhūti alaɱ vacanāyā" ti?|| ||</p>

					<p class="f4">"Idh'Ānanda,||<br />
					bhikkhū evaɱ pajānāti:||<br />
					imasmiɱ sati idaɱ hoti.|| ||</p>

					<p class="f4">Imass'uppādā idaɱ uppajjati.|| ||</p>

					<p class="f4">Imasmiɱ asati idaɱ na hoti.|| ||</p>

					<p class="f4">Imassa nirodhā idhaɱ nirujjhati,||<br />
					yad idaɱ avijjā paccayā sankhārā,||<br />
					sankhāra-paccayā viññāṇaɱ,||<br />
					viññāṇa-paccayā nāma-rūpaɱ,||<br />
					nāma-rūpa-paccayā saḷāyatanaɱ,||<br />
					saḷāyatana-paccayā phasso,||<br />
					phassa-paccayā vedanā,||<br />
					vedanā-paccayā taṇhā,||<br />
					taṇhā-paccayā upādānaɱ,||<br />
					upādāna-paccayā <a id="pg64"><span class="f2 g"><b>[64]</b></span></a> bhavo,||<br />
					bhava-paccayā jāti,||<br />
					jāti-paccayā jarā-maraṇaɱ,||<br />
					soka-parideva-dukkha-domanassupāsāyā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hoti.|| ||</p>

					<p class="f4">Avijjayattheva asesa-virāga-nirodhā sankhāra-nirodho,||<br />
					sankhāra-nirodhā viññāṇa-nirodho,||<br />
					viññāṇa-nirodhā nāma-rūpa-nirodho,||<br />
					nāma-rūpa-nirodhā saḷāyatana-nirodho,||<br />
					saḷāyatana-nirodhā phassa-nirodho,||<br />
					phassa-nirodhā vedanā-nirodho,||<br />
					vedanā-nirodhā taṇhā-nirodho,||<br />
					taṇhā-nirodhā upādāna-nirodho,||<br />
					upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ soka-parideva-dukkha-domanass'upāyāsā nirujjhanti.|| ||</p>

					<p class="f4">Evam etassa kevalassa dukkha-k-khandhassa nirodho hoti.|| ||</p>

					<p class="f4">Ettāvatā kho Ānanda,||<br />
					paṭicca-samuppādakusalo bhikkhūti alaɱ vacanāyā" ti.|| ||</p>

					<p class="f4">"Kittāvatā pana bhante,||<br />
					ṭhānaṭhāna-kusalo bhikkhūti alaɱ vacanāyā" ti?|| ||</p>

					<p class="f4">"Idh'Ānanda, bhikkhū:||<br />
					'aṭṭhāname taɱ anavakāso,||<br />
					yaɱ diṭṭhi-sampanno puggalo kañci sankhāraɱ niccato upagaccheyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānaɱ ca kho etaɱ vijjati yaɱ puthujjano kañci sankhāraɱ niccato upagaccheyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso yaɱ diṭṭhi-sampanno puggalo kañci sankhāraɱ sukhato upagaccheyya,||<br />
					n'etaɱ ṭhānaɱ vijjati yaɱ puthujjano kañci sankhāraɱ sukhato upagaccheyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso yaɱ diṭṭhi-sampanno puggalo kañci dhammaɱ attato sukhato upagaccheyya,||<br />
					n'etaɱ ṭhānaɱ vijjati yaɱ puthujjano kañci dhammaɱ attato upagaccheyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso yaɱ diṭṭhi-sampanno puggalo mātaraɱ jīvitā voropeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānaɱ ca kho etaɱ vijjati yaɱ puthujjano mātaraɱ jīvitā voropeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso,||<br />
					<a id="pg65"><span class="f2 g"><b>[65]</b></span></a> yaɱ diṭṭhi-sampanno puggalo pitaraɱ jīvitā voropeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ puthujjano pitaraɱ jīvitā voropeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso yaɱ diṭṭhi-sampanno puggalo arahantaɱ jīvitā voropeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ puthujjano arahantaɱ jīvitā voropeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ diṭṭhi-sampanno puggalo duṭṭhacitto Tathāgatassa lohitaɱ uppādeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ puthujjano duṭṭhacitto Tathāgatassa lohitaɱ uppādeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ diṭṭhi-sampanno puggalo Sanghaɱ bhindeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānaɱ ca kho etaɱ vijjati:||<br />
					yaɱ puthujjano Sanghaɱ bhindeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ diṭṭhi-sampanno puggaloaññaɱ Satthāraɱ uddiseyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānaɱ ca kho etaɱ vijjati:||<br />
					yaɱ puthujjano aññaɱ Satthāraɱ uddiseyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ ekissā loka-dhātuyā dve arahanto Sammā-Sam-Buddho apubbaɱ acarimaɱ uppajjeyyuɱ,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānaɱ ca kho etaɱ vijjati:||<br />
					yaɱ ekissā loka-dhātuyā eko arahaɱ Sammā-Sam-Buddho uppajjeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ ekissā loka-dhātuyā dve rājāno cakka-vattino apubbaɱ acarimaɱ uppajjeyyuɱ,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānaɱ ca kho etaɱ vijjati:||<br />
					yaɱ ekissā loka-dhātuyā eko rājā cakka-vattī uppajjeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ itthī arahaɱ assa Sammā-Sam-Buddho,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ puriso arahaɱ assa Sammā-Sam-Buddho,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ itthī rājā assa cakka-vattī,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānañ ca kho etaɱ vijjati:||<br />
					yaɱ puriso rājā assa cakka-vattī,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ itthī sakkattaɱ <a id="pg66"><span class="f2 g"><b>[66]</b></span></a> kareyya1,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ puriso sakkattaɱ kareyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ itthī mārattaɱ kareyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ puriso mārattaɱ kareyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso:||<br />
					yaɱ itthī brahmattaɱ kareyya,||<br />
					n'etaɱ ṭhānaɱ vijjatī' ti</p>
					<p class="f4">Pajānāti.|| ||</p>

					<p class="f4">'Ṭhānañ ca kho etaɱ vijjati:||<br />
					yaɱ puriso brahmattaɱ kareyya,ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso:||<br />
					yaɱ kāya-du-c-caritassa iṭṭho kanto manāpo vipāko nibbatteyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ kāya-du-c-caritassa aniṭṭho akanto amanāpo vipāko nibbatteyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso:||<br />
					yaɱ vacī-du-c-caritassa iṭṭho kanto manāpo vipāko nibbatteyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ vacī-du-c-caritassa aniṭṭho akanto amanāpo vipāko nibbatteyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso yaɱ mano-du-c-caritassa iṭṭho kanto manāpo vipāko nibbatteyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānañ ca kho etaɱ vijjati:||<br />
					yaɱ mano-du-c-caritassa aniṭṭho akanto amanāpo vipāko nibbatteyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso:||<br />
					yaɱ kāya-su-caritassa aniṭṭho akanto amanāpo vipāko nibbatteyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānañ ca kho etaɱ vijjati:||<br />
					yaɱ kāya-su-caritassa iṭṭho kanto manāpo vipāko nibbatteyya,||<br />
					ṭhāname taɱ vijjatī' ti pajānāti.|| ||</p>

					<p class="f4">'Aṭṭhāname taɱ anavakāso,||<br />
					yaɱ vacī-su-caritassa aniṭṭho akanto amanāpo vipāko nibbatteyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ vacī-su-caritassa iṭṭho kanto manāpo vipāko nibbatteyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Yaɱ mano-su-caritassa aniṭṭho akanto amanāpo vipāko nibbatteyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ mano-su-caritassa iṭṭho kanto manāpo vipāko nibbatteyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso:||<br />
					yaɱ kāya-du-c-caritasamaŋgī tannidānā ta-p-paccayā kāyassa bhedā param maraṇā sugatiɱ saggaɱ lokaɱ uppajjeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ kāya-du-c-caritasamaŋgī <a id="pg67"><span class="f2 g"><b>[67]</b></span></a> tannidānā ta-p-paccayā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso:||<br />
					yaɱ vacī-du-c-caritasamaŋgī tannidānā ta-p-paccayā kāyassa bhedā param maraṇā sugatiɱ saggaɱ lokaɱ uppajjeyya,||<br />
					yaɱ mano-du-c-caritasamaŋgī tannidānā ta-p-paccayā kāyassa bhedā param maraṇā sugatiɱ saggaɱ lokaɱ uppajjeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānañ ca kho etaɱ vijjati:||<br />
					yaɱ mano du-c-caritasamaŋgī tannidānā ta-p-paccayā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso:||<br />
					yaɱ kāya-su-caritasamaŋgī tannidānā ta-p-paccayā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">'Ṭhānañ ca kho etaɱ vijjati:||<br />
					yaɱ kāya-su-caritasamaŋgī tannidānā ta-p-paccayā kāyassa bhedā param maraṇā sugatiɱ saggaɱ lokaɱ uppajjeyya,||<br />
					ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso,||<br />
					yaɱ vacī-su-caritasamaŋgī tannidānā ta-p-paccayā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ vacī-su-caritasamaŋgī tannidānā ta-p-paccayā kāyassa bhedā param maraṇā sugatiɱ saggaɱ lokaɱ uppajjayya,ṭhāname taɱ vijjatī' ti pajānāti.|| ||</p>

					<p class="f4">Aṭṭhāname taɱ anavakāso yaɱ mano su-caritasamaŋgī tannidānā ta-p-paccayā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjeyya,||<br />
					n'etaɱ ṭhānaɱ vijjatī' ti pajānāti.|| ||</p>

					<p class="f4">Ṭhānañ ca kho etaɱ vijjati:||<br />
					yaɱ mano-su-caritasamaŋgī tannidānā ta-p-paccayā kāyassa bhedā param maraṇā sugatiɱ saggaɱ lokaɱ uppajjye,||<br />
					ṭhāname taɱ vijjatī' ti pajānāti.|| ||</p>

					<p class="f4">Ettāvatā kho Ānanda,||<br />
					ṭhānāṭhāna-kusalo bhikkhūti alaɱ vacanāyā" ti.|| ||</p>

					<p class="f4">Evaɱ vutte āyasmā Ānando Bhagavantaɱ etad avoca:|| ||</p>

					<p class="f4">"Acchariyaɱ bhante,||<br />
					abbhutaɱ bhante,||<br />
					ko namo ayaɱ bhante,||<br />
					dhamma-pariyāyo" ti.|| ||</p>

					<p class="f4">"Tasmā ti ha tvaɱ Ānanda,||<br />
					imaɱ dhamma-pariyāyaɱ bahudhātuko ti pi naɱ dhārehi,||<br />
					catu-parivaṭṭo ti pi naɱ dhārehi dhammādāsoti pi naɱ dhārehi,||<br />
					amatadundubhīti pi naɱ dhārehi,||<br />
					anuttaro saŋgāma-vijayoti pi naɱ dhārehī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaɱ abhinandīti.</p>

					<p class="f4 ctr">Bahudhātukasuttaɱ pañcamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>