<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 86. The Majjhima Nikaya version of the story of Angulimala, the bandit/murderer who, after killing 999 people, was converted by the Buddha and became an Arahant." />
<title>MN 86: Angulimala Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p86">Sutta 86</a></h4>

					<h1>Aŋgulimāla Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/mn/mn.086.edmn.misc.htm#p1">edmn</a>][<a href="../../../dhamma-vinaya/chlm/mn/mn.086.chlm.sbb.htm#p1">chlm</a>][<a href="../../../dhamma-vinaya/pts/mn/mn.086.horn.pts.htm#p1">pts</a>][<a href="../../../dhamma-vinaya/ati/mn/mn.086.than.ati.htm#p1">than</a>][<a href="../../../dhamma-vinaya/wp/mn/mn.086.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.086.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena rañño Pasenadissa Kosalassa vijite coro Aŋgulimālo nāma hoti luddo lohitapāṇī hatapahate niviṭṭho adayā-panno pāṇa-bhutesu.|| ||</p>

					<p class="f4">Tena gāmā pi agāmā katā,||<br />
					nigamā pi <a id="pg98"><span class="f2 g"><b>[98]</b></span></a> anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aŋgulīnaɱ mālaɱ dhāreti.|| ||</p>

					<p class="f4">3. Atha kho Bhagavā pubbaṇha-samayaɱ nivāsetvā patta-cīvaraɱ ādāya Sāvatthīɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkanto sen'āsanaɱ saɱsāmetvā patta-cīvaraɱ ādāya yena coro Aŋgulimālo ten'addhāna-maggaɱ paṭipajji.|| ||</p>

					<p class="f4">Addasaɱsu kho gopālakā pasupālakā kassakā padāvino Bhagavantaɱ yena coro Aŋgulimālo ten'addhāna-maggaɱ paṭi-pannaɱ disvā Bhagavantaɱ etad avocuɱ:|| ||</p>

					<p class="f4">Mā samaṇa,||<br />
					etaɱ Maggaɱ paṭipajji,||<br />
					etasmiɱ samaṇa,||<br />
					magge coro Aŋgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aŋgulīnaɱ mālaɱ dhāreti.|| ||</p>

					<p class="f4">Etaɱ hi samaṇa,||<br />
					Maggaɱ dasa pi purisā||<br />
					vīsatim pi purisā||<br />
					tiɱsam pi purisā||<br />
					cattārīsam pi purisā||<br />
					paññāsam pi purisā||<br />
					saɱharitvā saɱharitvā paṭipajjanti||<br />
					te pi corassa Aŋgulimālassa hatthatthaɱ gacchantī' ti.|| ||</p>

					<p class="f4">Evaɱ vutte Bhagavā tuṇhī-bhūto agamāsi.|| ||</p>

					<p class="f4">Dutiyam pi kho gopālakā pasupālakā kassakā pathāvino Bhagavantaɱ etad avocuɱ|| ||</p>

					<p class="f4">Mā samaṇa,||<br />
					etaɱ Maggaɱ paṭipajji,||<br />
					etasmiɱ samaṇa,||<br />
					magge coro Aŋgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aŋgulīnaɱ mālaɱ dhāreti.|| ||</p>

					<p class="f4">Etaɱ samaṇa,||<br />
					Maggaɱ dasa pi purisā||<br />
					vīsatim pi purisā||<br />
					tiɱsam pi purisā||<br />
					cattārīsam pi purisā||<br />
					paññāsam pi purisā||<br />
					saɱharitvā saɱharitvā paṭipajjanti||<br />
					te pi corassa Aŋgulimālassa hatthatthaɱ gacchantī' ti.|| ||</p>

					<p class="f4">Dutiyam pi kho Bhagavā tuṇhī-bhūto agamāsi.|| ||</p>

					<p class="f4">Tatiyam pi kho gopālakā pasupālakā kassakā pathāvino Bhagavantaɱ etad avocuɱ|| ||</p>

					<p class="f4">Mā samaṇa,||<br />
					etaɱ Maggaɱ paṭipajji,||<br />
					etasmiɱ samaṇa,||<br />
					magge coro Aŋgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aŋgulīnaɱ mālaɱ dhāreti.|| ||</p>

					<p class="f4">Etaɱ samaṇa,||<br />
					Maggaɱ dasa pi purisā||<br />
					vīsatim pi purisā||<br />
					tiɱsam pi purisā||<br />
					cattārīsam pi purisā||<br />
					paññāsam pi purisā||<br />
					saɱharitvā saɱharitvā paṭipajjanti||<br />
					te pi corassa Aŋgulimālassa hatthatthaɱ gacchantī' ti.|| ||</p>

					<p class="f4">Tatiyam pi kho Bhagavā tuṇhī-bhūto agamāsi.|| ||</p>

					<p class="f4">4. Addasā kho coro Aŋgulimālo Bhagavantaɱ dūrato va āga-c-chantaɱ,||<br />
					disvān'assa etad ahosi:|| ||</p>

					<p class="f4">Acchariyaɱ vata, bho,||<br />
					abbhūtaɱ vata, bho.|| ||</p>

					<p class="f4">Imaɱ hi Maggaɱ dasa pi purisā,||<br />
					vīsatim <a id="pg99"><span class="f2 g"><b>[99]</b></span></a> pi purisā,||<br />
					tiɱsam pi purisā,||<br />
					cattārisampi purisā,||<br />
					paññāsam pi purisā||<br />
					saɱharitvā saɱharitvā paṭipajjanti,||<br />
					te pi mama hatthatthaŋgacchanti.|| ||</p>

					<p class="f4">Atha ca panāyaɱ samaṇo eko adutiyo pasayha maññe āga-c-chati.|| ||</p>

					<p class="f4">Yan nūnāhaɱ imaɱ samaṇaɱ jīvitā voropeyyan' ti?|| ||</p>

					<p class="f4">Atha kho coro Aŋgulimālo asicammaɱ gahetvā dhanukalāpaɱ sannayahitvā Bhagavantaɱ piṭṭhito piṭṭhito anubandhi.|| ||</p>

					<p class="f4">5. Atha kho Bhagavā tathā-rūpaɱ iddhābhisankhāraɱ abhiŋkhāsi.|| ||</p>

					<p class="f4">Yathā coro Aŋgulimālo Bhagavantaɱ pakatiyā gacchantaɱ sabbatthāmena gacchanto na Sakkoti sampāpuṇituɱ.|| ||</p>

					<p class="f4">Atha kho corassa Aŋgulimālassa etad ahosi:|| ||</p>

					<p class="f4">Acchariyaɱ vata bho||<br />
					abbhūtaɱ vata bho.|| ||</p>

					<p class="f4">Ahaɱ hi pubbe hatthim pi dhāvantaɱ anupatitvā gaṇhāmi,||<br />
					assam pi dhāvantaɱ anupatitvā gaṇhāmi,||<br />
					ratham pi dhāvantaɱ anupatitvā gaṇhāmi,||<br />
					migam pi dhāvantaɱ anupatitvā gaṇhāmi.|| ||</p>

					<p class="f4">Atha ca pan'āhaɱ imaɱ samaṇaɱ pakatiyā gacchantaɱ sabbatthāmena gacchanto na Sakkomi sampāpuṇitun' ti.|| ||</p>

					<p class="f4">ṭhito Bhagavantaɱ etad avoca:|| ||</p>

					<p class="f4">Tiṭṭha samaṇa,||<br />
					tiṭṭha samaṇā ti.|| ||</p>

					<p class="f4">Ṭhito ahaɱ Aŋgulimāla,||<br />
					tvañ ca tiṭṭhā ti.|| ||</p>

					<p class="f4">Atha kho corassa Aŋgulimālassa etad ahosi:|| ||</p>

					<p class="f4">Ime kho samaṇā Sakya-puttiyā sacca-vādino saccapaṭiññā.|| ||</p>

					<p class="f4">Atha ca panāyaɱ samaṇo gacchaɱ yev'aha:||<br />
					ṭhito ahaɱ, Aŋgulimāla,||<br />
					tvañ ca tiṭṭhā' ti.|| ||</p>

					<p class="f4">Yan nūnāhaɱ imaɱ samaṇaɱ puccheyyanti.|| ||</p>

					<p class="f4">6. Atha kho coro Aŋgulimālo Bhagavantaɱ gāthāya ajjhabhāsi:|| ||</p>

							<p class="mozp in2">Gacchaɱ vadesi samaṇa ṭhito'mhi||<br />
							Mamañ ca brūsi ṭhitaɱ aṭṭhito ti,||<br />
							Pucchāmi taɱ samaṇa etam atthaɱ||<br />
							Kathaɱ ṭhito tvaɱ aham aṭṭhito'mhī' ti?||<br />
							Ṭhito ahaɱ, 'Aŋgulimāla sabbadā||<br />
							Sabbesu bhūtesu nidhāya daṇḍaɱ,||<br />
							Tuvañ ca pāṇesu asaññato'si||<br />
							Tasmā ṭhito'haɱ tuvam aṭṭhito'sī' ti.||<br />
							<a id="pg100"><span class="f2 g"><b>[100]</b></span></a> Cirassaɱ vata me mahito mahesī||<br />
							Mahāvanaɱ samaṇo'yaɱ paccavādi,||<br />
							So'haɱ cirassā pahassaɱ pāpaɱ||<br />
							Sutvāna gāthaɱ tava dhammayuttaɱ.||<br />
							Itv'eva coro asiɱ āvudhañ ca||<br />
							Sobbhe papāte narake anvakāri,||<br />
							Avandi coro Sugatassa pāde||<br />
							Tatth'eva naɱ pabbajjaɱ ayāci.||<br />
							Buddho ca kho kāruṇiko mahesi||<br />
							Yo Satthā lokassa sa-devakassa,||<br />
							Tam 'ehi bhikkhū' ti tadā avoca||<br />
							Es'eva tassa ahu bhikkhubhāvo' ti.|| ||</p>

					<p class="f4">7. Atha kho Bhagavā āyasmatā Aŋgulimālena pacchā-samaṇena yena Sāvatthī tena cārikaɱ pakkāmi.|| ||</p>

					<p class="f4">Anupubbena cārikaɱ cara-māno yena Sāvatthī tad avasari.|| ||</p>

					<p class="f4">Tatra sudaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">8. Tena kho pana samayena rañño Pasenadissa Kosalassa antepuradvāre mahā-jana-kāyo sanni-patitvā uccā-saddo mahā-saddo hoti.|| ||</p>

					<p class="f4">Coro te deva,||<br />
					vijite Aŋgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aŋgulīnaɱ mālaɱ dhāreti.|| ||</p>

					<p class="f4">Taɱ devo paṭisedhetu' ti.|| ||</p>

					<p class="f4">9. Atha kho rājā Pasenadi Kosalo pañca-mattehi assasatehi Sāvatthīyā ni-k-khami.|| ||</p>

					<p class="f4">Divādivassa yen'ārāmo tena pāyāsi.|| ||</p>

					<p class="f4">Yāvatikā yānassa bhūmi,||<br />
					yānena gantvā yānā paccorohitvā pattiko va yena Bhagavā ten'upasankami,||<br />
					upasankamitvā <a id="pg101"><span class="f2 g"><b>[101]</b></span></a> Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho rājānaɱ Pasenadiɱ Kosalaɱ Bhagavā etad avoca:|| ||</p>

					<p class="f4">Kin nu te maharāja,||<br />
					rājā Māgadho Seniyo Bimbisāro kupito,||<br />
					Vesālikā vā Licchavī,||<br />
					aññe vā paṭirājāno' ti?|| ||</p>

					<p class="f4">10. Na kho me bhante,||<br />
					rājā Māgadho Seniyo Bimbisāro kupito,||<br />
					na pi Vesālikā Licchavī,||<br />
					na pi aññe paṭirājāno.|| ||</p>

					<p class="f4">Coro me bhante,||<br />
					vijite Aŋgulimālo nāma luddo lohitapāṇi hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aŋgulīnaɱ mālaɱ dhāreti.|| ||</p>

					<p class="f4">Nāhaɱ bhante paṭisedhissāmī ti.|| ||</p>

					<p class="f4">11. Sace pana tvaɱ mahārāja,||<br />
					Aŋgulimālaɱ passeyyāsi kesa-massuɱ ohāretvā kāsāyāni vatthāni acchādetvā agārasmā anagāriyaɱ pabba-jitaɱ,||<br />
					virataɱ pāṇāti-pātā virataɱ adinn'ādānā virataɱ||<br />
					musā-vādā eka-bhattikaɱ||<br />
					brahma-cāriɱ||<br />
					sīlavantaɱ||<br />
					kalyāṇa-dhammaɱ,||<br />
					kinti naɱ kareyyāsī ti?||| ||</p>

					<p class="f4">Abhivādeyyāma vā bhante,||<br />
					paccuṭṭheyyāma vā,||<br />
					āsanena vā nimanteyyāma,||<br />
					abhinimanteyyāma pi naɱ cīvara-piṇḍa-pāta-sen'āsana-gilāna-paccaya-bhesajja-parikkhārehi,||<br />
					dhammikaɱ vā assa rakkhāvaraṇaguttiɱ saɱvidaheyyāma.|| ||</p>

					<p class="f4">Kuto pan'assa bhante,||<br />
					du-s-sīlassa pāpa-dhammassa eva-rūpo sīlasaɱyamo bhavissatī ti?|| ||</p>

					<p class="f4">12. Tena kho pana samayen'āyasmā Aŋgulimālo Bhagavato avidūre nisinno hoti.|| ||</p>

					<p class="f4">Atha kho Bhagavā dakkhiṇaɱ bāhaɱ paggahetvā rājānaɱ Pasenadiɱ Kosalaɱ etad avoca:|| ||</p>

					<p class="f4">'Eso maharāja, Aŋgulimālo' ti.|| ||</p>

					<p class="f4">Atha kho rañño Pasenadissa Kosalassa ahud eva bhayaɱ ahu chamhitattaɱ ahu lomahaɱso.|| ||</p>

					<p class="f4">Atha kho Bhagavā rājānaɱ Pasenadiɱ Kosalaɱ bhītaɱ saɱviggaɱ loma-haṭṭha-jātaɱ viditvā rājānaɱ Pasenadiɱ Kosalaɱ etad avoca:|| ||</p>

					<p class="f4">Mā bhāyi maharāja,||<br />
					mā bhāyi mahārāja,||<br />
					n'atthi te ato bhayanti.|| ||</p>

					<p class="f4">Atha kho rañño Pasenadissa Kosalassa yaɱ ahosi bhayaɱ <a id="pg102"><span class="f2 g"><b>[102]</b></span></a> vā chamhitattaɱ vā lomahaɱso vā,||<br />
					so paṭippassamhī.|| ||</p>

					<p class="f4">Atha kho rājā Pasenadi Kosalo yen'āyasmā Aŋgulimālo ten'upasankami.|| ||</p>

					<p class="f4">Upasaŋkamitvā āyasmantaɱ Aŋgulimālaɱ etad avoca:|| ||</p>

					<p class="f4">'Ayyo no bhante, Aŋgulimālo' ti?|| ||</p>

					<p class="f4">'Evaɱ Mahārājā' ti.|| ||</p>

					<p class="f4">'Kathaɱgotto bhante, ayyassa pitā,||<br />
					kathaɱgottā mātā' ti?|| ||</p>

					<p class="f4">'Gaggo kho mahārāja, pitā,||<br />
					Mantānī mātā' ti.|| ||</p>

					<p class="f4">Abhiramatu bhante, ayyo Gaggo Mantāniputto.|| ||</p>

					<p class="f4">Aham ayyassa Gaggassa Mantāniputtassa ussukkaɱ karissāmi cīvara-piṇḍa-pāta-sen'āsana-gilāna-paccaya-bhesajja-parikkhārānan ti.|| ||</p>

					<p class="f4">13. Tena kho pana samayen'āyasmā Aŋgulimālo āraññako hoti piṇḍa-pātiko paɱsukuliko te-cīvariko.|| ||</p>

					<p class="f4">Atha kho āyasmā Aŋgulimālo rājānaɱ Pasenadiɱ Kosalaɱ etad avoca:|| ||</p>

					<p class="f4">Alaɱ mahārāja,||<br />
					paripuṇṇaɱ me ticīvaran ti.|| ||</p>

					<p class="f4">Atha kho rājā Pasenadi Kosalo yena Bhagavā,||<br />
					ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Pasenadi Kosalo Bhagavantaɱ etad avoca:|| ||</p>

					<p class="f4">Acchariyaɱ bhante,||<br />
					abbhūtaɱ bhante,||<br />
					yāvañ c'idaɱ bhante,||<br />
					Bhagavā adantānaɱ dametā asantānaɱ sametā aparinibbutānaɱ parinibbāpetā||<br />
					yaɱ hi mayaɱ bhante,||<br />
					nāsakkhimhā daṇḍena pi satthena pi dametuɱ.|| ||</p>

					<p class="f4">So Bhagavatā adaṇḍena asatthen'eva danto.|| ||</p>

					<p class="f4">Handa dāni mayaɱ bhante,||<br />
					gacchāma bahu-kiccā mayaɱ bahu-karaṇiyā ti.|| ||</p>

					<p class="f4">Yassa dāni tvaɱ mahārāja,||<br />
					kālaɱ maññasīti.|| ||</p>

					<p class="f4">Atha kho rājā Pasenadi Kosalo uṭṭhāy'āsanā Bhagavantaɱ abhivādetvā padakkhiṇaɱ katvā pakkāmi.|| ||</p>

					<p class="f4">14. Atha kho āyasmā Aŋgulimālo pubbaṇha-samayaɱ nivāsetvā patta-cīvaraɱ ādāya Sāvatthīɱ piṇḍāya pāvisi.|| ||</p>

					<p class="f4">Addasā kho āyasmā Aŋgulimālo Sāvatthīyaɱ sapadānaɱ piṇḍāya cara-māno aññataraɱ itthiɱ mūḷhagabbhaɱ vighātagabhaɱ disvān' <a id="pg103"><span class="f2 g"><b>[103]</b></span></a> assa etad ahosi:|| ||</p>

					<p class="f4">Kilissanti vata bho sattā||<br />
					kilissanti vata bho sattā' ti.|| ||</p>

					<p class="f4">Atha kho āyasmā Aŋgulimālo Sāvatthīyaɱ piṇḍāya caritvā pacchā-bhattaɱ piṇḍa-pāta-paṭikkanto yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho āyasmā Aŋgulimālo Bhagavantaɱ etad avoca:|| ||</p>

					<p class="f4">Idh'āhaɱ bhante,||<br />
					pubbaṇha-samayaɱ nivāsetvā patta-cīvaraɱ ādāya Sāvatthīɱ piṇḍāya pāvisiɱ addasaɱ kho ahaɱ bhante,||<br />
					Sāvatthīyaɱ sapadānaɱ piṇḍāya cara-māno aññataraɱ itthiɱ mūḷhagabbhaɱ vighātagabbhaɱ disvāna me etad ahosi:|| ||</p>

					<p class="f4">Kilissanti vata bho sattā,||<br />
					kilissanti vata bho sattā' ti.|| ||</p>

					<p class="f4">15. Tena hi tvaɱ Aŋgulimāla,||<br />
					yena Sāvaitthi ten'upasankama||<br />
					upasankamitvā taɱ itthiɱ evaɱ vadehi:|| ||</p>

					<p class="f4">Yato ahaɱ bhagini jāto nābhijānāmi sañcicca pāṇaɱ jīvitā voropetā.|| ||</p>

					<p class="f4">Tena saccena sotthi te hotu,||<br />
					sotthi gabbhassā' ti.|| ||</p>

					<p class="f4">So hī nūna me bhante,||<br />
					sampajānamusā-vādo bhavissati,||<br />
					mayā hi bhante,||<br />
					bahū sañcicca pāṇā jīvitā voropitā ti.|| ||</p>

					<p class="f4">Tena hi tvaɱ Aŋgulimāla,||<br />
					yena Sāvaitthi ten'upasankama||<br />
					upasankamitvā taɱ itthiɱ evaɱ vadehi:|| ||</p>

					<p class="f4">Yato ahaɱ bhagini,||<br />
					ariyāya jātiyā jāto nābhijānāmi sañcicca pāṇaɱ jīvitā voropetā.|| ||</p>

					<p class="f4">Tena saccena sotthi te hotu sotthi gabbhassā' ti.|| ||</p>

					<p class="f4">"Evaɱ bhante" ti kho āyasmā Aŋgulimālo Bhagavato,||<br />
					paṭisutvā yena Sāvaitthi ten'upasankama||<br />
					upasankamitvā taɱ itthiɱ etad avoca|| ||</p>

					<p class="f4">Yato ahaɱ bhagini,||<br />
					āriyāya jātiyā jāto,||<br />
					nābhijānāmi sañcicca pāṇaɱ jīvitā voropetā,||<br />
					tena saccena sotthi te hotu sotthi gabbhassā' ti.|| ||</p>

					<p class="f4">Atha kho sotth'itthiyā ahosi sotthi gabbhassa.|| ||</p>

					<p class="f4">16. Atha kho āyasmā Aŋgulimālo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti.|| ||</p>

					<p class="f4">Tad anuttaraɱ Brahma-cariyaɱ pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusita Brahma-cariyaɱ,||<br />
					kataɱ karaṇīyaɱ,||<br />
					nāparaɱ <a id="pg104"><span class="f2 g"><b>[104]</b></span></a> itthattāyāti abbhaññāsi.|| ||</p>

					<p class="f4">Aññataro ca kho pan'āyasmā Aŋgulimālo arahataɱ ahosi.|| ||</p>

					<p class="f4">17. Atha kho āyasmā Aŋgulimālo pubbaṇha-samayaɱ nivāsetvā patta-cīvaraɱ ādāya Sāvatthīɱ piṇḍāya pāvisi,||<br />
					tena kho pana samayena aññena pi leḍḍu khitto āyasmato Aŋgulimālassa kāye nipatati,||<br />
					aññena pi daṇḍo khitto āyasmato Aŋgulimālassa kāye nipatati,||<br />
					aññena pi sakkharā khittā āyasmato Aŋgulimālassa kāye nipatati.|| ||</p>

					<p class="f4">Atha kho āyasmā Aŋgulimālo bhinnena sīsena lohitena galantena bhinnena pattena vipphālitāya saɱghāṭiyā yena Bhagavā ten'upasankami.|| ||</p>

					<p class="f4">Addasā kho Bhagavā āyasmantaɱ Aŋgulimālaɱ dūrato va āga-c-chantaɱ,||<br />
					disvā āyasmantaɱ Aŋgulimālaɱ etad avoca:|| ||</p>

					<p class="f4">Adhivāsehi tvaɱ brāhmaṇa,||<br />
					adhivāsehi tvaɱ brāhmaṇa,||<br />
					yassa kho tvaɱ kammassa vipākena bahūni vassāni bahūni vassa-satāni bahūni vassa-sahassāni Niraye pacceyyāsi.|| ||</p>

					<p class="f4">Tassa tvaɱ brāhmaṇa,||<br />
					kammassa vipākaɱ diṭṭhe'va dhamme paṭisaŋvedesī' ti.|| ||</p>

					<p class="f4">18. Atha kho āyasmā Aŋgulimālo rahogato paṭisallīno vimutti-sukhaɱ paṭisaŋvedi tāyaɱ velāyaɱ imaɱ udānaɱ udānesi:|| ||</p>

					<p class="f4"><a id="v871"><span class="f3 c"><b>[871.]</b></span></a> Yo pubbe pamajjitvāna pacchā so na p-pamajjati,||<br />
					So'maɱ lokaɱ pabhāseti abbhā mutto va candimā.|| ||</p>

					<p class="f4"><a id="v872"><span class="f3 c"><b>[872.]</b></span></a> Yassa pāpaɱ kataɱ kammaɱ kusalena pithīyati,||<br />
					So'maɱ lokaɱ pabhāseti abbhā mutto va candimā.|| ||</p>

					<p class="f4"><a id="v873"><span class="f3 c"><b>[873.]</b></span></a> Yo have daharo bhikkhu yuñjati Buddha-sāsane,||<br />
					So'maɱ lokaɱ pabhaseti abbhā mutto va candimā.|| ||</p>

					<p class="f4"><a id="v874"><span class="f3 c"><b>[874.]</b></span></a> Disā hi me dhammakathaɱ suṇantu||<br />
					Disā hi me yuñjantu Buddha-sāsane,||<br />
					Disā hi me te manusse bhajantu||<br />
					Ye'dhammam evādapayanti santo.|| ||</p>

					<p class="f4"><a id="v875"><span class="f3 c"><b>[875.]</b></span></a> <a id="pg105"><span class="f2 g"><b>[105]</b></span></a> Disā hi me khantivādānaɱ avirodhappasaɱsinaɱ,||<br />
					Suṇantu dhammaɱ kālena tañ ca anuvidhīyantu.|| ||</p>

					<p class="f4"><a id="v876"><span class="f3 c"><b>[876.]</b></span></a> Na hi jātu so mamaɱ hiɱse aññaɱ vā pana kañcinaɱ,||<br />
					Pappuyya paramaɱ santiɱ rakkheyya tasathāvare.|| ||</p>

					<p class="f4"><a id="pg82"><span class="f2 g"><b>[82]</b></span></a> <a id="v877"><span class="f3 c"><b>[877.]</b></span></a> Udakaɱ hi nayanti nettikā, usukārā namayanti tejanaɱ,||<br />
					Dāruɱ namayanti tacchakā, attānaɱ damayanti paṇḍitā.|| ||</p>

					<p class="f4"><a id="v878"><span class="f3 c"><b>[878.]</b></span></a> Daṇḍen'eke damayanti aŋkusehi kasāhi ca:||<br />
					Adaṇḍena asatthena ahaɱ antomhi tādinā.|| ||</p>

					<p class="f4"><a id="v879"><span class="f3 c"><b>[879.]</b></span></a> 'Ahiɱsako' ti me nāmaɱ hiɱsakassa pure sato,||<br />
					Ajjāhaɱ saccanāmo'mhi, na naɱ hiɱsāmi kiñcinaɱ.|| ||</p>

					<p class="f4"><a id="v880"><span class="f3 c"><b>[880.]</b></span></a> Coro ahaɱ pure āsiɱ Aŋgulimālo' ti vissuto,||<br />
					Vuyhamāno mahoghena Buddhaɱ saraṇam āgamaɱ.|| ||</p>

					<p class="f4"><a id="v881"><span class="f3 c"><b>[881.]</b></span></a> Lohitapāṇī pure āsiɱ Aŋgulimālo' ti vissuto,||<br />
					Saraṇāgamanaɱ passa; bhavanetti samūhatā.|| ||</p>

					<p class="f4"><a id="v882"><span class="f3 c"><b>[882.]</b></span></a> Tādisaɱ kammaɱ katvāna bahuɱ duggatigāminaɱ||<br />
					Phuṭṭho kammavipākena anaṇo bhuñjāmi bhojanaɱ.|| ||</p>

					<p class="f4"><a id="v883"><span class="f3 c"><b>[883.]</b></span></a> Pamādam anuyuñjanti bālā dummedhino janā.||<br />
					Appamādaɱ ca medhāvī dhanaɱ seṭṭhaɱ va rakkhati.|| ||</p>

					<p class="f4"><a id="v884"><span class="f3 c"><b>[884.]</b></span></a> Mā pamādam anuyuñjetha mā kāmaratisanthavaɱ,||<br />
					Appamatto hi jhāyanto pappoti paramaɱ sukhaɱ.|| ||</p>

					<p class="f4"><a id="v885"><span class="f3 c"><b>[885.]</b></span></a> Sā-gataɱ nāpagataɱ, n'etaɱ dummantitaɱ mama,||<br />
					paṭibhattesu dhammesu yaɱ seṭṭhaɱ tad upāgamaɱ.|| ||</p>

					<p class="f4"><a id="v886"><span class="f3 c"><b>[886.]</b></span></a> Sā-gataɱ nāpagataɱ na-y-idaɱ dummantitaɱ mama,||<br />
					Tisso vijjā anuppattā, kataɱ Buddhassa sāsanaɱ.|| ||</p>

					<p class="f4 ctr">Aŋgulimālasuttaɱ jaṭṭhaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>