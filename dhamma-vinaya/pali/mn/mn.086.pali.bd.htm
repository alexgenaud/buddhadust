<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 86. The Majjhima Nikaya version of the story of Angulimala, the bandit/murderer who, after killing 999 people, was converted by the Buddha and became an Arahant." />
<title>MN 86: Aṅgulimāla Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p86">Sutta 86</a></h4>

					<h1>Aṅgulimāla Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg97"><span class="f2 g"><b>[97]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/misc/mn/mn.086.edmn.misc.htm#p1">edmn</a>][<a href="../../../dhamma-vinaya/chlm/mn/mn.086.chlm.sbb.htm#p1">chlm</a>][<a href="../../../dhamma-vinaya/pts/mn/mn.086.horn.pts.htm#p1">pts</a>][<a href="../../../dhamma-vinaya/ati/mn/mn.086.than.ati.htm#p1">than</a>][<a href="../../../dhamma-vinaya/wp/mn/mn.086.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.086.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayena rañño Pasenadissa Kosalassa vijite coro Aṅgulimālo nāma hoti luddo lohitapāṇī hatapahate niviṭṭho adayā-panno pāṇa-bhutesu.|| ||</p>

					<p class="f4">Tena gāmā pi agāmā katā,||<br />
					nigamā pi <a id="pg98"><span class="f2 g"><b>[98]</b></span></a> anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aṅgulīnaṃ mālaṃ dhāreti.|| ||</p>

					<p class="f4">3. Atha kho Bhagavā pubbaṇha-samayaṃ nivāsetvā patta-cīvaraṃ ādāya Sāvatthīṃ piṇḍāya pāvisi.|| ||</p>

					<p class="f4">Sāvatthiyaṃ piṇḍāya caritvā pacchā-bhattaṃ piṇḍa-pāta-paṭikkanto sen'āsanaṃ saṃsāmetvā patta-cīvaraṃ ādāya yena coro Aṅgulimālo ten'addhāna-maggaṃ paṭipajji.|| ||</p>

					<p class="f4">Addasaṃsu kho gopālakā pasupālakā kassakā padāvino Bhagavantaṃ yena coro Aṅgulimālo ten'addhāna-maggaṃ paṭipannaṃ disvā Bhagavantaṃ etad avocuṃ:|| ||</p>

					<p class="f4">Mā samaṇa,||<br />
					etaṃ Maggaṃ paṭipajji,||<br />
					etasmiṃ samaṇa,||<br />
					magge coro Aṅgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aṅgulīnaṃ mālaṃ dhāreti.|| ||</p>

					<p class="f4">Etaṃ hi samaṇa,||<br />
					Maggaṃ dasa pi purisā||<br />
					vīsatim pi purisā||<br />
					tiṃsam pi purisā||<br />
					cattārīsam pi purisā||<br />
					paññāsam pi purisā||<br />
					saṃharitvā saṃharitvā paṭipajjanti||<br />
					te pi corassa Aṅgulimālassa hatthatthaṃ gacchantī' ti.|| ||</p>

					<p class="f4">Evaṃ vutte Bhagavā tuṇhī-bhūto agamāsi.|| ||</p>

					<p class="f4">Dutiyam pi kho gopālakā pasupālakā kassakā pathāvino Bhagavantaṃ etad avocuṃ|| ||</p>

					<p class="f4">Mā samaṇa,||<br />
					etaṃ Maggaṃ paṭipajji,||<br />
					etasmiṃ samaṇa,||<br />
					magge coro Aṅgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aṅgulīnaṃ mālaṃ dhāreti.|| ||</p>

					<p class="f4">Etaṃ samaṇa,||<br />
					Maggaṃ dasa pi purisā||<br />
					vīsatim pi purisā||<br />
					tiṃsam pi purisā||<br />
					cattārīsam pi purisā||<br />
					paññāsam pi purisā||<br />
					saṃharitvā saṃharitvā paṭipajjanti||<br />
					te pi corassa Aṅgulimālassa hatthatthaṃ gacchantī' ti.|| ||</p>

					<p class="f4">Dutiyam pi kho Bhagavā tuṇhī-bhūto agamāsi.|| ||</p>

					<p class="f4">Tatiyam pi kho gopālakā pasupālakā kassakā pathāvino Bhagavantaṃ etad avocuṃ|| ||</p>

					<p class="f4">Mā samaṇa,||<br />
					etaṃ Maggaṃ paṭipajji,||<br />
					etasmiṃ samaṇa,||<br />
					magge coro Aṅgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aṅgulīnaṃ mālaṃ dhāreti.|| ||</p>

					<p class="f4">Etaṃ samaṇa,||<br />
					Maggaṃ dasa pi purisā||<br />
					vīsatim pi purisā||<br />
					tiṃsam pi purisā||<br />
					cattārīsam pi purisā||<br />
					paññāsam pi purisā||<br />
					saṃharitvā saṃharitvā paṭipajjanti||<br />
					te pi corassa Aṅgulimālassa hatthatthaṃ gacchantī' ti.|| ||</p>

					<p class="f4">Tatiyam pi kho Bhagavā tuṇhī-bhūto agamāsi.|| ||</p>

					<p class="f4">4. Addasā kho coro Aṅgulimālo Bhagavantaṃ dūrato va āga-c-chantaṃ,||<br />
					disvān'assa etad ahosi:|| ||</p>

					<p class="f4">Acchariyaṃ vata, bho,||<br />
					abbhūtaṃ vata, bho.|| ||</p>

					<p class="f4">Imaṃ hi Maggaṃ dasa pi purisā,||<br />
					vīsatim <a id="pg99"><span class="f2 g"><b>[99]</b></span></a> pi purisā,||<br />
					tiṃsam pi purisā,||<br />
					cattārisampi purisā,||<br />
					paññāsam pi purisā||<br />
					saṃharitvā saṃharitvā paṭipajjanti,||<br />
					te pi mama hatthatthaṅgacchanti.|| ||</p>

					<p class="f4">Atha ca panāyaṃ samaṇo eko adutiyo pasayha maññe āgacchati.|| ||</p>

					<p class="f4">Yan nūn-ā-haṃ imaṃ samaṇaṃ jīvitā voropeyyan' ti?|| ||</p>

					<p class="f4">Atha kho coro Aṅgulimālo asicammaṃ gahetvā dhanukalāpaṃ sannayahitvā Bhagavantaṃ piṭṭhito piṭṭhito anubandhi.|| ||</p>

					<p class="f4">5. Atha kho Bhagavā tathā-rūpaṃ iddhābhisaṅkhāraṃ abhiṅkhāsi.|| ||</p>

					<p class="f4">Yathā coro Aṅgulimālo Bhagavantaṃ pakatiyā gacchantaṃ sabbatthāmena gacchanto na Sakkoti sampāpuṇituṃ.|| ||</p>

					<p class="f4">Atha kho corassa Aṅgulimālassa etad ahosi:|| ||</p>

					<p class="f4">Acchariyaṃ vata bho||<br />
					abbhūtaṃ vata bho.|| ||</p>

					<p class="f4">Ahaṃ hi pubbe hatthim pi dhāvantaṃ anupatitvā gaṇhāmi,||<br />
					assam pi dhāvantaṃ anupatitvā gaṇhāmi,||<br />
					ratham pi dhāvantaṃ anupatitvā gaṇhāmi,||<br />
					migam pi dhāvantaṃ anupatitvā gaṇhāmi.|| ||</p>

					<p class="f4">Atha ca panāhaṃ imaṃ samaṇaṃ pakatiyā gacchantaṃ sabbatthāmena gacchanto na Sakkomi sampāpuṇitun' ti.|| ||</p>

					<p class="f4">ṭhito Bhagavantaṃ etad avoca:|| ||</p>

					<p class="f4">Tiṭṭha samaṇa,||<br />
					tiṭṭha samaṇā ti.|| ||</p>

					<p class="f4">Ṭhito ahaṃ Aṅgulimāla,||<br />
					tvañ ca tiṭṭhā ti.|| ||</p>

					<p class="f4">Atha kho corassa Aṅgulimālassa etad ahosi:|| ||</p>

					<p class="f4">Ime kho samaṇā Sakya-puttiyā sacca-vādino saccapaṭiññā.|| ||</p>

					<p class="f4">Atha ca panāyaṃ samaṇo gacchaṃ yev'aha:||<br />
					ṭhito ahaṃ, Aṅgulimāla,||<br />
					tvañ ca tiṭṭhā' ti.|| ||</p>

					<p class="f4">Yan nūn-ā-haṃ imaṃ samaṇaṃ puccheyyanti.|| ||</p>

					<p class="f4">6. Atha kho coro Aṅgulimālo Bhagavantaṃ gāthāya ajjhabhāsi:|| ||</p>

							<p class="in2">Gacchaṃ vadesi samaṇa ṭhito'mhi||<br />
							Mamañ ca brūsi ṭhitaṃ aṭṭhito ti,||<br />
							Pucchāmi taṃ samaṇa etam atthaṃ||<br />
							Kathaṃ ṭhito tvaṃ aham aṭṭhito'mhī' ti?||<br />
							Ṭhito ahaṃ, 'Aṅgulimāla sabbadā||<br />
							Sabbesu bhūtesu nidhāya daṇḍaṃ,||<br />
							Tuvañ ca pāṇesu asaññato'si||<br />
							Tasmā ṭhito'haṃ tuvam aṭṭhito'sī' ti.||<br />
							<a id="pg100"><span class="f2 g"><b>[100]</b></span></a> Cirassaṃ vata me mahito mahesī||<br />
							Mahāvanaṃ samaṇo'yaṃ paccavādi,||<br />
							So'haṃ cirassā pahassaṃ pāpaṃ||<br />
							Sutvāna gāthaṃ tava dhammayuttaṃ.||<br />
							Itv'eva coro asiṃ āvudhañ ca||<br />
							Sobbhe papāte narake anvakāri,||<br />
							Avandi coro Sugatassa pāde||<br />
							Tatth'eva naṃ pabbajjaṃ ayāci.||<br />
							Buddho ca kho kāruṇiko mahesi||<br />
							Yo Satthā lokassa sa-devakassa,||<br />
							Tam 'ehi bhikkhū' ti tadā avoca||<br />
							Es'eva tassa ahu bhikkhubhāvo' ti.|| ||</p>

					<p class="f4">7. Atha kho Bhagavā āyasmatā Aṅgulimālena pacchā-samaṇena yena Sāvatthī tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Sāvatthī tad avasari.|| ||</p>

					<p class="f4">Tatra sudaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">8. Tena kho pana samayena rañño Pasenadissa Kosalassa antepuradvāre mahā-jana-kāyo sanni-patitvā uccā-saddo mahā-saddo hoti.|| ||</p>

					<p class="f4">Coro te deva,||<br />
					vijite Aṅgulimālo nāma luddo lohitapāṇī hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aṅgulīnaṃ mālaṃ dhāreti.|| ||</p>

					<p class="f4">Taṃ devo paṭisedhetu' ti.|| ||</p>

					<p class="f4">9. Atha kho rājā Pasenadi Kosalo pañca-mattehi assasatehi Sāvatthīyā ni-k-khami.|| ||</p>

					<p class="f4">Divādivassa yen'ārāmo tena pāyāsi.|| ||</p>

					<p class="f4">Yāvatikā yānassa bhūmi,||<br />
					yānena gantvā yānā paccorohitvā pattiko va yena Bhagavā ten'upasaṅkami,||<br />
					upasaṅkamitvā <a id="pg101"><span class="f2 g"><b>[101]</b></span></a> Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho rājānaṃ Pasenadiṃ Kosalaṃ Bhagavā etad avoca:|| ||</p>

					<p class="f4">Kin nu te maharāja,||<br />
					rājā Māgadho Seniyo Bimbisāro kupito,||<br />
					Vesālikā vā Licchavī,||<br />
					aññe vā paṭirājāno' ti?|| ||</p>

					<p class="f4">10. Na kho me bhante,||<br />
					rājā Māgadho Seniyo Bimbisāro kupito,||<br />
					na pi Vesālikā Licchavī,||<br />
					na pi aññe paṭirājāno.|| ||</p>

					<p class="f4">Coro me bhante,||<br />
					vijite Aṅgulimālo nāma luddo lohitapāṇi hatapahate niviṭṭho adayā-panno pāṇabhūtesu.|| ||</p>

					<p class="f4">Tena gāmā pi agāmā katā,||<br />
					nigamā pi anigamā katā,||<br />
					janapadā pi ajanapadā katā.|| ||</p>

					<p class="f4">So manusse vadhitvā vadhitvā aṅgulīnaṃ mālaṃ dhāreti.|| ||</p>

					<p class="f4">Nāhaṃ bhante paṭisedhissāmī ti.|| ||</p>

					<p class="f4">11. Sace pana tvaṃ mahārāja,||<br />
					Aṅgulimālaṃ passeyyāsi kesa-massuṃ ohāretvā kāsāyāni vatthāni acchādetvā agārasmā anagāriyaṃ pabba-jitaṃ,||<br />
					virataṃ pāṇ-ā-tipātā virataṃ adinn'ādānā virataṃ||<br />
					musā-vādā eka-bhattikaṃ||<br />
					brahma-cāriṃ||<br />
					sīlavantaṃ||<br />
					kalyāṇa-dhammaṃ,||<br />
					kinti naṃ kareyyāsī ti?||| ||</p>

					<p class="f4">Abhivādeyyāma vā bhante,||<br />
					paccuṭṭheyyāma vā,||<br />
					āsanena vā nimanteyyāma,||<br />
					abhinimanteyyāma pi naṃ cīvara-piṇḍa-pāta-sen'āsana-gilāna-paccaya-bhesajja-parikkhārehi,||<br />
					dhammikaṃ vā assa rakkhāvaraṇaguttiṃ saṃvidaheyyāma.|| ||</p>

					<p class="f4">Kuto pan'assa bhante,||<br />
					du-s-sīlassa pāpa-dhammassa eva-rūpo sīlasaṃyamo bhavissatī ti?|| ||</p>

					<p class="f4">12. Tena kho pana samayen'āyasmā Aṅgulimālo Bhagavato avidūre nisinno hoti.|| ||</p>

					<p class="f4">Atha kho Bhagavā dakkhiṇaṃ bāhaṃ paggahetvā rājānaṃ Pasenadiṃ Kosalaṃ etad avoca:|| ||</p>

					<p class="f4">'Eso maharāja, Aṅgulimālo' ti.|| ||</p>

					<p class="f4">Atha kho rañño Pasenadissa Kosalassa ahu-d-eva bhayaṃ ahu chamhitattaṃ ahu lomahaṃso.|| ||</p>

					<p class="f4">Atha kho Bhagavā rājānaṃ Pasenadiṃ Kosalaṃ bhītaṃ saṃviggaṃ loma-haṭṭha-jātaṃ viditvā rājānaṃ Pasenadiṃ Kosalaṃ etad avoca:|| ||</p>

					<p class="f4">Mā bhāyi maharāja,||<br />
					mā bhāyi mahārāja,||<br />
					n'atthi te ato bhayanti.|| ||</p>

					<p class="f4">Atha kho rañño Pasenadissa Kosalassa yaṃ ahosi bhayaṃ <a id="pg102"><span class="f2 g"><b>[102]</b></span></a> vā chamhitattaṃ vā lomahaṃso vā,||<br />
					so paṭippassamhī.|| ||</p>

					<p class="f4">Atha kho rājā Pasenadi Kosalo yen'āyasmā Aṅgulimālo ten'upasaṅkami.|| ||</p>

					<p class="f4">Upasaṅkamitvā āyasmantaṃ Aṅgulimālaṃ etad avoca:|| ||</p>

					<p class="f4">'Ayyo no bhante, Aṅgulimālo' ti?|| ||</p>

					<p class="f4">'Evaṃ Mahārājā' ti.|| ||</p>

					<p class="f4">'Kathaṅgotto bhante, ayyassa pitā,||<br />
					kathaṅgottā mātā' ti?|| ||</p>

					<p class="f4">'Gaggo kho mahārāja, pitā,||<br />
					Mantānī mātā' ti.|| ||</p>

					<p class="f4">Abhiramatu bhante, ayyo Gaggo Mantāniputto.|| ||</p>

					<p class="f4">Aham ayyassa Gaggassa Mantāniputtassa ussukkaṃ karissāmi cīvara-piṇḍa-pāta-sen'āsana-gilāna-paccaya-bhesajja-parikkhārānan ti.|| ||</p>

					<p class="f4">13. Tena kho pana samayen'āyasmā Aṅgulimālo āraññako hoti piṇḍa-pātiko paṃsukuliko te-cīvariko.|| ||</p>

					<p class="f4">Atha kho āyasmā Aṅgulimālo rājānaṃ Pasenadiṃ Kosalaṃ etad avoca:|| ||</p>

					<p class="f4">Alaṃ mahārāja,||<br />
					paripuṇṇaṃ me ticīvaran ti.|| ||</p>

					<p class="f4">Atha kho rājā Pasenadi Kosalo yena Bhagavā,||<br />
					ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho rājā Pasenadi Kosalo Bhagavantaṃ etad avoca:|| ||</p>

					<p class="f4">Acchariyaṃ bhante,||<br />
					abbhūtaṃ bhante,||<br />
					yāvañ c'idaṃ bhante,||<br />
					Bhagavā adantānaṃ dametā asantānaṃ sametā aparinibbutānaṃ parinibbāpetā||<br />
					yaṃ hi mayaṃ bhante,||<br />
					nāsakkhimhā daṇḍena pi satthena pi dametuṃ.|| ||</p>

					<p class="f4">So Bhagavatā adaṇḍena asatthen'eva danto.|| ||</p>

					<p class="f4">Handa dāni mayaṃ bhante,||<br />
					gacchāma bahu-kiccā mayaṃ bahu-karaṇiyā ti.|| ||</p>

					<p class="f4">Yassa dāni tvaṃ mahārāja,||<br />
					kālaṃ maññasīti.|| ||</p>

					<p class="f4">Atha kho rājā Pasenadi Kosalo uṭṭhāy'āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">14. Atha kho āyasmā Aṅgulimālo pubbaṇha-samayaṃ nivāsetvā patta-cīvaraṃ ādāya Sāvatthīṃ piṇḍāya pāvisi.|| ||</p>

					<p class="f4">Addasā kho āyasmā Aṅgulimālo Sāvatthīyaṃ sapadānaṃ piṇḍāya caramāno aññataraṃ itthiṃ mūḷhagabbhaṃ vighātagabhaṃ disvān' <a id="pg103"><span class="f2 g"><b>[103]</b></span></a> assa etad ahosi:|| ||</p>

					<p class="f4">Kilissanti vata bho sattā||<br />
					kilissanti vata bho sattā' ti.|| ||</p>

					<p class="f4">Atha kho āyasmā Aṅgulimālo Sāvatthīyaṃ piṇḍāya caritvā pacchā-bhattaṃ piṇḍa-pāta-paṭikkanto yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho āyasmā Aṅgulimālo Bhagavantaṃ etad avoca:|| ||</p>

					<p class="f4">Idh'āhaṃ bhante,||<br />
					pubbaṇha-samayaṃ nivāsetvā patta-cīvaraṃ ādāya Sāvatthīṃ piṇḍāya pāvisiṃ addasaṃ kho ahaṃ bhante,||<br />
					Sāvatthīyaṃ sapadānaṃ piṇḍāya caramāno aññataraṃ itthiṃ mūḷhagabbhaṃ vighātagabbhaṃ disvāna me etad ahosi:|| ||</p>

					<p class="f4">Kilissanti vata bho sattā,||<br />
					kilissanti vata bho sattā' ti.|| ||</p>

					<p class="f4">15. Tena hi tvaṃ Aṅgulimāla,||<br />
					yena Sāvaitthi ten'upasaṅkama||<br />
					upasaṅkamitvā taṃ itthiṃ evaṃ vadehi:|| ||</p>

					<p class="f4">Yato ahaṃ bhagini jāto nābhijānāmi sañcicca pāṇaṃ jīvitā voropetā.|| ||</p>

					<p class="f4">Tena saccena sotthi te hotu,||<br />
					sotthi gabbhassā' ti.|| ||</p>

					<p class="f4">So hī nūna me bhante,||<br />
					sampajānamusā-vādo bhavissati,||<br />
					mayā hi bhante,||<br />
					bahū sañcicca pāṇā jīvitā voropitā ti.|| ||</p>

					<p class="f4">Tena hi tvaṃ Aṅgulimāla,||<br />
					yena Sāvaitthi ten'upasaṅkama||<br />
					upasaṅkamitvā taṃ itthiṃ evaṃ vadehi:|| ||</p>

					<p class="f4">Yato ahaṃ bhagini,||<br />
					ariyāya jātiyā jāto nābhijānāmi sañcicca pāṇaṃ jīvitā voropetā.|| ||</p>

					<p class="f4">Tena saccena sotthi te hotu sotthi gabbhassā' ti.|| ||</p>

					<p class="f4">"Evaṃ bhante" ti kho āyasmā Aṅgulimālo Bhagavato,||<br />
					paṭisutvā yena Sāvaitthi ten'upasaṅkama||<br />
					upasaṅkamitvā taṃ itthiṃ etad avoca|| ||</p>

					<p class="f4">Yato ahaṃ bhagini,||<br />
					āriyāya jātiyā jāto,||<br />
					nābhijānāmi sañcicca pāṇaṃ jīvitā voropetā,||<br />
					tena saccena sotthi te hotu sotthi gabbhassā' ti.|| ||</p>

					<p class="f4">Atha kho sotth'itthiyā ahosi sotthi gabbhassa.|| ||</p>

					<p class="f4">16. Atha kho āyasmā Aṅgulimālo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti.|| ||</p>

					<p class="f4">Tad anuttaraṃ Brahma-cariyaṃ pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusita Brahma-cariyaṃ,||<br />
					kataṃ karaṇīyaṃ,||<br />
					nāparaṃ <a id="pg104"><span class="f2 g"><b>[104]</b></span></a> itthattāyāti abbhaññāsi.|| ||</p>

					<p class="f4">Aññataro ca kho pan'āyasmā Aṅgulimālo arahataṃ ahosi.|| ||</p>

					<p class="f4">17. Atha kho āyasmā Aṅgulimālo pubbaṇha-samayaṃ nivāsetvā patta-cīvaraṃ ādāya Sāvatthīṃ piṇḍāya pāvisi,||<br />
					tena kho pana samayena aññena pi leḍḍu khitto āyasmato Aṅgulimālassa kāye nipatati,||<br />
					aññena pi daṇḍo khitto āyasmato Aṅgulimālassa kāye nipatati,||<br />
					aññena pi sakkharā khittā āyasmato Aṅgulimālassa kāye nipatati.|| ||</p>

					<p class="f4">Atha kho āyasmā Aṅgulimālo bhinnena sīsena lohitena galantena bhinnena pattena vipphālitāya saṅghāṭiyā yena Bhagavā ten'upasaṅkami.|| ||</p>

					<p class="f4">Addasā kho Bhagavā āyasmantaṃ Aṅgulimālaṃ dūrato va āga-c-chantaṃ,||<br />
					disvā āyasmantaṃ Aṅgulimālaṃ etad avoca:|| ||</p>

					<p class="f4">Adhivāsehi tvaṃ brāhmaṇa,||<br />
					adhivāsehi tvaṃ brāhmaṇa,||<br />
					yassa kho tvaṃ kammassa vipākena bahūni vassāni bahūni vassa-satāni bahūni vassa-sahassāni Niraye pacceyyāsi.|| ||</p>

					<p class="f4">Tassa tvaṃ brāhmaṇa,||<br />
					kammassa vipākaṃ diṭṭhe'va dhamme paṭisaṃvedesī' ti.|| ||</p>

					<p class="f4">18. Atha kho āyasmā Aṅgulimālo rahogato paṭisallīno vimutti-sukhaṃ paṭisaṃvedi tāyaṃ velāyaṃ imaṃ udānaṃ udānesi:|| ||</p>

					<p class="f4">Yo pubbe pamajjitvāna pacchā so na p-pamajjati,||<br />
					So'maṃ lokaṃ pabhāseti abbhā mutto va candimā.|| ||</p>

					<p class="f4">Yassa pāpaṃ kataṃ kammaṃ kusalena pithīyati,||<br />
					So'maṃ lokaṃ pabhāseti abbhā mutto va candimā.|| ||</p>

					<p class="f4">Yo have daharo bhikkhu yuñjati Buddha-sāsane,||<br />
					So'maṃ lokaṃ pabhaseti abbhā mutto va candimā.|| ||</p>

					<p class="f4">Disā hi me dhammakathaṃ suṇantu||<br />
					Disā hi me yuñjantu Buddha-sāsane,||<br />
					Disā hi me te manusse bhajantu||<br />
					Ye'dhammam evādapayanti santo.|| ||</p>

					<p class="f4"><a id="pg105"><span class="f2 g"><b>[105]</b></span></a> Disā hi me khantivādānaṃ avirodhappasaṃsinaṃ,||<br />
					Suṇantu dhammaṃ kālena tañ ca anuvidhīyantu.|| ||</p>

					<p class="f4">Na hi jātu so mamaṃ hiṃse aññaṃ vā pana kañcinaṃ,||<br />
					Pappuyya paramaṃ santiṃ rakkheyya tasathāvare.|| ||</p>

					<p class="f4">Udakaṃ hi nayanti nettikā, usukārā namayanti tejanaṃ,||<br />
					Dāruṃ namayanti tacchakā, attāṇaṃ damayanti paṇḍitā.|| ||</p>

					<p class="f4">Daṇḍen'eke damayanti aṅkusehi kasāhi ca:||<br />
					Adaṇḍena asatthena ahaṃ antomhi tādinā.|| ||</p>

					<p class="f4">'Ahiṃsako' ti me nāmaṃ hiṃsakassa pure sato,||<br />
					Ajjāhaṃ saccanāmo'mhi, na naṃ hiṃsāmi kiñcinaṃ.|| ||</p>

					<p class="f4">Coro ahaṃ pure āsiṃ Aṅgulimālo' ti vissuto,||<br />
					Vuyhamāno mahoghena Buddhaṃ saraṇam āgamaṃ.|| ||</p>

					<p class="f4">Lohitapāṇī pure āsiṃ Aṅgulimālo' ti vissuto,||<br />
					Saraṇāgamanaṃ passa; bhavanetti samūhatā.|| ||</p>

					<p class="f4">Tādisaṃ kammaṃ katvāna bahuṃ duggatigāminaṃ||<br />
					Phuṭṭho kammavipākena anaṇo bhuñjāmi bhojanaṃ.|| ||</p>

					<p class="f4">Pamādam anuyuñjanti bālā dummedhino janā.||<br />
					Appamādaṃ ca medhāvī dhanaṃ seṭṭhaṃ va rakkhati.|| ||</p>

					<p class="f4">Mā pamādam anuyuñjetha mā kāmaratisanthavaṃ,||<br />
					Appamatto hi jhāyanto pappoti paramaṃ sukhaṃ.|| ||</p>

					<p class="f4">Sā-gataṃ nāpagataṃ, n'etaṃ dummantitaṃ mama,||<br />
					paṭibhattesu dhammesu yaṃ seṭṭhaṃ tad upāgamaṃ.|| ||</p>

					<p class="f4">Sā-gataṃ nāpagataṃ na-y-idaṃ dummantitaṃ mama,||<br />
					Tisso vijjā anuppattā, kataṃ Buddhassa sāsanaṃ.|| ||</p>

					<p class="ctr">Aṅgulimāla Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>