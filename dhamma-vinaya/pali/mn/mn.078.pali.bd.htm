<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 78. The Buddha teaches Five-tools, the carpenter about ethical standards, their origination, their stopping and the way to go about causing their stopping; intentions, their origin, their stopping and the way to go about their stopping." />
<title>MN 78: Samaṇamaṇḍikā Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. pari-b-bājaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p78">Sutta 78</a></h4>

					<h1>Samaṇamaṇḍikā Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg22"><span class="f2 g"><b>[22]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.078.chlm.sbb.htm#p1">chlm</a>][<a href="../../../dhamma-vinaya/pts/mn/mn.078.horn.pts.htm#p1">pts</a>][<a href="../../../dhamma-vinaya/ati/mn/mn.078.than.ati.htm#p1">than</a>][<a href="../../../dhamma-vinaya/mnl/mn/mn.078.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati,||<br />
					Jetavane,||<br />
					Anāthapiṇḍikassa ārāme.|| ||</p>

					<p class="f4">Tena kho pana samayena||<br />
					Uggāhamāno pari-b-bājako,||<br />
					Samaṇa-Maṇḍikā-putto,||<br />
					samaya-p-pavādake,||<br />
					tindukācīre eka-sālake,||<br />
					Mallikāya ārāme <a id="pg23"><span class="f2 g"><b>[23]</b></span></a> paṭivasati||<br />
					mahatiyā pari-b-bājaka-parisāya,||<br />
					saddhiṃ timattehi pari-b-bājaka-satehi.|| ||</p>

					<p class="f4">Atha kho Pañcakaṇgo, thapati,||<br />
					Sāvatthīyā nikkhami divādivassa||<br />
					Bhagavantaṃ dassanāya.|| ||</p>

					<p class="f4">Atha kho Pañcakaṇgassa, thapatissa,||<br />
					etad ahosi:|| ||</p>

					<p class="f4">"Akālo kho tāva Bhagavantaṃ dassanāya||<br />
					paṭisallīno Bhagavā||<br />
					mano-bhāvanīyānam,||<br />
					pi bhikkhūnaṃ asamayo dassanāya,<br />
					paṭisallīnā mano-bhāvanīyā bhikkhū.|| ||</p>

					<p class="f4">Yan nūn'āhaṃ yena samaya-p-pavādako||<br />
					tindukācīro eka-sālako Mallikāya ārāmo||<br />
					yena Uggāhamāno pari-b-bājako,||<br />
					Samaṇa-Maṇḍikā-putto||<br />
					ten'upasaṇkameyyan" ti?|| ||</p>

					<p class="f4">Atha kho Pañcakaṇgo thapati||<br />
					yena samaya-p-pavādako||<br />
					tindukāciro eka-sālako||<br />
					Mallikāya ārāmo,||<br />
					ten'upasaṇkami.|| ||</p>
					
					<p class="f4">Tena kho pana samayena Uggāhamāno pari-b-bājako||<br />
					Samaṇa-Maṇḍikā-putto||<br />
					mahatiyā pari-b-bājaka-parisāya||<br />
					saddhiṃ nisinno hoti||<br />                                          unnādiniyā uccā-saddāya||<br />
					mahā-saddāya||<br />
					aneka-vihitaṃ tiracchāna-kathaṃ kathentiyā,||<br />
					seyyath'īdaṃ:</p>
					
					<p class="f4">Rāja-kathaṃ,||<br />
					cora-kathaṃ,||<br />
					mahā matta-kathaṃ,||<br />
					senā-kathaṃ,||<br />
					bhaya-kathaṃ,||<br />
					yuddha-kathaṃ,||<br />
					anna-kathaṃ,||<br />
					pāna-kathaṃ,||<br />
					vattha-kathaṃ,||<br />
					sayāna-kathaṃ,||<br />
					mālā-kathaṃ,||<br />
					gandha-kathaṃ,||<br />
					ñāti-kathaṃ,||<br />
					yāna-kathaṃ,||<br />
					gāma-kathaṃ,||<br />
					nigama-kathaṃ,||<br />
					nagara-kathaṃ,||<br />
					jana-pada-kathaṃ,||<br />
					itthi-kathaṃ,||<br />
					sūra-kathaṃ,||<br />
					visikhā-kathaṃ,||<br />
					kumbha-ṭ-ṭhāna-kathaṃ,||<br />
					pubba-peta-kathaṃ,||<br />
					nānatta-kathaṃ,||<br />
					lok'akkhāyikaṃ samudda-k-khāyikaṃ iti bhav-ā-bhava-kathaṃ iti vā.|| ||</p>

					<p class="f4">Addasā kho Uggāhamāno pari-b-bājako Samaṇa-Maṇḍikā-putto Pañcakaṇgaṃ thapatiṃ dūrato va āga-c-chantaṃ.|| ||</p>

					<p class="f4">Disvāna sakaṃ parisaṃ saṇṭhapesi:|| ||</p>

					<p class="f4">Appa-saddā bhonto hontu,||<br />
					mā bhonto saddam akattha.|| ||</p>

					<p class="f4">Ayaṃ samaṇassa Gotamassa sāvako āgacchati,||<br />
					Pañcakaṇgo thapati.|| ||</p>

					<p class="f4">Yāvatā kho pana samaṇassa Gotamassa sāvakā gihī odāta-vasanā Sāvatthīyaṃ paṭivasanti.|| ||</p>

					<p class="f4">Ayaṃ tesaṃ aññataro Pañcakaṇgo thapati.|| ||</p>

					<p class="f4">Appa-sadda-kāmā kho pana te āyasmanto appa-saddavinītā appa-saddassa vaṇṇavādino,||<br />
					app'eva nāma appa-saddaṃ parisaṃ viditvā upasaṇkamitabbaṃ maññeyyā" ti.|| ||</p>

					<p class="f4">Atha kho te pari-b-bājakā tuṇhī ahesuṃ.|| ||</p>

					<p class="f4">Atha kho Pañcakaṇgo thapati yena Uggāhamāno pari-b-bājako Samaṇa-Maṇḍikā-putto ten'upasaṇkami.|| ||</p>

					<p class="f4">Upasaṇkamitvā Uggāhamānena pari-b-bājakena Samaṇa-Maṇḍikā-puttena saddhiṃ <a id="pg24"><span class="f2 g"><b>[24]</b></span></a> sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Pañcakaṇgaṃ thapatiṃ Uggāhamāno pari-b-bājako Samaṇa-Maṇḍikā-putto etad avoca:|| ||</p>

					<p class="f4">"Catūhi kho ahaṃ thapati,||<br />
					dhammehi samannāgataṃ purisa-puggalaṃ paññā-pemi sampanna-kusalaṃ parama-kusalaṃ uttamapattipattaṃ samaṇaṃ ayojjhaṃ.|| ||</p>

					<p class="f4">Katamehi catūhi?|| ||</p>

					<p class="f4">Idha thapati na kāyena pāpakaṃ kammaṃ karoti,||<br />
					na pāpikaṃ vācaṃ bhāsati,||<br />
					na pāpakaṃ saṇkappaṃ saṇkappeti,||<br />
					na pāpakaṃ ājivaṃ ājivati.|| ||</p>

					<p class="f4">Imehi kho ahaṃ thapati,||<br />
					catūhi dhammehi samannāgataṃ purisa-puggalaṃ paññā-pemi sampanna-kusalaṃ parama-kusalaṃ uttamapattipattaṃ samaṇaṃ ayojjhan ti.|| ||</p>

					<p class="f4">Atha kho Pañcakaṇgo thapati Uggāhamānassa pari-b-bājakassa Samaṇa-Maṇḍikā-puttassa bhāsitaṃ n'eva abhinandi,||<br />
					na-p-paṭikkosi.|| ||</p>

					<p class="f4">Anabhinan'ditvā a-p-paṭikkositvā uṭṭhāy'āsanā pakkāmi.|| ||</p>

					<p class="f4">Bhagavato santike etassa bhāsitassa atthaṃ ājānissāmi ti.|| ||</p>

					<p class="f4">Atha kho Pañcakaṇgo thapati yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisidi.|| ||</p>

					<p class="f4">Eka-m-antaṃ nisinno kho Pañcakaṇgo thapati yāvatako ahosi Uggāhamānena pari-b-bājakena Samaṇa-Maṇḍikā-puttena saddhiṃ kathā-sallāpo,||<br />
					taṃ sabbaṃ Bhagavato ārocesi.|| ||</p>

					<p class="f4">Evaṃ vutte Bhagavā Pañcakaṇgaṃ thapatiṃ etad avoca:|| ||</p>

					<p class="f4">Evaṃ sante kho thapati,||<br />
					daharo kumāro mando uttāna-seyyako sampanna-kusalo bhavissati parama-kusalo uttamapattipatto samaṇo ayojjho,||<br />
					yathā Uggāhamānassa pari-b-bājakassa Samaṇa-Maṇḍikā-puttassa vacanaṃ.|| ||</p>

					<p class="f4">Daharassa hi thapati,||<br />
					kumārassa mandassa uttāna-seyyakassa kāyo ti pi na hoti,||<br />
					kuto pana kāyena pāpakaṃ kammaṃ karissati aññatra phanditamattā.|| ||</p>

					<p class="f4">Daharassa hi thapati||<br />
					kumārassa mandassa uttāna-seyyakassa vācā ti pi na hoti.|| ||</p>

					<p class="f4">Kuto pana pāpikaṃ vācaṃ bhāsissati,||<br />
					aññatra roditamattā.|| ||</p>

					<p class="f4">Daharassa hi thapati||<br />
					kumārassa mandassa uttāna-seyyakassa saṇkappo ti pi na hoti,||<br />
					kuto pana pāpikaṃ saṇkappaṃ saṇkappissati||<br />
					aññatra vikujitamattā.|| ||</p>

					<p class="f4">Daharassa hi thapati,||<br />
					kumārassa mandassa uttāna-seyyakassa ājivo ti pi na hoti,||<br />
					kuto pana <a id="pg25"><span class="f2 g"><b>[25]</b></span></a> pāpakaṃ ājivaṃ ājivissati,||<br />
					aññatra mātuthaññā.|| ||</p>

					<p class="f4">Evaṃ sante kho thapati,||<br />
					daharo kumāro mando uttāna-seyyako sampanna-kusalo bhavissati parama-kusalā uttamapattipatto samaṇo ayojjho,||<br />
					yathā Uggāhamānassa pari-b-bājakassa Samaṇa-Maṇḍikā-puttassa vacanaṃ.|| ||</p>

					<p class="f4">Catuhi kho ahaṃ thapati,||<br />
					dhammehi samannāgataṃ purisa-puggalaṃ paññā-pemi na c'eva sampanna-kusalaṃ na parama-kusalaṃ na uttamapattipattaṃ samaṇaṃ ayojjhaṃ,||<br />
					api c'imaṃ daharaṃ kumāraṃ mandaṃ uttāna-seyyakaṃ samadhi-gayha tiṭṭhati.|| ||</p>

					<p class="f4">Katamehi catūhi?|| ||</p>

					<p class="f4">Idha thapati na kāyena pāpakaṃ kammaṃ karoti,||<br />
					na pāpikaṃ vācaṃ bhāsati,||<br />
					na pāpakaṃ saṇkappaṃ saṇkappeti||<br />
					aa pāpakaṃ ājivaṃ ājivati.|| ||</p>

					<p class="f4">Imehi kho ahaṃ thapati,||<br />
					catūhi dhammehi samannāgataṃ purisa-puggalaṃ paññā-pemi na c'eva sampanna-kusalaṃ na parama-kusalaṃ na uttamapattipattaṃ samaṇaṃ ayojjhaṃ,||<br />
					api c'imaṃ daharaṃ kumāraṃ mandaṃ uttāna-seyyakaṃ samadhi-gayha tiṭṭhati.|| ||</p>

					<p class="f4">Dasahi kho ahaṃ thapati,||<br />
					dhammehi samannāgataṃ purisa-puggalaṃ paññā-pemi sampanna-kusalaṃ parama-kusalaṃ uttamapattipattaṃ samaṇaṃ ayojjhaṃ.|| ||</p>

					<p class="f4">Ime akusala-sīlā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Ito samuṭṭhānā akusala-sīlā,||<br />
					t'āhaṃ thapati,||<br />
					veditabban ti vadāmi|| ||</p>

					<p class="f4">Idha akusala-sīlā aparisesā nirujjhanti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Evaṃ paṭipanno akusalānaṃ sīlānaṃ nirodhāya paṭipanno hoti||<br />
					t'āhaṃ thapati,||<br />
					veditabbanti vadāmi.|| ||</p>

					<p class="f4">Ime kusala-sīlā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Ito samuṭṭhānā kusala-sīlā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Idha kusala-sīlā aparisesā nirujjhanti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Evaṃ paṭipanno kusalānaṃ sīlānaṃ nirodhāya paṭipanno hoti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Ime akusala-saṇkappā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Ito samuṭṭhānā akusala-saṇkappā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Idha <a id="pg26"><span class="f2 g"><b>[26]</b></span></a> akusala-saṇkappā aparisesā nirujjhanti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Evaṃ paṭipanno akusalānaṃ saṇkappānaṃ nirodhāya paṭipanno hoti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Ime kusala-saṇkappā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Ito samuṭṭhānā kusala-saṇkappā||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Idha kusala-saṇkappā aparisesā nirujjhanti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Evaṃ paṭipanno kusalānaṃ saṇkappānaṃ nirodhāya paṭipanno hoti||<br />
					t'āhaṃ thapati,||<br />
					veditabban ti vadāmi.|| ||</p>

					<p class="f4">Katame ca thapati, akusala-sīlā?|| ||</p>

					<p class="f4">Akusalaṃ kāya-kammaṃ,||<br />
					akusalaṃ vacī-kammaṃ,||<br />
					pāpako ājivo.|| ||</p>

					<p class="f4">Ime vuccanti thapati, akusala-sīlā.|| ||</p>

					<p class="f4">Ime ca, thapati, akusala-sīlā kiṃ samuṭṭhānā?|| ||</p>

					<p class="f4">Samuṭṭhānam pi n'esaṃ vuttaṃ citta-samuṭṭhānā ti'ssa vacanīyaṃ.|| ||</p>

					<p class="f4">Katamaṃ cittaṃ?|| ||</p>

					<p class="f4">Cittam pi hi bahuṃ aneka-vidhaṃ nāna-p-pakārakaṃ sacittaṃ sarāgaṃ sadosaṃ samohaṃ.|| ||</p>

					<p class="f4">Ito samuṭṭhānā akusala-sīlā.|| ||</p>

					<p class="f4">Ime ca thapati,||<br />
					akusala-sīlā kuhiṃ aparisesā nirujjhanti?|| ||</p>

					<p class="f4">Nirodho pi n'esaṃ vutto.|| ||</p>

					<p class="f4">Idha thapati,||<br />
					bhikkhu kāya-du-c-caritaṃ pahāya kāya-su-caritaṃ bhāveti,||<br />
					vacī-du-c-caritaṃ pahāya vacī-su-caritaṃ bhāveti,||<br />
					mano-du-c-caritaṃ pahāya mano-su-caritaṃ bhāveti,||<br />
					micchā-ājivaṃ pahāya sammā-ājivena jivikaṃ kappeti.|| ||</p>

					<p class="f4">Etth'ete akusala-sīlā aparisesā nirujjhanti.|| ||</p>

					<p class="f4">Kathaṃ paṭipanno ca, thapati, akusalānaṃ sīlānaṃ nirodhāya paṭipanno hoti?|| ||</p>

					<p class="f4">Idha, thapati, bhikkhū||<br />
					anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ kusalānaṃ dhammānaṃ ṭhitiyā asammosāya bhiyyo-bhāvāya vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Evaṃ paṭi- <a id="pg27"><span class="f2 g"><b>[27]</b></span></a> panno kho, thapati, akusalānaṃ sīlānaṃ nirodhāya paṭipanno hoti.|| ||</p>

					<p class="f4">Katame ca thapati, kusala-sīlā?|| ||</p>

					<p class="f4">Kusalaṃ kāya-kammaṃ,||<br />
					kusalaṃ vacī-kammaṃ||<br />
					ājīva-pārisuddhi pi kho ahaṃ thapati,||<br />
					sīlasmiṃ vadāmi.|| ||</p>

					<p class="f4">Ime vuccanti, thapati, kusala-sīlā.|| ||</p>

					<p class="f4">Ime ca, thapati,||<br />
					kusala-sīlā kiṃ samuṭṭhānā?|| ||</p>

					<p class="f4">Samuṭṭhānam pi n'esaṃ vuttaṃ.|| ||</p>

					<p class="f4">Citta-samuṭṭhānā ti'ssa vacanīyaṃ.|| ||</p>

					<p class="f4">Katamaṃ cittaṃ?|| ||</p>

					<p class="f4">Cittam pi hi bahuṃ aneka-vidhaṃ nāna-p-pakārakaṃ.|| ||</p>

					<p class="f4">Yaṃ cittaṃ vīta-rāgaṃ vīta-dosaṃ vīta-mohaṃ.|| ||</p>

					<p class="f4">Ito samuṭṭhānā akusala-sīlā.|| ||</p>

					<p class="f4">Ime ca, thapati, kusala-sīlā kuhiṃ aparisesā nirujjhanti?|| ||</p>

					<p class="f4">Nirodho pi n'esaṃ vutto,||<br />
					idha, thapati,||<br />
					bhikkhu sīlavā hoti,||<br />
					no ca sīlamayo,||<br />
					tañ ca ceto-vimuttiṃ paññā-vimuttiṃ yathā-bhūtaṃ pajānāti.|| ||</p>

					<p class="f4">Yatth'assa te kusalasīlā aparisesā nirujjhanti.|| ||</p>

					<p class="f4">Kathaṃ paṭipanno ca thapati kusalānaṃ sīlānaṃ nirodhāya paṭipanno hoti?|| ||</p>

					<p class="f4">Idha thapati anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati,||<br />
					uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ kusalānaṃ dhammānaṃ ṭhitiyā asammosāya bhiyyo bhāvāya vepullāya bhāvanāya pāripūriyā chandaṃ janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Evaṃ paṭipanno kho thapati kusalānaṃ sīlānaṃ nirodhāya paṭipanno hoti.|| ||</p>

					<p class="f4">Katame ca thapati, akusala saṇkappā?|| ||</p>

					<p class="f4">Kāma-saṇkappo,||<br />
					vyāpāda-saṇkappo,||<br />
					vihiṃsā-saṇkappo.|| ||</p>

					<p class="f4">Ime vuccanti thapati akusala-saṇkappā.|| ||</p>

					<p class="f4">Ime ca, thapati, akusala-saṇkappā kiṃ samuṭṭhānā?|| ||</p>

					<p class="f4">Samuṭṭhānam pi n'esaṃ vuttaṃ.|| ||</p>

					<p class="f4">Saññā-samuṭṭhānā ti'ssa vacanīyā.|| ||</p>

					<p class="f4">Katamā saññā?|| ||</p>

					<p class="f4">Saññā pi hi bahū anekavidhā nāna-p-pakārakā,||<br />
					kāma-saññā,||<br />
					vyāpāda-saññā,||<br />
					vihiṃsā saññā.|| ||</p>

					<p class="f4">Ito samuṭṭhānā akusala-saṇkappā.|| ||</p>

					<p class="f4">Ime ca thapati,||<br />
					akusala-saṇkappā kuhiṃ aparisesā nirujjhanti?|| ||</p>

					<p class="f4">Nirodho pi n'esaṃ vutto.|| ||</p>

					<p class="f4">Idha, thapati, bhikkhū vivicc'eva kāmehī <a id="pg28"><span class="f2 g"><b>[28]</b></span></a> vivicca akusalehī dhammehī sa-vitakkaṃ sa-vicāraṃ viveka-jaṃ pitisukhaṃ paṭhamaṃ-jhānaṃ upasampajja viharati.|| ||</p>

					<p class="f4">Etth'ete akusala-saṇkappā aparisesā nirujjhanti.|| ||</p>

					<p class="f4">Kathaṃ paṭipanno ca, thapati,||<br />
					akusalānaṃ saṇkappānaṃ nirodhāya paṭipanno hoti?|| ||</p>

					<p class="f4">Idha thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ kusalānaṃ dhammānaṃ ṭhitiyā asammosāya bhiyyo bhāvāya vepullāya bhāvanāya pāripūriyā chanda janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Evaṃ paṭipanno kho, thapati,||<br />
					akusalānaṃ saṇkappānaṃ nirodhāya paṭipanno hoti.|| ||</p>

					<p class="f4">Katame ca, thapati, kusala-saṇkappā?|| ||</p>

					<p class="f4">Nekkhamma-saṇkappo||<br />
					avyāpāda-saṇkappo,||<br />
					avihiṃsā-saṇkappo.|| ||</p>

					<p class="f4">Ime vuccanti thapati kusala-saṇkappā.|| ||</p>

					<p class="f4">Ime ca thapati, kusala-saṇkappā kiṃ samuṭṭhānā?|| ||</p>

					<p class="f4">Samuṭṭhānam pi n'esaṃ vuttaṃ.|| ||</p>

					<p class="f4">Saññā-samuṭṭhānā ti'ssa vacanīyā.|| ||</p>

					<p class="f4">Katamā saññā?|| ||</p>

					<p class="f4">Saññā pi hi bahū anekavidhā nāna-p-pakārakā,||<br />
					nekkhamma-saññā||<br />
					avyāpāda-saññā||<br />
					avihiṃsā-saññā.|| ||</p>

					<p class="f4">Ito samuṭṭhānā kusala-saṇkappā.|| ||</p>

					<p class="f4">Ime ca, thapati, kusala-saṇkappā kuhiṃ aparisesā nirujjhanti?|| ||</p>

					<p class="f4">Nirodho pi n'esaṃ vutto.|| ||</p>

					<p class="f4">Idha, thapati, bhikkhū vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Etth'ete kusala-saṇkappā aparisesā nirujjhanti.|| ||</p>

					<p class="f4">Kathaṃ paṭipanno ca, thapati,||<br />
					kusalānaṃ saṇkappānaṃ nirodhāya paṭipanno hoti?|| ||</p>

					<p class="f4">Idha thapati, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					anuppannānaṃ kusalānaṃ dhammānaṃ uppādāya chandaṃ janeti vāyamati viriyaṃ ārabhati cittaṃ paggaṇhāti padahati;||<br />
					uppannānaṃ kusalānaṃ dhammānaṃ ṭhitiyā asammosāya bhiyyo bhāvāya vepullāya bhāvanāya pāripūriyā chanda janeti vāyamati viriyaṃ ārabhati cittaṃ paggaṇhāti padahati.|| ||</p>

					<p class="f4">Evaṃ paṭipanno kho, thapati,||<br />
					kusalānaṃ saṇkappānaṃ nirodhāya paṭipanno hoti.|| ||</p>

					<p class="f4">Katamehi c'āhaṃ thapati,||<br />
					dasahi dhammehi samannāgataṃ purisa-puggalaṃ <a id="pg29"><span class="f2 g"><b>[29]</b></span></a> paññā-pemi sampanna-kusalaṃ parama-kusalaṃ uttamapattipattaṃ samaṇaṃ ayojjhaṃ?|| ||</p>

					<p class="f4">Idha thapati, bhikkhu asekhāya sammā-diṭṭhiyā samannāgato hoti,||<br />
					asekhena sammā-saṇkappena samannāgato hoti,||<br />
					asekhāya sammā-vācāya samannāgato hoti,||<br />
					asekhena sammā-kammantena samannāgato hoti,||<br />
					asekhena sammā-ājīvena samannāgato hoti,||<br />
					asekhena sammā-vāyāmena samannāgato hoti,||<br />
					asekhāya sammā-satiyā samannāgato hoti,||<br />
					asekhena sammā-samādhinā samannāgato hoti,||<br />
					asekhena sammā-ñāṇena samannāgato hoti,||<br />
					asekhāya sammā-vimuttiyā samannāgato hoti.|| ||</p>

					<p class="f4">Imehi kho ahaṃ thapati,||<br />
					dasahi dhammehi samannāgataṃ purisa-puggalaṃ paññā-pemi sampanna-kusalaṃ parama-kusalaṃ uttamapattipattaṃ samaṇaṃ ayojjhanti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano Pañcakaṇgo thapati Bhagavato bhāsitaṃ abhinanditi.</p>

					<p class="ctr">Samaṇamaṇḍikā Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>