<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 54. The Buddha explains in detail what it means to have given up all avocations in this Dhamma." />
<title>MN 54: Potaliya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p54">Sutta 54</a></h4>

					<h1>Potaliya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg359"><span class="f2 g"><b>[359]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.054.horn.pts.htm#p1">pts</a>][<a href="../../../dhamma-vinaya/chlm/mn/mn.054.chlm.sbb.htm#p1">chlm</a>][<a href="../../../dhamma-vinaya/ati/mn/mn.054.than.ati.htm#p1">than</a>][<a href="../../../dhamma-vinaya/wp/mn/mn.054.ntbb.wp.htm">ntbb</a>][<a href="../../../dhamma-vinaya/mnl/mn/mn.054.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Aṇguttarāpesu viharati||<br />
					Āpaṇaṃ nāma Aṇguttarāpānaṃ nigamo.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya Āpaṇaṃ piṇḍāya pāvisi.|| ||</p>

					<p class="f4">Āpaṇe piṇḍāyā caritvā pacchā-bhattaṃ piṇḍa-pāta-paṭikkanto yen'aññataro vana-saṇḍo ten'upasaṇkami divā-vihārāya.|| ||</p>

					<p class="f4">Taṃ vana-saṇḍaṃ ajjhoga-hetvā aññatarasmiṃ rukkha-mūle divā-vihāraṃ nisīdi.|| ||</p>

					<p class="f4">Potaliyo pi kho gahapati sampannanivāsanapāpuraṇo chattupāhanāhi jaṇghā-vihāraṃ anuvicaramāno anucaṇkamamāno yena so vana-saṇḍo ten'upasaṇkami.|| ||</p>

					<p class="f4">Taṃ vana-saṇḍaṃ ajjhoga-hetvā yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitaṃ kho Potaliyaṃ gahapatiṃ Bhagavā etad avoca:|| ||</p>

					<p class="f4">'Saṇvijjante kho gahapati āsanāni,||<br />
					sace ākaṇkhasi nisīdā' ti.|| ||</p>

					<p class="f4">Evaṃ vutte Potaliyo gahapati||<br />
					'gahapativādena maṃ Samaṇo Gotamo samudā-caratī' ti||<br />
					kupito anatta-mano tuṇhī ahosi.|| ||</p>

					<p class="f4">Dutiyam pi kho Bhagavā Potaliyaṃ gahapatiṃ etad avoca:|| ||</p>

					<p class="f4">'Saṇvijjante kho gahapati āsanāni,||<br />
					sace ākaṇkhasi nisīdā' ti.|| ||</p>

					<p class="f4">Dutiyam pi kho Potaliyo gahapati||<br />
					'gahapativādena maṃ Samaṇo Gotamo samudā-caratī' ti||<br />
					kupito anatta-mano tuṇhī ahosi.|| ||</p>

					<p class="f4">Tatiyam pi kho Bhagavā Potaliyaṃ gahapatiṃ etad avoca:|| ||</p>

					<p class="f4">'Saṇvijjante kho gahapati āsanāni,||<br />
					sace ākaṇkhasi nisidā' ti.|| ||</p>

					<p class="f4">Evaṃ vutte Potaliyo gahapati||<br />
					'gahapati-vādena maṃ Samaṇo Gotamo samudā-cara' ti||<br />
					pi kupito anatta-mano Bhagavantaṃ etad avoca:|| ||</p>

					<p class="f4">'Ta-y-idaṃ <a id="pg360"><span class="f2 g"><b>[360]</b></span></a> bho Gotama na-cchannaṃ,||<br />
					ta-y-idaṃ na-ppaṭirūpaṃ,||<br />
					yaṃ maṃ tvaṃ gahapati-vādena samudā-carasī' ti.|| ||</p>

					<p class="f4">'Te hi te gahapati ākārā te liṇgā te nimittā yathā taṃ gahapatissā' ti.|| ||</p>

					<p class="f4">'Tathā hi pana me bho Gotama sabbe kammantā paṭikkhittā,||<br />
					sabbe vohārā samucchinnā' ti.|| ||</p>

					<p class="f4">'Yathā kathaṃ pana te gahapati sabbe kammantā paṭikkhittā,||<br />
					sabbe vohārā samucchinnā' ti?|| ||</p>

					<p class="f4">'Idha me bho Gotama yaṃ ahosi dhanaṃ vā dhaññaṃ vā rajataṃ vā jāta-rūpaṃ vā sabbaṃ taṃ puttānaṃ dāyajjaṃ niyyātaṃ,||<br />
					tatth-ā-haṃ anovādī anupavādī ghāsa-c-chādanaparamo viharāmi.|| ||</p>

					<p class="f4">Evaṃ kho me bho Gotama sabbe kammantā paṭikkhittā sabbe vohārā samucchinnā' ti.|| ||</p>

					<p class="f4">'Aññathā kho tvaṃ gahapati vohārasamucchedaṃ vadesi1 aññathā ca pana ariyassa vinaye vohārasamucchedo hotī' ti.|| ||</p>

					<p class="f4">'Yathā kathaṃ pana bhante ariyassa vinaye vohārasamucchedo hoti.|| ||</p>

					<p class="f4">Sādhu me bhante Bhagavā tathā dhammaṃ desetu||<br />
					yathā ariyassa vinaye vohārasamucchedo hotī' ti.|| ||</p>

					<p class="f4">'Tena hi gahapati suṇāhi sādhukaṃ mana-sikarohi bhāsissāmī' ti.|| ||</p>

					<p class="f4">'Evaṃ bhante' ti kho Potaliyo gahapati Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">'Aṭṭha kho ime gahapati dhammā ariyassa vinaye vohārasamucchedāya saṃvaṭṭanti.|| ||</p>

					<p class="f4">Katame aṭṭha?|| ||</p>

					<p class="f4">Apāṇ-ā-tipātaṃ nissāya pāṇātipāto pahātabbo,||<br />
					dinnādānaṃ nissāya adinnādānaṃ pahātabbaṃ,||<br />
					saccaṃ vācaṃ nissāya musā-vādo pahātabbo,||<br />
					apisunaṃ vācaṃ nissāya pisunā vācā pahātabbā,||<br />
					agiddhilobhaṃ nissāya giddhilobho pahātabbo,||<br />
					anindārosaṃ nissāya nindāroso pahātabbo,||<br />
					akodhūpāyāsaṃ nissāya kodhūpāyāso pahātabbo,||<br />
					anati-mānaṃ nissāya ati-māno pahātabbo.|| ||</p>

					<p class="f4">Ime kho gahapati aṭṭhadhammā saṇkhittena vuttā vitthārena avibhattā ariyassa vinaye vohārasamucchedāya saṃvaṭṭantī' ti.</p>

					<p>&nbsp;</p>

					<hr class="hrctr" />

					<p>&nbsp;</p>
					<p class="f4">'Ye'me bhante Bhagavatā aṭṭha dhammā saṇkhittena vuttā vitthārena avibhattā ariyassa vinaye vohārasamucchedāya saṃvaṭṭanti.|| ||</p>

					<p class="f4">Sādhu me bhante Bhagavā ime aṭṭha dhamme vitthārena vibhajatu anukampaṃ upādāyā' ti.|| ||</p>

					<p class="f4">'Tena hi gahapati suṇāhi sādhukaṃ mana-sikarohi bhāsissāmī' ti.|| ||</p>

					<p class="f4">'Evaṃ bhante' ti kho Potaliyo gahapati Bhagavato paccassosi.|| ||</p>

					<p class="f4">Bhagavā etad avoca:</p>

					<p class="f4"><a id="pg361"><span class="f2 g"><b>[361]</b></span></a> 'Apāṇ-ā-tipātaṃ nissāya pāṇātipāto pahātabbo' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu pāṇ-ā-tipāti assaṃ,||<br />
					tes'āhaṃ saṃyojanānaṃ pahānāya samūcchedāya paṭipanno,||<br />
					ahañ c'eva kho pana pāṇ-ā-tipāti assaṃ||<br />
					attā pi maṃ upavadeyya pāṇ-ā-tipāta-paccayā,||<br />
					anuvicca viññū garaheyyuṃ pāṇ-ā-tipāta-paccayā,||<br />
					kāyassa bhedā param maraṇā duggati pāṭikaṇkhā pāṇ-ā-tipāta-paccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ pāṇātipāto,||<br />
					ye ca pāṇ-ā-tipāta-paccayā uppajjeyyuṃ āsavā vighāta-pariḷāhā,||<br />
					pāṇ-ā-tipātā paṭiviratassa evaṃsa te āsavā vighāta-pariḷāhā na honti."|| ||</p>

					<p class="f4">'Apāṇ-ā-tipātaṃ nissāya pāṇātipāto pahātabbo' ti iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">'Dinnādānaṃ nissāya adinnādānaṃ pahātabban' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu adinn'ādāyī assaṃ,||<br />
					tes'āhaṃ saṃyojanānaṃ pahānāya samucrachedāya paṭipanno||<br />
					ahañ c'eva kho pana adinn'ādāyī assaṃ,||<br />
					attā pi maṃ upavadeyya adinn'ādāna-paccayā,||<br />
					anuvicca viññū garaheyyuṃ adinn'ādāna-paccayā,||<br />
					kāyassa bhedā param maraṇā duggati pāṭikaṇkhā adinn'ādāna-paccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ adinnādānaṃ,||<br />
					ye ca adinn'ādāna-paccayā uppajjeyyuṃ āsavā vighāta-pariḷāhā,||<br />
					adinn'ādānā paṭiviratassa evaṃsa te āsavā vighāta-pariḷāhā na honti."|| ||</p>

					<p class="f4">'Dinnādānaṃ nissāya adinnādānaṃ pahātabban' ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">'Saccaṃ vācaṃ nissāya musā-vādo pahātabbo' ti||<br />
					iti kho pan'etaṃ vuttaṃ||<br />
					kiñ c'etaṃ paṭicca vuttaṃ?</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu musā-vādī assaṃ,||<br />
					tes'āhaṃ saṃyojanānaṃ pahānāya samucchedāya paṭipanno||<br />
					ahañ c'eva kho pana musā-vādī assaṃ,||<br />
					attā pi maṃ upavādeyya musā-vāda-paccayā,||<br />
					anuvicca viññū garaheyyuṃ musā-vāda-paccayā,||<br />
					kāyassa bhedā param maraṇā duggati pāṭikaṇkhā musā-vāda-paccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ musā-vādo,||<br />
					<a id="pg362"><span class="f2 g"><b>[362]</b></span></a> ye ca musā-vāda-paccayā uppajjeyyuṃ āsavā vighāta-pariḷāhā||<br />
					musā-vādā paṭiviratassa evaṃsa te āsavā vighāta-pariḷāhā na honti.|| ||</p>

					<p class="f4">'Saccaṃ vācaṃ nissāya musā-vādo pahātabbo'ti||<br />
					iti yaṃ taṃ,||<br />
					vuttaṃ idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">'Apisunaṃ vācaṃ nissāya pisunā vācā pahātabbā' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu pisunā-vāco assaṃ,||<br />
					tes'āhaṃ saṃyojanānaṃ pahānāya samucchedāya paṭipanno||<br />
					ahañ c'eva kho pana pisunā vāco assaṃ,||<br />
					attā pi maṃ upavādeyya pisunā vācapaccayā,||<br />
					anuvicca viññū garaheyyuṃ pisunā vācapaccayā,||<br />
					kāyassa bhedā param maraṇā duggati pāṭikaṇkhā pisunā vācapaccayā.|| ||</p>

					<p class="f4">Etad eva kho pana saṃyojaganaṃ etaṃ nīvaraṇaṃ yad idaṃ suna pisunā vācā,||<br />
					ye ca pisunā vācapaccayā uppajjeyyuṃ āsavā vighāta-pariḷāhā||<br />
					pisunā vācā paṭiviratassa evaṃsa te āsavā vighāta-pariḷāhā na honti.|| ||</p>

					<p class="f4">'Apisunaṃ vācaṃ nissāya pisunā vācā pahātabbā' ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">Agiddhilobhaṃ nissāya giddhilobho pahātabbo' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu giddhilobhī assaṃ,||<br />
					tes'āhaṃ saṃyojanānaṃ pahānāya samucchedāya paṭipanno||<br />
					ahañ c'eva kho pana giddhilobhī assaṃ,||<br />
					attā pi maṃ upavadeyya giddhilobhapaccayā,||<br />
					anuvicca viññū garaheyyuṃ giddhilobhapaccayā,||<br />
					kāyassa bhedā param maraṇā duggati pāṭikaṇkhā giddhilobhapaccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ giddhilobho,||<br />
					ye ca giddhilobhapaccayā uppajjeyyuṃ āsavā vighāta-pariḷāhā||<br />
					agiddhilobhi'ssa evaṃsa te āsavā vighāta-pariḷāhā na honti.|| ||</p>

					<p class="f4">'Agiddhilobhaṃ nissāya giddhilobho pahātabbo' ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">'Anindārosaṃ nissāya nindāroso pahātabbo' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu nindārosī assaṃ,||<br />
					tes'āhaṃ saṃyojanānaṃ <a id="pg363"><span class="f2 g"><b>[363]</b></span></a> pahānāya samucchedāya paṭipanno||<br />
					ahañ c'eva kho pana nindārosī assaṃ,||<br />
					attā pi maṃ upavadeyya nindārosapaccayā||<br />
					anuvicca viññū garaheyyuṃ nindārosapaccayā,||<br />
					kāyassa bhedā param maraṇā duggati pāṭikaṇkhā nindārosapaccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ nindāroso||<br />
					ye ca nindārosapaccayā uppajjeyyuṃ āsavā vighāta-pariḷāhā||<br />
					anindārosissa evaṃsa te āsavā vighāta-pariḷāhā na honti.|| ||</p>

					<p class="f4">'Anindārosaṃ nissāya nindāroso pahātabbo'ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">'Akodhūpāyāsaṃ nissāya kodhūpāyāso pahātabbo' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu kodhūpāyāsī assaṃ,||<br />
					tes'āhaṃ saṃyojanānaṃ pahānāya samucchedāya paṭipanno||<br />
					ahañ c'eva kho pana kodhūpāyāsī assaṃ,||<br />
					attā pi maṃ upavadeyya kodhūpāyāsapaccayā,||<br />
					anuvicca viññū garaheyyuṃ kodhūpāyāsa paccayā,||<br />
					kāyassa bhedā param maraṇā duggati pāṭikaṇkhā kodhūpāyāsapaccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ kodhūpāyāso,||<br />
					ye ca kodhūpāyāsapaccayā uppajjeyyuṃ āsavā vighāta-pariḷāhā||<br />
					akodhūpāyāsissa evaṃsa te āsavā vighāta-pariḷāhā na honti|| ||</p>

					<p class="f4">'Akodhūpāyāsaṃ nissāya kodhūpāyāso pahātabbo' ti||<br />
					iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="ctr c">&#9632;</p>

					<p class="f4">'Anati-mānaṃ nissāya ati-māno pahātabbo' ti||<br />
					iti kho pan'etaṃ vuttaṃ,||<br />
					kiñ c'etaṃ paṭicca vuttaṃ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaṃ kho ahaṃ saṃyojanānaṃ hetu ati-mānī assaṃ,||<br />
					tes'āhaṃ saṃyojanānaṃ pahānāya samucchedāya paṭipanno||<br />
					ahañ c'eva kho pana ati-mānī assaṃ,||<br />
					attā pi maṃ upavadeyya ati-mānapaccayā,||<br />
					anuvicca viññū garaheyyuṃ ati-mānapaccayā,||<br />
					kāyassa bhedā param maraṇā duggati pāṭikaṇkhā ati-mānapaccayā.|| ||</p>

					<p class="f4">Etad eva kho pana saṃyojanaṃ etaṃ nīvaraṇaṃ yad idaṃ ati-māno,||<br />
					ye ca ati-mānapaccayā uppajjeyyuṃ āsavā vighāta-pariḷāhā,||<br />
					anati-mānissa evaṃsa te āsavā vighāta-pariḷāhā na honti.|| ||</p>

					<p class="f4">'Anati-mānaṃ nissāya ati-māno pahātabbo' ti||<br />
					iti yaṃ taṃ vuttaṃ||<br />
					idam etaṃ paṭicca vuttaṃ.</p>

					<p class="f4"><a id="pg364"><span class="f2 g"><b>[364]</b></span></a> Ime kho gahapati aṭṭha dhammā saṇkhittena vuttā vitthārena vibhattā ye ariyassa vinaye vohārasamucchedāya saṃvaṭṭanti.|| ||</p>

					<p class="f4">Na tv'eva tāva ariyassa vinaye sabbena sabbaṃ sabbathā sabbaṃ vohārasamucchedo hotī' ti.|| ||</p>

					<p class="f4">'Yathā kathaṃ pana bhante ariyassa vinaye sabbena sabbaṃ sabbathā sabbaṃ vohārasamucchedo hoti.|| ||</p>

					<p class="f4">Sādhu me bhante Bhagavā tathā dhammaṃ desetu yathā ariyassa vinaye sabbena sabbaṃ sabbathā sabbaṃ vohārasamucchedo hotī' ti.|| ||</p>

					<p class="f4">'Tena hi gahapati suṇāhi,||<br />
					sādhukaṃ mana-sikarohi||<br />
					bhāsissāmi' ti.|| ||</p>

					<p class="f4">'Evaṃ bhante' ti kho Potaliyo gahapati Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Seyyathā pi gahapati kukkuro jigha-c-chā-du-b-balyapareto go-ghātakasūṇaṃ pacc'upaṭṭhito assa.|| ||</p>

					<p class="f4">Tam enaṃ dakkho go-ghātako vā go-ghātakantevāsī vā atthikaṇkalaṃ sunikantaṃ nikantaṃ nimmaṃsaṃ lohita-makkhittaṃ upacchubheyya.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Api nu so kukkuro amuṃ atthikaṇkalaṃ sunikantaṃ nikantaṃ nimmaṃsaṃ lohita-makkhittaṃ palikhādento jigha-c-chā-du-b-balyaṃ paṭivineyyā' ti?|| ||</p>

					<p class="f4">'No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Aduṃ hi bhante atthikaṇkalaṃ sunikantaṃ nikantaṃ nimmaṃsaṃ lohita-makkhittaṃ,||<br />
					yāva-d-eva ca pana so kukkuro kilamathassa vighātassa bhāgī assā' ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">Aṭṭhikaṇkalūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo' ti.|| ||</p>

					<p class="f4">Evam etaṃ yathā-bhūtaṃ samma-p-paññāya disvā||<br />
					yā'yaṃ upekkhā nānattā nānattasitā||<br />
					taṃ abhini-vajchetvā||<br />
					yā'yaṃ upekkhā ekattā ekattasitā,||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaṃ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati gijjho vā kaṇko vā kulalo vā maṃsapesiṃ ādāya uḍḍiyeyya,||<br />
					tam enaṃ gijjhā pi kaṇkā pi kulalā pi anupatitvā anupatitvā vitaccheyyuṃ virājeyyuṃ.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Sace so gijjho vā kaṇko vā kulalo vā taṃ maṃsapesiṃ na khippam eva paṭinissajjeyya||<br />
					so tato nidānaṃ maraṇaṃ vā niga-c-cheyya maraṇa-mattaṃ vā dukkhan' ti?|| ||</p>

					<p class="f4">"Evaṃ bhante" ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Maṃsapes'ūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo" ti.|| ||</p>

					<p class="f4"><a id="pg365"><span class="f2 g"><b>[365]</b></span></a> Evam etaṃ yathā-bhūtaṃ samma-p-paññāya disvā yā'yaṃ upekkhā nānattā nānattasitā,||<br />
					taṃ abhini-vajchetvā yā'yaṃ||<br />
					upekkhā ekattā ekattasitā,||<br />
					yattha sabbaso lokāmisūpādānā aparisesā nirujjhanti,||<br />
					tam ev'upekkhaṃ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati puriso ādittaṃ tiṇukkaṃ ādāya paṭivātaṃ gaccheyya.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Sace so puriso taṃ ādittaṃ tiṇukkaṃ na khippam'eva paṭinissajjeyya||<br />
					tassa sā ādittā tiṇukkā hatthaṃ vā daheyya bāhaṃ vā daheyya||<br />
					aññataraṃ vā aṇgapaccaṇgaṃ daheyya,||<br />
					so tato nidānaṃ maraṇaṃ vā niga-c-cheyya maraṇa-mattaṃ vā dukkhan' ti?|| ||</p>

					<p class="f4">"Evaṃ bhante" ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Tiṇukk'ūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyo" ti.|| ||</p>

					<p class="f4">Evam etaṃ yathā-bhūtaṃ samma-p-paññāya disvā||<br />
					yā'yaṃ upekkhā nānattā nānattasitā,||<br />
					taṃ abhini-vajchetvā||<br />
					yā'yaṃ upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaṃ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati aṇg'ārakāsu sādhika-porisā pūrā aṇgārānaṃ vīt'accikānaṃ vīta-dhūmānaṃ,||<br />
					atha puriso āgaccheyya jīvit-u-kāmo amarit-u-kāmo sukha-kāmo dukkha-paṭikkūlo.|| ||</p>

					<p class="f4">Tam enaṃ dve balavanto purisā nānā bāhāsu gahetvā aṇg'ārakāsuṃ upakaḍḍheyyuṃ.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Api nu so puriso iti c'iti c'eva kāyaṃ sannāmeyyāti.|| ||</p>

					<p class="f4">'Evaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Viditaṃ hi bhante tassa purisassa:|| ||</p>

					<p class="f4">"Imañ ce ahaṃ aṇg'ārakāsuṃ patissāmi,||<br />
					tato nidānaṃ maraṇaṃ vā nigacchāmi maraṇa-mattaṃ vā dukkhan"' ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Aṇgārakās'ūpamā kāmā vuttā Bhagavatā bahu-dukkhā bahupāyāsā,||<br />
					ādīnavo ettha bhiyyo" ti.|| ||</p>

					<p class="f4">Evam etaṃ yathā-bhūtaṃ samma-p-paññāya disvā yā'yaṃ upekkhā nānattā nānattasitā,||<br />
					taṃ abhini-vajchetvā yā'yaṃ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaṃ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati puriso supinakaṃ passeyya||<br />
					ārāma-rāmaṇeyyakaṃ vana-rāmaṇeyyakaṃ bhūmi-rāmaṇeyyakaṃ pokkharaṇīrāmaṇeyyakaṃ so paṭiBuddho na kiñci passeyya.|| ||</p>

					<p class="f4">Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Supinak'ūpamā kāmā vuttā Bhagavatā bahu-dukkhā bahupāyāsā,||<br />
					ādīnavo ettha bhiyyo" ti.|| ||</p>

					<p class="f4">Evam etaṃ yathā-bhūtaṃ samma-p-paññāya disvā yā'yaṃ upekkhā nānattā nānattasitā,||<br />
					taṃ abhini-vajchetvā yā'yaṃ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaṃ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati puriso yācitakaṃ bhogaṃ yācitvā <a id="pg366"><span class="f2 g"><b>[366]</b></span></a> yānaṃ vā poroseyyaṃ pavaramaṇikuṇḍalaṃ||<br />
					so tehi yācitakehi bhogehi purakkhato parivuto antarāpaṇaṃ paṭipajjeyya.|| ||</p>

					<p class="f4">Tam enaṃ jano disvā evaṃ vadeyya:|| ||</p>

					<p class="f4">"Bhogī vata bho puriso,||<br />
					evaṃ kira bhogino bhogāni bhuñjantī" ti.|| ||</p>

					<p class="f4">Tam enaṃ sāmikā yattha yatth'eva passeyyuṃ||<br />
					tattha tatth'eva sāni hareyyuṃ.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Alan nu kho tassa purisassa aññathattāyā' ti?|| ||</p>

					<p class="f4">'Evaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Sāmino hi bhante sāni hArahantī' ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Yācitak'ūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyoti.|| ||</p>

					<p class="f4">Evam etaṃ yathā-bhūtaṃ samma-p-paññāya disvā yā'yaṃ upekkhā nānattā nānattasitā,||<br />
					taṃ abhini-vajchetvā yā'yaṃ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaṃ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati gāmassa vā nigamassa vā avidūre tibbo vana-saṇḍo,||<br />
					tatr'assa rukkho sampannaphalo ca uppannaphalo ca,||<br />
					na cāssu kānici phalāni bhūmiyaṃ patitāni,||<br />
					atha puriso āgaccheyya phalatthiko phalagavesi phalapariyesanaṃ caramāno.|| ||</p>

					<p class="f4">So taṃ vana-saṇḍaṃ ajjhoga-hetvā taṃ rukkhaṃ passeyya sampannaphalañ ca upapannaphalañ ca,||<br />
					n'atthi ca kānici phalāni bhūmiyaṃ patitāni,||<br />
					jānāmi kho panāhaṃ rukkhaṃ āruhituṃ,||<br />
					yan'nūn-ā-haṃ imaṃ rukkhaṃ āruhitvā yāva-datthañ ca khādeyyaṃ ucchaṇgañca pūreyyanti.|| ||</p>

					<p class="f4">So taṃ rukkhaṃ āruhitvā yāva-datthañ ca||<br />
					khādeyya ucchaṇgañ ca pūreyya.|| ||</p>

					<p class="f4">Atha dutiyo puriso āgaccheyya phalatthiko phalagavesi phalapariyesanaṃ caramāno tiṇhaṃ kuṭhāriṃ ādāya.|| ||</p>

					<p class="f4">So taṃ vana-saṇḍaṃ ajjhoga-hetvā taṃ rukkhaṃ passeyya sampanna phalañ ca uppannaphalañ ca||<br />
					tassa evam assa:|| ||</p>

					<p class="f4">"Ayaṃ kho rukkho sampannapalo ca,||<br />
					uppannaphalo ca,||<br />
					n'atthi ca kānici phalāni bhūmiyaṃ patitāni,||<br />
					na kho panāhaṃ jānāmi rukkhaṃ āruhituṃ,||<br />
					yan'nūn-ā-haṃ imaṃ rukkhaṃ mūlato chetvā yāva-datthañ ca khādeyyaṃ ucchaṇgañca pūreyyanti.|| ||</p>

					<p class="f4">So taṃ rukkhaṃ mūlato chindeyya.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Asu yo so puriso paṭhamaṃ rukkhaṃ ārūḷho,||<br />
					sace so na khippam'eva oroheyya tassa so rukkho papatanto hatthaṃ vā bhañjeyya||<br />
					aññataraṃ vā aṇgapaccaṇgaṃ bhañjeyya,||<br />
					so tato <a id="pg367"><span class="f2 g"><b>[367]</b></span></a> nidānaṃ maraṇaṃ vā niga-c-cheyya maraṇa-mattaṃ vā dukkhan' ti?|| ||</p>

					<p class="f4">"Evaṃ bhante" ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Rukkha-phal'ūpamā kāmā vuttā Bhagavatā bahu-dukkhā bah'ūpāyāsā,||<br />
					ādīnavo ettha bhiyyoti.|| ||</p>

					<p class="f4">Evam etaṃ yathā-bhūtaṃ samma-p-paññāya disvā yā'yaṃ upekkhā nānattā nānattasitā,||<br />
					taṃ abhini-vajchetvā yā'yaṃ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaṃ bhāveti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sa kho so gahapati ariya-sāvako imaṃ yeva anuttaraṃ upekkhā-sati-pārisuddhiṃ āgamma aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi-jāti sata-sahassam pi,||<br />
					aneke pi saṃvaṭṭa-kappe aneke pi,||<br />
					vivaṭṭa-kappe aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ.|| ||</p>

					<p class="f4">Tatra p'āsiṃ,||<br />
					evaṃ-nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="ctr c">&#9632;</p>

					<p class="f4">Sa kho so gahapati ariya-sāvako imaṃ yeva anuttaraṃ upekkhā sati-pārisuddhiṃ āgamma dibbena cakkhunā visuddhena atikkanta-mānusakena satte passati:||<br />
					cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate||<br />
					yathā-kamm'ūpage satte pajānāti:-|| ||</p>

					<p class="f4">"Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā||<br />
					sugatiṃ saggaṃ lokaṃ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne uppajjamāne,||<br />
					hīne paṇīte suvaṇaṇe dubbaṇṇe sugate duggate||<br />
					yathā-kamm'ūpage satte pajānāti.|| ||</p>

					<p class="ctr c">&#9632;</p>

					<p class="f4">Sa kho so gahapati ariya-sāvako imaṃ yeva anuttaraṃ upekkhā sati-pārisuddhiṃ āgamma āsavānaṃ khayā anāsavaṃ ceto-vimuttiṃ paññā-vimuttiṃ diṭṭhe'va dhamme sayaṃ abhiññā sacchi-katvā upasampajja viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>
					<p class="f4">Ettāvatā kho gahapati ariyassa vinaye sabbena sabbaṃ sabbathā sabbaṃ vohārasamucchedo hoti.|| ||</p>

					<p class="f4">Taṃ kim maññasi gahapati?|| ||</p>

					<p class="f4">Yathā ariyassa vinaye sabbena sabbaṃ vohārasamucchedo hoti,||<br />
					api nu tvaṃ eva-rūpaṃ vohārasamucchedaṃ attani samanupassasī' ti?|| ||</p>

					<p class="f4">'Ko c'āhaṃ bhante ko ca ariyassa vinaye sabbena sabbaṃ sabbathā sabbaṃ vohārasamucchedo.|| ||</p>

					<p class="f4">Mayaṃ hi bhante pubbe añña-titthiye paribbājake anājānīyeva samāne ājānīyāti amaññimha.|| ||</p>

					<p class="f4">Anājānīyeva samāne ājānīya-bhojanaṃ bhojimha.|| ||</p>

					<p class="f4">Anājānīyeva samāne ājānīya-ṭ-ṭhāne ṭhapimha.|| ||</p>

					<p class="f4">Bhikkhū pana mayaṃ bhante ājānīyeva samāne anājānīyāti amaññimha.|| ||</p>

					<p class="f4">Ājānīyeva samāne anājānīya-bhojanaṃ bhojimha.|| ||</p>

					<p class="f4">Ājānīyeva samāne anājānīya-ṭ-ṭhāne ṭhapimha.|| ||</p>

					<p class="f4">Idāni pana mayaṃ bhante añña-titthiye <a id="pg368"><span class="f2 g"><b>[368]</b></span></a> paribbājake anājāniyeva samāne anājānīyāti jānissāma.|| ||</p>

					<p class="f4">Anājānīyeva samāne anājānīya-bhojanaṃ bhojessāma anājānīyeva samāne anājānīya-ṭ-ṭhāne ṭhapessāma bhikkhū pana mayaṃ bhante ājānīyeva samāne ājānīyāti jānissāma ājānīyeva samāne ājānīya-bhojanaṃ bhojessāma,||<br />
					ājānīyeva samāne ājānīya-ṭ-ṭhāne ṭhapessāma ajanesi vata me bhante Bhagavā samaṇesu samaṇapemaṃ samaṇesu samaṇa-p-pasādaṃ samaṇesu samaṇagāravaṃ.|| ||</p>

					<p class="f4">Abhikkantaṃ bhante,||<br />
					abhikkantaṃ bhante,||<br />
					seyyathā pi bhante nikkujjitaṃ4 vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya,||<br />
					cakkhu-manto rūpāni dakkhintīti,||<br />
					evam evaṃ5 Bhagavatā aneka-pariyāyena dhammo pakāsito.|| ||</p>

					<p class="f4">Es'āhaṃ bhante Bhagavantaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Upāsakaṃ maṃ Bhagavā dhāretu ajja-t-agge pāṇupetaṃ saraṇaṃ gatanti.|| ||</p>

					<p class="ctr">Potaliya Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>