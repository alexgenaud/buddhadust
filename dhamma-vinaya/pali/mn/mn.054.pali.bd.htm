<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 54. The Buddha explains in detail what it means to have given up all avocations in this Dhamma." />
<title>MN 54: Potaliya Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p54">Sutta 54</a></h4>

					<h1>Potaliya Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg359"><span class="f2 g"><b>[359]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.054.horn.pts.htm#p1">pts</a>][<a href="../../../dhamma-vinaya/chlm/mn/mn.054.chlm.sbb.htm#p1">chlm</a>][<a href="../../../dhamma-vinaya/ati/mn/mn.054.than.ati.htm#p1">than</a>][<a href="../../../dhamma-vinaya/wp/mn/mn.054.ntbb.wp.htm">ntbb</a>][<a href="../../../dhamma-vinaya/mnl/mn/mn.054.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Aŋguttarāpesu viharati||<br />
					Āpaṇaɱ nāma Aŋguttarāpānaɱ nigamo.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya Āpaṇaɱ piṇḍāya pāvisi.|| ||</p>

					<p class="f4">Āpaṇe piṇḍāyā caritvā pacchā-bhattaɱ piṇḍa-pāta-paṭikkanto yen'aññataro vana-saṇḍo ten'upasankami divā-vihārāya.|| ||</p>

					<p class="f4">Taɱ vana-saṇḍaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4">Potaliyo pi kho gahapati sampannanivāsanapāpuraṇo chattupāhanāhi jaŋghā-vihāraɱ anuvicaramāno anucaŋkama-māno yena so vana-saṇḍo ten'upasankami.|| ||</p>

					<p class="f4">Taɱ vana-saṇḍaɱ ajjhoga-hetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitaɱ kho Potaliyaɱ gahapatiɱ Bhagavā etad avoca:|| ||</p>

					<p class="f4">'Saŋvijjante kho gahapati āsanāni,||<br />
					sace ākaŋkhasi nisīdā' ti.|| ||</p>

					<p class="f4">Evaɱ vutte Potaliyo gahapati||<br />
					'gahapativādena maɱ Samaṇo Gotamo samudā-caratī' ti||<br />
					kupito anatta-mano tuṇhī ahosi.|| ||</p>

					<p class="f4">Dutiyam pi kho Bhagavā Potaliyaɱ gahapatiɱ etad avoca:|| ||</p>

					<p class="f4">'Saŋvijjante kho gahapati āsanāni,||<br />
					sace ākaŋkhasi nisīdā' ti.|| ||</p>

					<p class="f4">Dutiyam pi kho Potaliyo gahapati||<br />
					'gahapativādena maɱ Samaṇo Gotamo samudā-caratī' ti||<br />
					kupito anatta-mano tuṇhī ahosi.|| ||</p>

					<p class="f4">Tatiyam pi kho Bhagavā Potaliyaɱ gahapatiɱ etad avoca:|| ||</p>

					<p class="f4">'Saŋvijjante kho gahapati āsanāni,||<br />
					sace ākaŋkhasi nisidā' ti.|| ||</p>

					<p class="f4">Evaɱ vutte Potaliyo gahapati||<br />
					'gahapati-vādena maɱ Samaṇo Gotamo samudā-cara' ti||<br />
					pi kupito anatta-mano Bhagavantaɱ etad avoca:|| ||</p>

					<p class="f4">'Ta-y-idaɱ <a id="pg360"><span class="f2 g"><b>[360]</b></span></a> bho Gotama na-cchannaɱ,||<br />
					ta-y-idaɱ na-ppaṭirūpaɱ,||<br />
					yaɱ maɱ tvaɱ gahapati-vādena samudā-carasī' ti.|| ||</p>

					<p class="f4">'Te hi te gahapati ākārā te liŋgā te nimittā yathā taɱ gahapatissā' ti.|| ||</p>

					<p class="f4">'Tathā hi pana me bho Gotama sabbe kammantā paṭikkhittā,||<br />
					sabbe vohārā samucchinnā' ti.|| ||</p>

					<p class="f4">'Yathā kathaɱ pana te gahapati sabbe kammantā paṭikkhittā,||<br />
					sabbe vohārā samucchinnā' ti?|| ||</p>

					<p class="f4">'Idha me bho Gotama yaɱ ahosi dhanaɱ vā dhaññaɱ vā rajataɱ vā jāta-rūpaɱ vā sabbaɱ taɱ puttānaɱ dāyajjaɱ niyyātaɱ,||<br />
					tatth-ā-haɱ anovādī anupavādī ghāsa-c-chādanaparamo viharāmi.|| ||</p>

					<p class="f4">Evaɱ kho me bho Gotama sabbe kammantā paṭikkhittā sabbe vohārā samucchinnā' ti.|| ||</p>

					<p class="f4">'Aññathā kho tvaɱ gahapati vohārasamucchedaɱ vadesi1 aññathā ca pana ariyassa vinaye vohārasamucchedo hotī' ti.|| ||</p>

					<p class="f4">'Yathā kathaɱ pana bhante ariyassa vinaye vohārasamucchedo hoti.|| ||</p>

					<p class="f4">Sādhu me bhante Bhagavā tathā dhammaɱ desetu||<br />
					yathā ariyassa vinaye vohārasamucchedo hotī' ti.|| ||</p>

					<p class="f4">'Tena hi gahapati suṇāhi sādhukaɱ mana-sikarohi bhāsissāmī' ti.|| ||</p>

					<p class="f4">'Evaɱ bhante' ti kho Potaliyo gahapati Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">'Aṭṭha kho ime gahapati dhammā ariyassa vinaye vohārasamucchedāya saŋvattanti.|| ||</p>

					<p class="f4">Katame aṭṭha?|| ||</p>

					<p class="f4">Apāṇāti-pātaɱ nissāya pāṇāti-pāto pahātabbo,||<br />
					dinnādānaɱ nissāya adinn'ādānaɱ pahātabbaɱ,||<br />
					saccaɱ vācaɱ nissāya musā-vādo pahātabbo,||<br />
					apisunaɱ vācaɱ nissāya pisunā vācā pahātabbā,||<br />
					agiddhilobhaɱ nissāya giddhilobho pahātabbo,||<br />
					anindārosaɱ nissāya nindāroso pahātabbo,||<br />
					akodhūpāyāsaɱ nissāya kodhūpāyāso pahātabbo,||<br />
					anati-mānaɱ nissāya ati-māno pahātabbo.|| ||</p>

					<p class="f4">Ime kho gahapati aṭṭhadhammā saŋkhittena vuttā vitthārena avibhattā ariyassa vinaye vohārasamucchedāya saŋvattantī' ti.</p>

					<p>&nbsp;</p>

					<hr class="hrctr" />

					<p>&nbsp;</p>
					<p class="f4">'Ye'me bhante Bhagavatā aṭṭha dhammā saŋkhittena vuttā vitthārena avibhattā ariyassa vinaye vohārasamucchedāya saŋvattanti.|| ||</p>

					<p class="f4">Sādhu me bhante Bhagavā ime aṭṭha dhamme vitthārena vibhajatu anukampaɱ upādāyā' ti.|| ||</p>

					<p class="f4">'Tena hi gahapati suṇāhi sādhukaɱ mana-sikarohi bhāsissāmī' ti.|| ||</p>

					<p class="f4">'Evaɱ bhante' ti kho Potaliyo gahapati Bhagavato paccassosi.|| ||</p>

					<p class="f4">Bhagavā etad avoca:</p>

					<p class="f4"><a id="pg361"><span class="f2 g"><b>[361]</b></span></a> 'Apāṇāti-pātaɱ nissāya pāṇāti-pāto pahātabbo' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu pāṇāti-pāti assaɱ,||<br />
					tes'āhaɱ saŋyojanānaɱ pahānāya samūcchedāya paṭipanno,||<br />
					ahañ c'eva kho pana pāṇāti-pāti assaɱ||<br />
					attā pi maɱ upavadeyya pāṇāti-pāta-paccayā,||<br />
					anuvicca viññū garaheyyuɱ pāṇāti-pāta-paccayā,||<br />
					kāyassa bhedā param maraṇā duggati pāṭikaŋkhā pāṇāti-pāta-paccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ pāṇāti-pāto,||<br />
					ye ca pāṇāti-pāta-paccayā uppajjeyyuɱ āsavā vighāta-pariḷāhā,||<br />
					pāṇāti-pātā paṭiviratassa evaɱsa te āsavā vighāta-pariḷāhā na honti."|| ||</p>

					<p class="f4">'Apāṇāti-pātaɱ nissāya pāṇāti-pāto pahātabbo' ti iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">'Dinnādānaɱ nissāya adinn'ādānaɱ pahātabban' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu adinn'ādāyī assaɱ,||<br />
					tes'āhaɱ saŋyojanānaɱ pahānāya samucrachedāya paṭipanno||<br />
					ahañ c'eva kho pana adinn'ādāyī assaɱ,||<br />
					attā pi maɱ upavadeyya adinn'ādāna-paccayā,||<br />
					anuvicca viññū garaheyyuɱ adinn'ādāna-paccayā,||<br />
					kāyassa bhedā param maraṇā duggati pāṭikaŋkhā adinn'ādāna-paccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ adinn'ādānaɱ,||<br />
					ye ca adinn'ādāna-paccayā uppajjeyyuɱ āsavā vighāta-pariḷāhā,||<br />
					adinn'ādānā paṭiviratassa evaɱsa te āsavā vighāta-pariḷāhā na honti."|| ||</p>

					<p class="f4">'Dinnādānaɱ nissāya adinn'ādānaɱ pahātabban' ti||<br />
					iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">'Saccaɱ vācaɱ nissāya musā-vādo pahātabbo' ti||<br />
					iti kho pan'etaɱ vuttaɱ||<br />
					kiñ c'etaɱ paṭicca vuttaɱ?</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu musā-vādī assaɱ,||<br />
					tes'āhaɱ saŋyojanānaɱ pahānāya samucchedāya paṭipanno||<br />
					ahañ c'eva kho pana musā-vādī assaɱ,||<br />
					attā pi maɱ upavādeyya musā-vāda-paccayā,||<br />
					anuvicca viññū garaheyyuɱ musā-vāda-paccayā,||<br />
					kāyassa bhedā param maraṇā duggati pāṭikaŋkhā musā-vāda-paccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ musā-vādo,||<br />
					<a id="pg362"><span class="f2 g"><b>[362]</b></span></a> ye ca musā-vāda-paccayā uppajjeyyuɱ āsavā vighāta-pariḷāhā||<br />
					musā-vādā paṭiviratassa evaɱsa te āsavā vighāta-pariḷāhā na honti.|| ||</p>

					<p class="f4">'Saccaɱ vācaɱ nissāya musā-vādo pahātabbo'ti||<br />
					iti yaɱ taɱ,||<br />
					vuttaɱ idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">'Apisunaɱ vācaɱ nissāya pisunā vācā pahātabbā' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu pisunā-vāco assaɱ,||<br />
					tes'āhaɱ saŋyojanānaɱ pahānāya samucchedāya paṭipanno||<br />
					ahañ c'eva kho pana pisunā vāco assaɱ,||<br />
					attā pi maɱ upavādeyya pisunā vācapaccayā,||<br />
					anuvicca viññū garaheyyuɱ pisunā vācapaccayā,||<br />
					kāyassa bhedā param maraṇā duggati pāṭikaŋkhā pisunā vācapaccayā.|| ||</p>

					<p class="f4">Etad eva kho pana saɱyojaganaɱ etaɱ nīvaraṇaɱ yad idaɱ suna pisunā vācā,||<br />
					ye ca pisunā vācapaccayā uppajjeyyuɱ āsavā vighāta-pariḷāhā||<br />
					pisunā vācā paṭiviratassa evaɱsa te āsavā vighāta-pariḷāhā na honti.|| ||</p>

					<p class="f4">'Apisunaɱ vācaɱ nissāya pisunā vācā pahātabbā' ti||<br />
					iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">Agiddhilobhaɱ nissāya giddhilobho pahātabbo' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu giddhilobhī assaɱ,||<br />
					tes'āhaɱ saŋyojanānaɱ pahānāya samucchedāya paṭipanno||<br />
					ahañ c'eva kho pana giddhilobhī assaɱ,||<br />
					attā pi maɱ upavadeyya giddhilobhapaccayā,||<br />
					anuvicca viññū garaheyyuɱ giddhilobhapaccayā,||<br />
					kāyassa bhedā param maraṇā duggati pāṭikaŋkhā giddhilobhapaccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ giddhilobho,||<br />
					ye ca giddhilobhapaccayā uppajjeyyuɱ āsavā vighāta-pariḷāhā||<br />
					agiddhilobhi'ssa evaɱsa te āsavā vighāta-pariḷāhā na honti.|| ||</p>

					<p class="f4">'Agiddhilobhaɱ nissāya giddhilobho pahātabbo' ti||<br />
					iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">'Anindārosaɱ nissāya nindāroso pahātabbo' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu nindārosī assaɱ,||<br />
					tes'āhaɱ saŋyojanānaɱ <a id="pg363"><span class="f2 g"><b>[363]</b></span></a> pahānāya samucchedāya paṭipanno||<br />
					ahañ c'eva kho pana nindārosī assaɱ,||<br />
					attā pi maɱ upavadeyya nindārosapaccayā||<br />
					anuvicca viññū garaheyyuɱ nindārosapaccayā,||<br />
					kāyassa bhedā param maraṇā duggati pāṭikaŋkhā nindārosapaccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ nindāroso||<br />
					ye ca nindārosapaccayā uppajjeyyuɱ āsavā vighāta-pariḷāhā||<br />
					anindārosissa evaɱsa te āsavā vighāta-pariḷāhā na honti.|| ||</p>

					<p class="f4">'Anindārosaɱ nissāya nindāroso pahātabbo'ti||<br />
					iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">'Akodhūpāyāsaɱ nissāya kodhūpāyāso pahātabbo' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu kodhūpāyāsī assaɱ,||<br />
					tes'āhaɱ saŋyojanānaɱ pahānāya samucchedāya paṭipanno||<br />
					ahañ c'eva kho pana kodhūpāyāsī assaɱ,||<br />
					attā pi maɱ upavadeyya kodhūpāyāsapaccayā,||<br />
					anuvicca viññū garaheyyuɱ kodhūpāyāsa paccayā,||<br />
					kāyassa bhedā param maraṇā duggati pāṭikaŋkhā kodhūpāyāsapaccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ kodhūpāyāso,||<br />
					ye ca kodhūpāyāsapaccayā uppajjeyyuɱ āsavā vighāta-pariḷāhā||<br />
					akodhūpāyāsissa evaɱsa te āsavā vighāta-pariḷāhā na honti|| ||</p>

					<p class="f4">'Akodhūpāyāsaɱ nissāya kodhūpāyāso pahātabbo' ti||<br />
					iti yaɱ taɱ vuttaɱ,||<br />
					idam etaɱ paṭicca vuttaɱ.|| ||</p>

					<p class="ctr c">&#9632;</p>

					<p class="f4">'Anati-mānaɱ nissāya ati-māno pahātabbo' ti||<br />
					iti kho pan'etaɱ vuttaɱ,||<br />
					kiñ c'etaɱ paṭicca vuttaɱ?|| ||</p>

					<p class="f4">Idha gahapati ariya-sāvako iti paṭisañcikkhati:|| ||</p>

					<p class="f4">"Yesaɱ kho ahaɱ saŋyojanānaɱ hetu ati-mānī assaɱ,||<br />
					tes'āhaɱ saŋyojanānaɱ pahānāya samucchedāya paṭipanno||<br />
					ahañ c'eva kho pana ati-mānī assaɱ,||<br />
					attā pi maɱ upavadeyya ati-mānapaccayā,||<br />
					anuvicca viññū garaheyyuɱ ati-mānapaccayā,||<br />
					kāyassa bhedā param maraṇā duggati pāṭikaŋkhā ati-mānapaccayā.|| ||</p>

					<p class="f4">Etad eva kho pana saŋyojanaɱ etaɱ nīvaraṇaɱ yad idaɱ ati-māno,||<br />
					ye ca ati-mānapaccayā uppajjeyyuɱ āsavā vighāta-pariḷāhā,||<br />
					anati-mānissa evaɱsa te āsavā vighāta-pariḷāhā na honti.|| ||</p>

					<p class="f4">'Anati-mānaɱ nissāya ati-māno pahātabbo' ti||<br />
					iti yaɱ taɱ vuttaɱ||<br />
					idam etaɱ paṭicca vuttaɱ.</p>

					<p class="f4"><a id="pg364"><span class="f2 g"><b>[364]</b></span></a> Ime kho gahapati aṭṭha dhammā saŋkhittena vuttā vitthārena vibhattā ye ariyassa vinaye vohārasamucchedāya saŋvattanti.|| ||</p>

					<p class="f4">Na tv'eva tāva ariyassa vinaye sabbena sabbaɱ sabbathā sabbaɱ vohārasamucchedo hotī' ti.|| ||</p>

					<p class="f4">'Yathā kathaɱ pana bhante ariyassa vinaye sabbena sabbaɱ sabbathā sabbaɱ vohārasamucchedo hoti.|| ||</p>

					<p class="f4">Sādhu me bhante Bhagavā tathā dhammaɱ desetu yathā ariyassa vinaye sabbena sabbaɱ sabbathā sabbaɱ vohārasamucchedo hotī' ti.|| ||</p>

					<p class="f4">'Tena hi gahapati suṇāhi,||<br />
					sādhukaɱ mana-sikarohi||<br />
					bhāsissāmi' ti.|| ||</p>

					<p class="f4">'Evaɱ bhante' ti kho Potaliyo gahapati Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Seyyathā pi gahapati kukkuro jighacchā-du-b-balyapareto goghātakasūṇaɱ pacc'upaṭṭhito assa.|| ||</p>

					<p class="f4">Tam enaɱ dakkho goghātako vā go-ghātakantevāsī vā aṭṭhikaŋkalaɱ sunikantaɱ nikantaɱ nimmaɱsaɱ lohita-makkhittaɱ upacchubheyya.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Api nu so kukkuro amuɱ aṭṭhikaŋkalaɱ sunikantaɱ nikantaɱ nimmaɱsaɱ lohita-makkhittaɱ palikhādento jighacchā-du-b-balyaɱ paṭivineyyā' ti?|| ||</p>

					<p class="f4">'No h'etaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Aduɱ hi bhante aṭṭhikaŋkalaɱ sunikantaɱ nikantaɱ nimmaɱsaɱ lohita-makkhittaɱ,||<br />
					yāva-d-eva ca pana so kukkuro kilamathassa vighātassa bhāgī assā' ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">Aṭṭhikaŋkalūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo' ti.|| ||</p>

					<p class="f4">Evam etaɱ yathā-bhūtaɱ samma-p-paññāya disvā||<br />
					yā'yaɱ upekkhā nānattā nānattasitā||<br />
					taɱ abhini-vajchetvā||<br />
					yā'yaɱ upekkhā ekattā ekattasitā,||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaɱ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati gijjho vā kaŋko vā kulalo vā maɱsapesiɱ ādāya uḍḍiyeyya,||<br />
					tam enaɱ gijjhā pi kaŋkā pi kulalā pi anupatitvā anupatitvā vitaccheyyuɱ virājeyyuɱ.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Sace so gijjho vā kaŋko vā kulalo vā taɱ maɱsapesiɱ na khippam eva paṭinissajjeyya||<br />
					so tato nidānaɱ maraṇaɱ vā niga-c-cheyya maraṇa-mattaɱ vā dukkhan' ti?|| ||</p>

					<p class="f4">"Evaɱ bhante" ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Maɱsapes'ūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo" ti.|| ||</p>

					<p class="f4"><a id="pg365"><span class="f2 g"><b>[365]</b></span></a> Evam etaɱ yathā-bhūtaɱ samma-p-paññāya disvā yā'yaɱ upekkhā nānattā nānattasitā,||<br />
					taɱ abhini-vajchetvā yā'yaɱ||<br />
					upekkhā ekattā ekattasitā,||<br />
					yattha sabbaso lokāmisūpādānā aparisesā nirujjhanti,||<br />
					tam ev'upekkhaɱ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati puriso ādittaɱ tiṇukkaɱ ādāya paṭivātaɱ gaccheyya.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Sace so puriso taɱ ādittaɱ tiṇukkaɱ na khippam'eva paṭinissajjeyya||<br />
					tassa sā ādittā tiṇukkā hatthaɱ vā daheyya bāhaɱ vā daheyya||<br />
					aññataraɱ vā aŋgapaccaŋgaɱ daheyya,||<br />
					so tato nidānaɱ maraṇaɱ vā niga-c-cheyya maraṇa-mattaɱ vā dukkhan' ti?|| ||</p>

					<p class="f4">"Evaɱ bhante" ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Tiṇukk'ūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyo" ti.|| ||</p>

					<p class="f4">Evam etaɱ yathā-bhūtaɱ samma-p-paññāya disvā||<br />
					yā'yaɱ upekkhā nānattā nānattasitā,||<br />
					taɱ abhini-vajchetvā||<br />
					yā'yaɱ upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaɱ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati aŋg'ārakāsu sādhika-porisā pūrā aŋgārānaɱ vīt'accikānaɱ vītadhūmānaɱ,||<br />
					atha puriso āgaccheyya jīvit-u-kāmo amarit-u-kāmo sukha-kāmo dukkha-paṭikkūlo.|| ||</p>

					<p class="f4">Tam enaɱ dve balavanto purisā nānā bāhāsu gahetvā aŋg'ārakāsuɱ upakaḍḍheyyuɱ.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Api nu so puriso iti c'iti c'eva kāyaɱ sannāmeyyāti.|| ||</p>

					<p class="f4">'Evaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Viditaɱ hi bhante tassa purisassa:|| ||</p>

					<p class="f4">"Imañ ce ahaɱ aŋg'ārakāsuɱ patissāmi,||<br />
					tato nidānaɱ maraṇaɱ vā nigacchāmi maraṇa-mattaɱ vā dukkhan"' ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Aŋgārakās'ūpamā kāmā vuttā Bhagavatā bahu-dukkhā bahupāyāsā,||<br />
					ādīnavo ettha bhiyyo" ti.|| ||</p>

					<p class="f4">Evam etaɱ yathā-bhūtaɱ samma-p-paññāya disvā yā'yaɱ upekkhā nānattā nānattasitā,||<br />
					taɱ abhini-vajchetvā yā'yaɱ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaɱ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati puriso supinakaɱ passeyya||<br />
					ārāma-rāmaṇeyyakaɱ vana-rāmaṇeyyakaɱ bhūmi-rāmaṇeyyakaɱ pokkharaṇīrāmaṇeyyakaɱ so paṭiBuddho na kiñci passeyya.|| ||</p>

					<p class="f4">Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Supinak'ūpamā kāmā vuttā Bhagavatā bahu-dukkhā bahupāyāsā,||<br />
					ādīnavo ettha bhiyyo" ti.|| ||</p>

					<p class="f4">Evam etaɱ yathā-bhūtaɱ samma-p-paññāya disvā yā'yaɱ upekkhā nānattā nānattasitā,||<br />
					taɱ abhini-vajchetvā yā'yaɱ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaɱ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati puriso yācitakaɱ bhogaɱ yācitvā <a id="pg366"><span class="f2 g"><b>[366]</b></span></a> yānaɱ vā poroseyyaɱ pavaramaṇikuṇḍalaɱ||<br />
					so tehi yācitakehi bhogehi purakkhato parivuto antarāpaṇaɱ paṭipajjeyya.|| ||</p>

					<p class="f4">Tam enaɱ jano disvā evaɱ vadeyya:|| ||</p>

					<p class="f4">"Bhogī vata bho puriso,||<br />
					evaɱ kira bhogino bhogāni bhuñjantī" ti.|| ||</p>

					<p class="f4">Tam enaɱ sāmikā yattha yatth'eva passeyyuɱ||<br />
					tattha tatth'eva sāni hareyyuɱ.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Alan nu kho tassa purisassa aññathattāyā' ti?|| ||</p>

					<p class="f4">'Evaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Sāmino hi bhante sāni harahantī' ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Yācitak'ūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyoti.|| ||</p>

					<p class="f4">Evam etaɱ yathā-bhūtaɱ samma-p-paññāya disvā yā'yaɱ upekkhā nānattā nānattasitā,||<br />
					taɱ abhini-vajchetvā yā'yaɱ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaɱ bhāveti.|| ||</p>

					<p class="ctr c">&#9632;</p>

					<p class="f4">Seyyathā pi gahapati gāmassa vā nigamassa vā avidūre tibbo vana-saṇḍo,||<br />
					tatr'assa rukkho sampannaphalo ca uppannaphalo ca,||<br />
					na cāssu kānici phalāni bhūmiyaɱ patitāni,||<br />
					atha puriso āgaccheyya phalatthiko phalagavesi phalapariyesanaɱ caramāno.|| ||</p>

					<p class="f4">So taɱ vana-saṇḍaɱ ajjhoga-hetvā taɱ rukkhaɱ passeyya sampannaphalañ ca upapannaphalañ ca,||<br />
					n'atthi ca kānici phalāni bhūmiyaɱ patitāni,||<br />
					jānāmi kho pan'āhaɱ rukkhaɱ āruhituɱ,||<br />
					yan'nūnāhaɱ imaɱ rukkhaɱ āruhitvā yāva-datthañ ca khādeyyaɱ ucchaŋgañca pūreyyanti.|| ||</p>

					<p class="f4">So taɱ rukkhaɱ āruhitvā yāva-datthañ ca||<br />
					khādeyya ucchaŋgañ ca pūreyya.|| ||</p>

					<p class="f4">Atha dutiyo puriso āgaccheyya phalatthiko phalagavesi phalapariyesanaɱ caramāno tiṇhaɱ kuṭhāriɱ ādāya.|| ||</p>

					<p class="f4">So taɱ vana-saṇḍaɱ ajjhoga-hetvā taɱ rukkhaɱ passeyya sampanna phalañ ca uppannaphalañ ca||<br />
					tassa evam assa:|| ||</p>

					<p class="f4">"Ayaɱ kho rukkho sampannapalo ca,||<br />
					uppannaphalo ca,||<br />
					n'atthi ca kānici phalāni bhūmiyaɱ patitāni,||<br />
					na kho pan'āhaɱ jānāmi rukkhaɱ āruhituɱ,||<br />
					yan'nūnāhaɱ imaɱ rukkhaɱ mūlato chetvā yāva-datthañ ca khādeyyaɱ ucchaŋgañca pūreyyanti.|| ||</p>

					<p class="f4">So taɱ rukkhaɱ mūlato chindeyya.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Asu yo so puriso paṭhamaɱ rukkhaɱ ārūḷho,||<br />
					sace so na khippam'eva oroheyya tassa so rukkho papatanto hatthaɱ vā bhañjeyya||<br />
					aññataraɱ vā aŋgapaccaŋgaɱ bhañjeyya,||<br />
					so tato <a id="pg367"><span class="f2 g"><b>[367]</b></span></a> nidānaɱ maraṇaɱ vā niga-c-cheyya maraṇa-mattaɱ vā dukkhan' ti?|| ||</p>

					<p class="f4">"Evaɱ bhante" ti.|| ||</p>

					<p class="f4">'Evam eva kho gahapati ariya-sāvako iti paṭisañcikkhati:|| ||</p>

					<p class="f4">"Rukkha-phal'ūpamā kāmā vuttā Bhagavatā bahu-dukkhā bahūpāyāsā,||<br />
					ādīnavo ettha bhiyyoti.|| ||</p>

					<p class="f4">Evam etaɱ yathā-bhūtaɱ samma-p-paññāya disvā yā'yaɱ upekkhā nānattā nānattasitā,||<br />
					taɱ abhini-vajchetvā yā'yaɱ||<br />
					upekkhā ekattā ekattasitā||<br />
					yattha sabbaso lokāmisūpādānā aparisesā nirujjhanti||<br />
					tam ev'upekkhaɱ bhāveti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">Sa kho so gahapati ariya-sāvako imaɱ yeva anuttaraɱ upekkhā-sati-pārisuddhiɱ āgamma aneka-vihitaɱ pubbe-nivāsaɱ anussarati.|| ||</p>

					<p class="f4">Seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi-jāti sata-sahassam pi,||<br />
					aneke pi saɱvaṭṭa-kappe aneke pi,||<br />
					vivaṭṭa-kappe aneke pi saɱvaṭṭa-vivaṭṭa-kappe,||<br />
					'amutr'āsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ.|| ||</p>

					<p class="f4">Tatra p'āsiɱ,||<br />
					evaɱ-nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="ctr c">&#9632;</p>

					<p class="f4">Sa kho so gahapati ariya-sāvako imaɱ yeva anuttaraɱ upekkhā sati-pārisuddhiɱ āgamma dibbena cakkhunā visuddhena atikkanta-mānusakena satte passati:||<br />
					cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate||<br />
					yathā-kammūpage satte pajānāti:-|| ||</p>

					<p class="f4">"Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā||<br />
					sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne uppajjamāne,||<br />
					hīne paṇīte suvaṇaṇe dubbaṇṇe sugate duggate||<br />
					yathā-kammūpage satte pajānāti.|| ||</p>

					<p class="ctr c">&#9632;</p>

					<p class="f4">Sa kho so gahapati ariya-sāvako imaɱ yeva anuttaraɱ upekkhā sati-pārisuddhiɱ āgamma āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p>&nbsp;</p>

					<hr class="hrctr" />

					<p>&nbsp;</p>
					<p class="f4">Ettāvatā kho gahapati ariyassa vinaye sabbena sabbaɱ sabbathā sabbaɱ vohārasamucchedo hoti.|| ||</p>

					<p class="f4">Taɱ kim maññasi gahapati?|| ||</p>

					<p class="f4">Yathā ariyassa vinaye sabbena sabbaɱ vohārasamucchedo hoti,||<br />
					api nu tvaɱ eva-rūpaɱ vohārasamucchedaɱ attani samanupassasī' ti?|| ||</p>

					<p class="f4">'Ko c'āhaɱ bhante ko ca ariyassa vinaye sabbena sabbaɱ sabbathā sabbaɱ vohārasamucchedo.|| ||</p>

					<p class="f4">Mayaɱ hi bhante pubbe añña-titthiye paribbājake anājānīyeva samāne ājānīyāti amaññimha.|| ||</p>

					<p class="f4">Anājānīyeva samāne ājānīya-bhojanaɱ bhojimha.|| ||</p>

					<p class="f4">Anājānīyeva samāne ājānīya-ṭ-ṭhāne ṭhapimha.|| ||</p>

					<p class="f4">Bhikkhū pana mayaɱ bhante ājānīyeva samāne anājānīyāti amaññimha.|| ||</p>

					<p class="f4">Ājānīyeva samāne anājānīya-bhojanaɱ bhojimha.|| ||</p>

					<p class="f4">Ājānīyeva samāne anājānīya-ṭ-ṭhāne ṭhapimha.|| ||</p>

					<p class="f4">Idāni pana mayaɱ bhante añña-titthiye <a id="pg368"><span class="f2 g"><b>[368]</b></span></a> paribbājake anājāniyeva samāne anājānīyāti jānissāma.|| ||</p>

					<p class="f4">Anājānīyeva samāne anājānīya-bhojanaɱ bhojessāma anājānīyeva samāne anājānīya-ṭ-ṭhāne ṭhapessāma bhikkhū pana mayaɱ bhante ājānīyeva samāne ājānīyāti jānissāma ājānīyeva samāne ājānīya-bhojanaɱ bhojessāma,||<br />
					ājānīyeva samāne ājānīya-ṭ-ṭhāne ṭhapessāma ajanesi vata me bhante Bhagavā samaṇesu samaṇapemaɱ samaṇesu samaṇa-p-pasādaɱ samaṇesu samaṇagāravaɱ.|| ||</p>

					<p class="f4">Abhikkantaɱ bhante,||<br />
					abhikkantaɱ bhante,||<br />
					seyyathā pi bhante nikkujjitaɱ4 vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya,||<br />
					cakkhu-manto rūpāni dakkhintīti,||<br />
					evam evaɱ5 Bhagavatā aneka-pariyāyena dhammo pakāsito.|| ||</p>

					<p class="f4">Es'āhaɱ bhante Bhagavantaɱ saraṇaɱ gacchāmi Dhammañ ca bhikkhu-sanghañ ca.|| ||</p>

					<p class="f4">Upāsakaɱ maɱ Bhagavā dhāretu ajja-t-agge pāṇupetaɱ saraṇaɱ gatanti.|| ||</p>

					<p class="f4 ctr">Potaliya suttaɱ catutthaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>