<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya 128. The Buddha is not able to halt the argument and contention of the Saṅgha in Ghosita's vihara in Kosambī and so moves on to Visit Bhago in Balakallonakara village where he teaches him Dhamma and then he visits the Anuruddhas staying in the Eastern Bamboo Grove there. There he teaches the Anuruddhas in great detail the process of eliminating the obstructions to clairvoyant sight and describes the method of jhana practice in threes which he himself used to attain Arahantship." />
<title>MN 128: Upakkilesa Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p128">Sutta 128</a></h4>

					<h1>Upakkilesa Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg152"><span class="f2 g"><b>[152]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.128.chlm.sbb.htm#p1">chlm</a>][<a href="../../../dhamma-vinaya/pts/mn/mn.128.horn.pts.htm#p1">pts</a>][<a href="../../../dhamma-vinaya/mnl/mn/mn.128.upal.mnl.htm#p1">upal</a>][<a href="../../../dhamma-vinaya/ati/mn/mn.128.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosambīyaṃ viharati Ghositārāme.|| ||</p>

					<p class="f4">Tena kho pana samayena Kosambīyaṃ bhikkhū bhaṇḍanajātā kalaha-jātā vivādāpannā añña-maññaṃ mukha-sattīhi vitudantā viharanti.|| ||</p>

					<p class="f4">Atha kho aññataro bhikkhu yena Bhagavā ten'upasaṅkami.|| ||</p>

					<p class="f4">Upasaṇ- <a id="pg153"><span class="f2 g"><b>[153]</b></span></a> kamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho so bhikkhu Bhagavantaṃ etad avoca:|| ||</p>

					<p class="f4">"Idha bhante, Kosambīyaṃ bhikkhū bhaṇḍanajātā kalaha-jātā vivādāpannā añña-maññaṃ mukha-sattīhi vitudantā viharanti.|| ||</p>

					<p class="f4">Sādhu bhante, Bhagavā yena te bhikkhū ten'upasaṅkamatu anukampaṃ upādāyā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">Atha kho Bhagavā yena te bhikkhū ten'upasaṅkami.|| ||</p>

					<p class="f4">Upasaṅkamitvā te bhikkhū etad avoca:|| ||</p>

					<p class="f4">"Alaṃ bhikkhave, mā bhaṇḍanaṃ, mā kalahaṃ, mā viggahaṃ, mā vivādan" ti.|| ||</p>

					<p class="f4">Evaṃ vutte aññataro bhikkhu Bhagavantaṃ etad avoca.|| ||</p>

					<p class="f4">"Āgametu bhante, Bhagavā dhammassāmi.|| ||</p>

					<p class="f4">Appo-s-sukko bhante, Bhagavā diṭṭha-dhamma-sukha-vihāraṃ anuyutto viharatu.|| ||</p>

					<p class="f4">Mayam etena bhaṇḍanena kalahena viggahena vivādena paññāyissāmā" ti.|| ||</p>

					<p class="f4">Dutiyam pi kho Bhagavā te bhikkhū etad avoca:|| ||</p>

					<p class="f4">"Alaṃ bhikkhave, mā bhaṇḍanaṃ, mā kalahaṃ, mā viggahaṃ, mā vivādan" ti.|| ||</p>

					<p class="f4">Dutiyam pi kho so bhikkhu Bhagavantaṃ etad avoca:|| ||</p>

					<p class="f4">"Āgametu bhante, Bhagavā dhammassāmi.|| ||</p>

					<p class="f4">Appo-s-sukko bhante, Bhagavā diṭṭha-dhamma-sukha-vihāraṃ anuyutto viharatu.|| ||</p>

					<p class="f4">Mayam etena bhaṇḍanena kalahena viggahena vivādena paññāyissāmā" ti.|| ||</p>

					<p class="f4">Tatiyam pi kho Bhagavā te bhikkhū etad avoca:|| ||</p>

					<p class="f4">"Alaṃ bhikkhave, mā bhaṇḍanaṃ, mā kalahaṃ, mā viggahaṃ, mā vivādan" ti.|| ||</p>

					<p class="f4">Tatiyam pi kho so bhikkhu Bhagavantaṃ etad avoca:|| ||</p>

					<p class="f4">"Āgametu bhante, Bhagavā dhammassāmi.|| ||</p>

					<p class="f4">Appo-s-sukko bhante, Bhagavā diṭṭha-dhamma-sukha-vihāraṃ anuyutto viharatu.|| ||</p>

					<p class="f4">Mayam etena bhaṇḍanena kalahena viggahena vivādena paññāyissāmā" ti.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaram ādāya Kosambīṃ piṇḍāya pāvisi.|| ||</p>

					<p class="f4">Kosambīyaṃ piṇḍāya caritvā pacchā-bhattaṃ piṇḍa-pāta-paṭikkanto sen'āsanaṃ saṃsāmetvā patta-cīvaram ādāya ṭhitako va imā gāthā abhāsi:|| ||</p>

					      <p class="f4 in2"><a id="pg154"><span class="f2 g"><b>[154]</b></span></a> Puthu saddo samajano||<br />
							na bālo koci maññatha,||<br />
							Saṅghasmiṃ bhijjamānasmiṃ||<br />
							nāññaṃ bhiyyo amaññatha.|| ||</p>

					      <p class="f4 in2">Parimuṭṭhā paṇḍitā bhāsā||<br />
							vācā gocarabhāṇino,||<br />
							Yāv'icchanti mukhāyāmaṃ||<br />
							yena nītā na taṃ vidū.|| ||</p>

					      <p class="f4 in2">Akkocchi maṃ avadhi maṃ||<br />
							ajini maṃ ahāsi me,||<br />
							Ye taṃ upanayhanti||<br />
							veraṃ tesaṃ na sammati.|| ||</p>

					      <p class="f4 in2">Akkocchi maṃ avadhi maṃ||<br />
							ajini maṃ āhāsi me,||<br />
							Ye taṃ na upanayhanti||<br />
							veraṃ tesūpasammati.|| ||</p>

					      <p class="f4 in2">Na hi verena verāni||<br />
							sammantīdha kudācanaṃ,||<br />
							Averena ca sammanti||<br />
							esa dhammo sanantano.|| ||</p>

					      <p class="f4 in2">Pare ca na vijānanti||<br />
							mayam ettha yamāmase,||<br />
							Ye ca tattha vijānanti tato sammanti medhagā.|| ||</p>

					      <p class="f4 in2">Aṭṭhicchidā pāṇaharā||<br />
							gavāssadhanahārino,||<br />
							Raṭṭhaṃ vilumpamānānaṃ||<br />
							tesam pi hoti saṅgati||<br />
							kasmā tumhāka no siyā?|| ||</p>

					      <p class="f4 in2">Sace labhetha nipakaṃ sahāyaṃ||<br />
							saddhiṃ caraṃ sādhuvihāri dhīraṃ,||<br />
							Abhibhuyya sabbāni parissayāni||<br />
							careyya ten'atta-mano satīmā.|| ||</p>

					      <p class="f4 in2">No ce labhetha nipakaṃ sahāyaṃ||<br />
							saddhiṃ caraṃ sādhuvihāri dhīraṃ,||<br />
							Rājā va raṭṭhaṃ vijitaṃ pahāya||<br />
							eko care mātaṅg'araṃ yeva nāgo.|| ||</p>

					      <p class="f4 in2">Ekassa caritaṃ seyyo||<br />
							n'atthi bāle sahāyatā,||<br />
							Eko care na ca pāpāni kayirā||<br />
							appossukko mātaṅg'araṃ yeva nāgo ti.|| ||</p>

					<p class="f4">Atha kho Bhagavā ṭhitako va imā gāthā bhāsitvā yena Bālakaloṇakāragāmo ten'upasaṅkami.|| ||</p>

					<p class="f4">Tena kho pana <a id="pg155"><span class="f2 g"><b>[155]</b></span></a> samayen'āyasmā Bhagu Bālakaloṇakāragāme viharati.|| ||</p>

					<p class="f4">Addasā kho āyasmā Bhagu Bhagavantaṃ dūrato va āga-c-chantaṃ.|| ||</p>

					<p class="f4">Disvāna āsanaṃ paññāpesi udakañ ca pādānaṃ.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja pāde pakkhālesi.|| ||</p>

					<p class="f4">Āyasmā pi kho bhagu Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ bhaguṃ Bhagavā etad avoca:|| ||</p>

					<p class="f4">"Kacci bhikkhu, khamanīyaṃ, kacci yāpanīyaṃ, kacci piṇḍakena na kilamasī" ti?|| ||</p>

					<p class="f4">"Khamanīyaṃ Bhagavā, yāpanīyaṃ Bhagavā, na c'āhaṃ bhante piṇḍakena kilamāmī" ti.|| ||</p>

					<p class="f4">Atha kho Bhagavā āyasmantaṃ bhaguṃ dhammiyā kathāya sanda-s-setvā samāda-petvā samutte-chetvā samp'ahaṃsetvā uṭṭhāy'āsanā yena Pācīnavaṃsadāyo ten'upasaṅkami.|| ||</p>

					<p class="f4">Tena kho pana samayen'āyasmā ca Anuruddho āyasmā ca Nandiyo āyasmā ca Kimbilo Pācīnavaṃsadāye viharanti.|| ||</p>

					<p class="f4">Addasā kho dāyapālo Bhagavantaṃ dūrato va āga-c-chantaṃ.|| ||</p>

					<p class="f4">Disvāna Bhagavantaṃ etad avoca:|| ||</p>

					<p class="f4">"Mā samaṇa etaṃ dāyaṃ pāvisi, sant'ettha tayo kula-puttā attakāmarūpā viharanti,||<br />
					mā tesaṃ aphāsuṃ akāsī' ti.|| ||</p>

					<p class="f4">Assosi kho āyasmā Anuruddho dāyapālassa Bhagavatā saddhiṃ mantayamānassa.|| ||</p>

					<p class="f4">Sutvāna dāyapālaṃ etad avoca:|| ||</p>

					<p class="f4">"Mā āvuso dāyapāla, Bhagavantaṃ vāresi.|| ||</p>

					<p class="f4">Satthā no Bhagavā anuppatto" ti.|| ||</p>

					<p class="f4">Atha kho āyasmā Anuruddho yen'āyasmā ca Nandiyo yen'āyasmā ca Kimbilo ten'upasaṅkami.|| ||</p>

					<p class="f4">Upasaṅkamitvā āyasmantaṃ ca Nandiyaṃ āyasmantaṃ ca Kimbilaṃ etad avoca:|| ||</p>

					<p class="f4">"Abhi-k-kamath'āyasmanto, abhi-k-kamath'āyasmanto; Satthā no Bhagavā anuppatto" ti.|| ||</p>

					<p class="f4">Atha kho āyasmā ca Anuruddho āyasmā ca Nandiyo āyasmā ca Kimbilo Bhagavantaṃ paccuggantvā eko Bhagavato pattacīvaraṃ paṭiggahesi, eko āsanaṃ paññāpesi, eko pādodakaṃ upaṭṭhapesi.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja pāde pakkhālesi.|| ||</p>

					<p class="f4">Te pi kho āyasmanto Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnaṃ kho āyasmantaṃ Anuruddhaṃ Bhagavā etad avoca:|| ||</p>

					<p class="f4">"Kacci vo Anurudhā, khamanīyaṃ, kacci yāpanīyaṃ, kacci piṇḍakena na kilamathā" ti?|| ||</p>

					<p class="f4"><a id="pg156"><span class="f2 g"><b>[156]</b></span></a> "Khamanīyaṃ Bhagavā, yāpanīyaṃ Bhagavā.|| ||</p>

					<p class="f4">Na ca mayaṃ bhante, piṇḍakena kilamāmā" ti.|| ||</p>

					<p class="f4">"Kacci pana vo Anuruddhā, samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharathā" ti?|| ||</p>

					<p class="f4">"Taggha mayaṃ bhante, samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharāmā" ti.|| ||</p>

					<p class="f4">"Yathā kathaṃ pana tumhe Anuruddhā, samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharathā" ti?|| ||</p>

					<p class="f4">"Idha mayhaṃ bhante, evaṃ hoti:|| ||</p>

					<p class="f4">'Lābhā vata me, su-laddhaṃ vata me, yo'haṃ eva-rūpehi sabrahma-cārīhi saddhiṃ viharāmī' ti.|| ||</p>

					<p class="f4">Tassa mayhaṃ bhante, imesu āyasmantesu mettaṃ kāya-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ mano-kammaṃ pacc'upatthikaṃ āvī c'eva raho ca.|| ||</p>

					<p class="f4">Tassa mayhaṃ bhante, evaṃ hoti:|| ||</p>

					<p class="f4">'Yan'nūn-ā-haṃ sakaṃ cittaṃ nikkhi-pitvā imesaṃ yeva āyasmantānaṃ cittassa vasena vatteyyan' ti.|| ||</p>

					<p class="f4">So kho ahaṃ bhante, sakaṃ cittaṃ nikkhapitvā imesaṃ yeva āyasmantānaṃ cittassa vasena vattāmi.|| ||</p>

					<p class="f4">Nānā hi kho no bhante, kāyā, ekaṃ ca pana maññe cittan" ti.|| ||</p>

					<p class="f4">Āyasmā pi kho Nandiyo etad avoca:|| ||</p>

					<p class="f4">"Mayam pi kho, bhante, evam hoti:|| ||</p>

					<p class="f4">"Idha mayhaṃ bhante, evaṃ hoti:|| ||</p>

					<p class="f4">'Lābhā vata me, su-laddhaṃ vata me, yo'haṃ eva-rūpehi sabrahma-cārīhi saddhiṃ viharāmī' ti.|| ||</p>

					<p class="f4">Tassa mayhaṃ bhante, imesu āyasmantesu mettaṃ kāya-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ mano-kammaṃ pacc'upatthikaṃ āvī c'eva raho ca.|| ||</p>

					<p class="f4">Tassa mayhaṃ bhante, evaṃ hoti:|| ||</p>

					<p class="f4">'Yan'nūn-ā-haṃ sakaṃ cittaṃ nikkhi-pitvā imesaṃ yeva āyasmantānaṃ cittassa vasena vatteyyan' ti.|| ||</p>

					<p class="f4">So kho ahaṃ bhante, sakaṃ cittaṃ nikkhapitvā imesaṃ yeva āyasmantānaṃ cittassa vasena vattāmi.|| ||</p>

					<p class="f4">Nānā hi kho no bhante, kāyā, ekaṃ ca pana maññe cittan" ti.|| ||</p>

					<p class="f4">Āyasmā pi kho Kimbilo etad avoca:|| ||</p>

					<p class="f4">"Mayam pi kho, bhante, evam hoti:|| ||</p>

					<p class="f4">"Idha mayhaṃ bhante, evaṃ hoti:|| ||</p>

					<p class="f4">'Lābhā vata me, su-laddhaṃ vata me, yo'haṃ eva-rūpehi sabrahma-cārīhi saddhiṃ viharāmī' ti.|| ||</p>

					<p class="f4">Tassa mayhaṃ bhante, imesu āyasmantesu mettaṃ kāya-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ vacī-kammaṃ pacc'upatthikaṃ āvī c'eva raho ca.|| ||</p>

					<p class="f4">Mettaṃ mano-kammaṃ pacc'upatthikaṃ āvī c'eva raho ca.|| ||</p>

					<p class="f4">Tassa mayhaṃ bhante, evaṃ hoti:|| ||</p>

					<p class="f4">'Yan'nūn-ā-haṃ sakaṃ cittaṃ nikkhi-pitvā imesaṃ yeva āyasmantānaṃ cittassa vasena vatteyyan' ti.|| ||</p>

					<p class="f4">So kho ahaṃ bhante, sakaṃ cittaṃ nikkhapitvā imesaṃ yeva āyasmantānaṃ cittassa vasena vattāmi.|| ||</p>

					<p class="f4">Nānā hi kho no bhante, kāyā, ekaṃ ca pana maññe cittan" ti.|| ||</p>

					<p class="f4">"Evaṃ kho mayaṃ bhante, samaggā sammodamānā avivadamānā khīrodakībhūtā añña-maññaṃ piyacakkhūhi sampassantā viharāmā" ti.|| ||</p>

					<p class="f4">"Sādhu sādhu Anuruddhā.|| ||</p>

					<p class="f4">Kacci pana vo Anuruddhā, appamattā ātāpino pahit'attā viharathā" ti?|| ||</p>

					<p class="f4"><a id="pg157"><span class="f2 g"><b>[157]</b></span></a> "Taggha mayaṃ bhante, appamattā ātāpino pahit'attā viharāmā" ti.|| ||</p>

					<p class="f4">"Yathā kathaṃ pana tumhe Anuruddhā,||<br />
					appamattā ātāpino pahit'attā viharathā" ti?|| ||</p>

					<p class="f4">"Idha bhante, amhākaṃ yo paṭhamaṃ gāmato piṇḍāya paṭikkamati,||<br />
					so āsanāni paññāpeti,||<br />
					pānīyaṃ paribhojanīyaṃ upaṭṭhapeti,||<br />
					avakkārapātiṃ upaṭṭhapeti.|| ||</p>

					<p class="f4">Yo pacchā gāmato piṇḍāya paṭikkamati,||<br />
					sace hoti bhuttāvaseso,||<br />
					sace ākaṅkhati,||<br />
					bhuñjati.|| ||</p>

					<p class="f4">No ce ākaṅkhati,||<br />
					appaharite vā chaḍḍeti,||<br />
					appāṇake vā udake opilāpeti,||<br />
					so āsanāni paṭisāmeti,||<br />
					pānīyaṃ paribhojanīyaṃ paṭisāmeti.|| ||</p>

					<p class="f4">Avakkārapātiṃ dhovitvā paṭisāmeti,||<br />
					bhatt'aggaṃ sammajjati.|| ||</p>

					<p class="f4">Yo passati pānīyaghaṭaṃ vā||<br />
					paribhojanīyaghaṭaṃ vā||<br />
					vaccaghaṭaṃ vā rittaṃ tucchaṃ,||<br />
					so upaṭṭhapeti.|| ||</p>

					<p class="f4">Sac'assa hoti avisayhaṃ,||<br />
					hatthavikārena dutiyaṃ āmantetvā hatthavilaṅghakena upaṭṭhapema.|| ||</p>

					<p class="f4">Na tv'eva mayaṃ bhante,||<br />
					ta-p-paccayā vācaṃ bhindāma.|| ||</p>

					<p class="f4">Pañvāhikaṃ kho pana mayaṃ bhante,||<br />
					sabbarattiyaṃ dhammiyā kathāya sannisīdāma.|| ||</p>

					<p class="f4">Evaṃ kho mayaṃ bhante,||<br />
					appamattā ātāpino pahit'attā viharāmā" ti.|| ||</p>

					<p class="f4">"Sādhu sādhu Anuruddhā.|| ||</p>

					<p class="f4">Atthi pana vo Anuruddhā,||<br />
					evaṃ appamattāṇaṃ ātāpīnaṃ pahit'attāṇaṃ viharantānaṃ uttariṃ manussa-dhammā alam ariya-ñāṇa-dassana-viseso adhigato phāsuviharo" ti?|| ||</p>

					<p class="f4">"Idha mayaṃ bhante, appamattā ātāpino pahit'attā viharantā||<br />
					obhāsañ c'eva sañjānāma dassanañ ca rūpānaṃ.|| ||</p>

					<p class="f4">So kho pana no obhāso na cirass'eva antara-dhāyati dassanañ ca rūpānaṃ,||<br />
					tañ ca nimittaṃ na paṭivijjhamā" ti.|| ||</p>

					<p class="f4">Taṃ kho pana vo Anuruddhā, nimittaṃ paṭivijjhitabbaṃ.|| ||</p>

					<p class="f4">Aham pi sudaṃ Anuruddhā,||<br />
					pubbe va sambodhā anabhi-sambuddho Bodhisatto va samāno obhāsañ c'eva sañjānāmi dassanañ ca rūpānaṃ.|| ||</p>

					<p class="f4">So kho pana me obhāso <a id="pg158"><span class="f2 g"><b>[158]</b></span></a> na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Vicikicchā kho me udapādi.|| ||</p>

					<p class="f4">Vicikicchādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissatī' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Amana-sikāro kho me udapādi.|| ||</p>

					<p class="f4">Amana-sikārādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissatī||<br />
					na amana-sikaroti' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Thīna-middhaṃ kho me udapādi.|| ||</p>

					<p class="f4">Thinamiddhādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissatī||<br />
					na amana-sikaro,||<br />
					na thīna-middhan' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Chamhitattaṃ kho me udapādi.|| ||</p>

					<p class="f4">Chambhitattādhi karaṇaṃ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.'|| ||</p>

						<div class="floatrpp wpx200 marl6">
							<p>PTS here (and below), noting that the simile is an interruption of the thought, puts it in brackets. Woodward has solved the resulting problem by turning the "'ti" into, "So I thought:".</p>
							<p><img src="../../../resources/images/king_of_ny_vrysm.gif" width="38" height="32" alt="p.p. explains it all" /> <span class="f2">— p.p.</span></p>
						</div>

					<p class="f4">Seyyathā pi Anuruddhā puriso addhāna-magga-paṭipanno,||<br />
					tassa ubhatopasse vadhakā uppateyyuṃ,||<br />
					tassa ubhatato nidānaṃ chambhitattaṃ uppajjeyya.|| ||</p>

					<p class="f4">Evam eva kho me Anuruddhā,||<br />
					chambhitattaṃ udapādi,||<br />
					chambhitattādhikaraṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">'So haṃ tathā karis- <a id="pg159"><span class="f2 g"><b>[159]</b></span></a> sāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīna-middhaṃ||<br />
					na chambhitattan' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ubbillaṃ kho me udapādi.|| ||</p>

					<p class="f4">Ubbillādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.'|| ||</p>

					<p class="f4">Seyyathā pi Anuruddhā puriso ekaṃ nidhimukhaṃ gavesanto sakideva pañca nidhimukhāni adhigaccheyya.|| ||</p>

					<p class="f4">Tassa tato nidānaṃ ubbillaṃ uppajjeyya.|| ||</p>

					<p class="f4">Evam eva kho Anuruddhā ubbillaṃ kho me udapādi.|| ||</p>

					<p class="f4">Ubbillādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillan' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Duṭṭhullaṃ kho me udapādi.|| ||</p>

					<p class="f4">Duṭṭhullādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillaṃ||<br />
					na duṭṭhullan' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Accāraddha-viriyaṃ kho me udapādi.|| ||</p>

					<p class="f4">Accāraddha-viriyādhi karaṇañca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">Seyyathā pi Anuruddhā puriso ubhogi hatthehi vaṭṭakaṃ gāḷhaṃ gaṇheyya.|| ||</p>

					<p class="f4">So tatth'eva matameyya.|| ||</p>

					<p class="f4">Evam eva kho Anuruddhā, accāraddha-viriyaṃ kho me udapādi.|| ||</p>

					<p class="f4">Accāraddha-viriyādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillaṃ||<br />
					na duṭṭhullaṃ,||<br />
					na accāraddha-viriyan' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Atilīna-viriyaṃ kho me <a id="pg160"><span class="f2 g"><b>[160]</b></span></a> udapādi.|| ||</p>

					<p class="f4">Atilīna-viriyādhikaraṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">Seyyathā pi Anuruddhā puriso vaṭṭakaṃ sithilaṃ gaṇheyya.|| ||</p>

					<p class="f4">So tattha hatthato uppateyya.|| ||</p>

					<p class="f4">Evam eva kho me Anuruddhā, atilīnaviriyaṃ udapādi.|| ||</p>

					<p class="f4">Atilīna-viriyādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillaṃ||<br />
					na duṭṭhullaṃ,||<br />
					na accāraddha-viriyaṃ||<br />
					na atilīna-viriyan' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Abhijappā kho me udapādi.|| ||</p>

					<p class="f4">Abhijappādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillaṃ||<br />
					na duṭṭhullaṃ,||<br />
					na accāraddha-viriyaṃ||<br />
					na atilīna-viriyaṃ,||<br />
					na abhijappā' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Nānatta-saññā kho me udapādi.|| ||</p>

					<p class="f4">Nānatta-saññādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillaṃ||<br />
					na duṭṭhullaṃ,||<br />
					na accāraddha-viriyaṃ||<br />
					na atilīna-viriyaṃ,||<br />
					na abhijappā,||<br />
					na nānatta-saññā' ti.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto obhāsañ c'eva sañjānāmi dassanañ ca rūpānaṃ.|| ||</p>

					<p class="ctr c">&#9632;</p>

					<p class="f4">So kho pana me obhāso na cirass'eva antara-dhāyati dassanañ ca rūpānaṃ.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ko nu kho hetu||<br />
					ko paccayo,||<br />
					yena me obhāso antara-dhāyati dassanañ ca rūpānan' ti?|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Atinijjhāyitattaṃ kho me rūpānaṃ udapādi.|| ||</p>

					<p class="f4">Atinijjhāyitattādhi karaṇañ ca pana me samādhi cavi.|| ||</p>

					<p class="f4">Samādhimhi cute obhāso antara-dhāyati dassanañ ca rūpānaṃ.|| ||</p>

					<p class="f4">So haṃ tathā karissāmi,||<br />
					yathā me puna na vicikicchā uppajjissati||<br />
					na amana-sikāro||<br />
					na thīmiddhaṃ||<br />
					na chambhitattaṃ||<br />
					na ubbillaṃ||<br />
					na duṭṭhullaṃ,||<br />
					na accāraddha-viriyaṃ||<br />
					na atilīna-viriyaṃ,||<br />
					na abhijappā,||<br />
					na nānatta-saññā,||<br />
					na atinijjhāyitattaṃ rūpānan' ti.|| ||</p>

					<p class="f4">So kho ahaṃ Anuruddhā,||<br />
					'Vicikicchā cittassa upakkileso' ti||<br />
					iti viditvā vici-kicchaṃ cittassa upakkilesaṃ pajahiṃ.|| ||</p>

					<p class="f4">'Amana-sikāro cittassa upakkileso ti iti viditvā amana-sikāraṃ cittassa upakkilesaṃ pajahiṃ.|| ||</p>

					<p class="f4">'Thīna-middhaṃ cittassa upakkileso' ti||<br />
					iti viditvā thīna-middhaṃ cittassa upakkilesaṃ pajahiṃ.|| ||</p>

					<p class="f4">'Chambhitattaṃ cittassa upakkileso' ti||<br />
					iti viditvā chambhitattaṃ cittassa upakkilesaṃ pajahiṃ.|| ||</p>

					<p class="f4">'Ubbillaṃ1 cittassa upakkileso' ti||<br />
					iti viditvā ubbillaṃ1 cittassa upakkilesaṃ pajahiṃ.|| ||</p>

					<p class="f4">'Duṭṭhullaṃ cittassa upakkileso' ti||<br />
					iti viditvā duṭṭhullaṃ cittassa upakkilesaṃ pajahiṃ.|| ||</p>

					<p class="f4">'Accāraddha-viriyaṃ cittassa upakkileso' ti||<br />
					iti viditvā accāraddha-viriyaṃ cittassa upakkilesaṃ pajahiṃ.|| ||</p>

					<p class="f4">'Atilīnaviriyaṃ cittassa upakkileso' ti||<br />
					iti viditvā atilīnaviriyaṃ cittassa upakkilesaṃ pajahiṃ.|| ||</p>

					<p class="f4">'Abhijappā cittassa upakkileso' ti||<br />
					iti viditvā abhijappaṃ cittassa upakkilesaṃ pajahiṃ.|| ||</p>

					<p class="f4">'Nānattasaññaṃ cittassa upakkiloso' ti||<br />
					iti viditvā nānattasaññaṃ cittassa upakkilesaṃ pajahiṃ.|| ||</p>

					<p class="f4">'Atinijjhāyitattaṃ rūpānaṃ cittassa <a id="pg161"><span class="f2 g"><b>[161]</b></span></a> upakkileso' ti||<br />
					iti viditvā atinijjhāyitattaṃ rūpānaṃ cittassa upakkilesaṃ pajahiṃ.|| ||</p>

					<p class="f4">So kho ahaṃ Anuruddhā, appamatto ātāpī pahit'atto viharanto||<br />
					obhāsam pi hi kho sañjānāmi,||<br />
					na ca rūpāni passāmi.|| ||</p>

					<p class="f4">Rūpāni hi kho passāmi,||<br />
					na ca obhāsaṃ sañjānāmi.|| ||</p>

					<p class="f4">Kevalam pi rattiṃ||<br />
					kevalam pi divasaṃ||<br />
					kevalam pi rattin-divaṃ.|| ||</p>

					<p class="f4">Tassa mayhaṃ Anuruddhā, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yo'haṃ obhāsam hi kho sañjānāmi||<br />
					na ca rūpāni passāmi,||<br />
					rūpāni hi kho passāmi||<br />
					na ca obhāsaṃ sañjānāmi||<br />
					kevalam pi rattiṃ||<br />
					kevalam pi divasaṃ||<br />
					kevalam pi rattin-divan' ti?|| ||</p>

					<p class="f4">Tassa mayhaṃ Anuruddhā, etad ahosi:|| ||</p>

					<p class="f4">'Yasmiṃ kho ahaṃ samaye||<br />
					rūpa-nimittaṃ a-mana-sikaritvā||<br />
					obhāsa-nimittaṃ mana-sikaromi;||<br />
					obhāsaṃ hi kho tasmiṃ samaye sañjānāmi||<br />
					na ca rūpāni passāmi.|| ||</p>

					<p class="f4">Yasmiṃ panāhaṃ samaye||<br />
					obhāsa-nimittaṃ amanasi karitvā||<br />
					rūpa-nimittaṃ manasi karomi,||<br />
					rūpāni hi kho tam hi samaye passāmi||<br />
					na ca obhāsaṃ sañjānāmi||<br />
					kevalam pi rattiṃ||<br />
					kevalam pi divasaṃ||<br />
					kevalam pi rattin-divan' ti.|| ||</p>

					<p class="f4">So kho ahaṃ Anuruddhā appamatto ātāpī pahit'atto viharanto||<br />
					parittaṃ c'eva obhāsaṃ sañjānāmi||<br />
					parittāni ca rūpāni passāmi||<br />
					appamānañ c'eva obhāsaṃ sañjānāmi||<br />
					appamāṇāni ca rūpāni passāmi,||<br />
					kevalam pi rattiṃ||<br />
					kevalam pi divasaṃ,||<br />
					kevalam pi rattin-divan' ti.|| ||</p>

					<p class="f4">Tassa mayhaṃ Anuruddhā, etad ahosi:|| ||</p>

					<p class="f4">'Ko nu kho hetu,||<br />
					ko paccayo,||<br />
					yo'haṃ parittaṃ c'eva obhāsaṃ sañjānāmi,||<br />
					parittāni ca rūpāni passāmi||<br />
					appamāṇañ c'eva obhāsaṃ sañjānāmi,||<br />
					appamāṇi ca rūpāni passāmi||<br />
					kevalam pi rattiṃ||<br />
					kevalam pi divasaṃ||<br />
					kevalam pi rattin-divan' ti?|| ||</p>

					<p class="f4">Tassa mayhaṃ Anuruddhā, etad ahosi:|| ||</p>

					<p class="f4">yasmiṃ kho me samaye paritto samādhi hoti,||<br />
					parittaṃ me tasmiṃ samaye cakkhu hoti.|| ||</p>

					<p class="f4">So'haṃ parittena cakkhunā parittañ 'c'eva obhāsaṃ sañjānāmi,||<br />
					parittāni ca rūpāni passāmi.|| ||</p>

					<p class="f4">Yasmiṃ pana samaye apparitto me samādhi hoti,||<br />
					appamāṇaṃ me tasmiṃ samaye cakkhu hoti,||<br />
					so'haṃ appamāṇena cakkhunā appamāṇañ c'eva obhāsaṃ sañjānāmi,||<br />
					appamāṇāni ca rūpāni passāmi||<br />
					kevalam pi rattiṃ||<br />
					kevalam pi divasaṃ||<br />
					kevalam pi rattin-divan' ti.|| ||</p>

					<p class="f4">Yato kho <a id="pg162"><span class="f2 g"><b>[162]</b></span></a> me Anuruddhā,||<br />
					'Vicikicchā cittassa upakkileso' ti||<br />
					iti viditvā vicikicchā cittassa upakkileso pahīno ahosi.|| ||</p>

					<p class="f4">'Amana-sikāro cittassa upakkileso'ti||<br />
					iti viditvā amana-sikāro cittassa upakkileso pahīno ahosi.|| ||</p>

					<p class="f4">'Thīna-middhaṃ cittassa upakkileso' ti||<br />
					iti viditvā thīna-middhaṃ cittassa upakkileso pahīno ahosi.|| ||</p>

					<p class="f4">'Chambhitattaṃ cittassa upakkileso'ti||<br />
					iti viditvā chambhitattaṃ cittassa upakkileso pahīno ahosi.|| ||</p>

					<p class="f4">'Ubbillaṃ cittassa upakkileso ti||<br />
					iti viditvā ubbillaṃ cittassa upakkileso pahīno ahosi.|| ||</p>

					<p class="f4">'Duṭṭhullaṃ cittassa upakkileso' ti||<br />
					iti viditvā duṭṭhullaṃ cittassa upakkileso pahīno ahosi.|| ||</p>

					<p class="f4">'Accāraddha-viriyaṃ cittassa upakkiloso ti||<br />
					iti viditvā accāraddha-viriyaṃ cittassa upakkileso pahīno ahosi.|| ||</p>

					<p class="f4">'Atilīnaviriyaṃ cittassa upakkileso ti||<br />
					iti viditvā atilīnaviriyaṃ cittassa upakkileso pahīno ahosi.|| ||</p>

					<p class="f4">'Abhijappā cittassa upakkileso ti||<br />
					iti viditvā abhijappā cittassa upakkileso pahīno ahosi.|| ||</p>

					<p class="f4">'Nānattasaññā cittassa upakkileso ti||<br />
					iti viditvā nānatta-saññā cittassa upakkileso pahīno ahosi.|| ||</p>

					<p class="f4">'Atinijjhāyitattaṃ rūpānaṃ cittassa upakkileso ti||<br />
					iti viditvā atinijjhāyitattaṃ rūpānaṃ cittassa upakkileso pahīno ahosi.|| ||</p>

					<p class="f4">Tassa mayhaṃ Anuruddhā etad ahosi:|| ||</p>

					<p class="f4">'Ye kho me cittassa upakkilesā,||<br />
					te me pahīnā.|| ||</p>

					<p class="f4">Handa dānāhaṃ tividhena samādhiṃ bhāvemī' ti.|| ||</p>

					<p class="f4">So kho ahaṃ Anuruddhā sa-vitakkam pi sa-vicāraṃ samādhiṃ bhāvesiṃ.|| ||</p>

					<p class="f4">Avitakkam pi vicāramattaṃ samādhiṃ bhāvesiṃ.|| ||</p>

					<p class="f4">Avitakkam pi avicāraṃ samādhiṃ bhāvesiṃ.|| ||</p>

					<p class="f4">Sappītikam pi samādhiṃ bhāvesiṃ.|| ||</p>

					<p class="f4">Nippītikam pi samādhiṃ bhāvesiṃ.|| ||</p>

					<p class="f4">Sāta-sahagatam pi samādhiṃ bhāvesiṃ.|| ||</p>

					<p class="f4">Upekkhā-sahagatam pi samādhiṃ bhāvesiṃ.|| ||</p>

					<p class="f4">Yato kho me Anuruddhā,||<br />
					sa-vitakko pi sa-vicāro samādhi bhāvito ahosi,||<br />
					avitakko pi vicāramanto samādhi bhāvito ahosi,||<br />
					avitakko pi avicāro samādhi bhāvito ahosi,||<br />
					sappītiko pi samādhi bhāvito ahosi,||<br />
					nippītiko pi samādhi bhāvito ahosi,||<br />
					sātasahagato pi samādhi bhāvito ahosi,||<br />
					upekkhā-sahagato pi samādhi bhāvito ahosi||<br />
					ñāṇañ ca pana me dassanaṃ udapādi:|| ||</p>

					<p class="f4">'Akuppā me ceto vimutti,||<br />
					ayamantimā jāti,||<br />
					n'atthi-dāni puna-b-bhavo' ti.|| ||</p>

					<p class="f4">Idam avoca Bhagavā, atta-mano āyasmā Anuruddho Bhagavato bhāsitaṃ 'abhinandī' ti.|| ||</p>

					<p class="ctr">Upakkilesa Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>