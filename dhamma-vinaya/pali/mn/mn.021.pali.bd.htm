<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 21. A famous sutta dealing with the idea that the student of this system should not concern himself with worldly matters, even those so close to home as the abuse of nuns; also dealing with the need for patience and endurance when faced with abusive speech ... to be counteracted by training in a heart of friendliness towards one and all." />
<title>MN 21: Kakacupama Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					3. Tatiya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p21">Sutta 21</a></h4>

					<h1>Kakacūpama Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.021.chlm.sbb.htm#p1">chlm</a>][<a href="../../../dhamma-vinaya/pts/mn/mn.021.horn.pts.htm#p1">pts</a>][<a href="../../../dhamma-vinaya/ati/mn/mn.021.than.ati.htm#p1">than</a>][<a href="../../../dhamma-vinaya/wp/mn/mn.021.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.021.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Tena kho pana samayen'āyasmā Moliyaphagguno bhikkhunīhi saddhiɱ ati-velaɱ saŋsaṭṭho viharati.|| ||</p>

					<p class="f4">Evaɱ saŋsaṭṭho āyasmā Moliyaphagguno bhikkhunīhi saddhiɱ viharati:||<br />
					sace koci bhikkhu āyasmato Moliyaphaggunassa sammukhā tāsaɱ bhikkhunīnaɱ avaṇṇaɱ bhāsati.|| ||</p>

					<p class="f4">Ten'āyasmā Moliyaphagguno kupito anatta-mano adhikaraṇam pi karoti.|| ||</p>

					<p class="f4">Sace pana koci bhikkhu tāsaɱ bhikkhunīnaɱ sammukhā āyasmato Moliyaphaggunassa avaṇṇaɱ bhāsati.|| ||</p>

					<p class="f4">Tena tā bhikkhuniyo kupitā anatta-manā adhikaraṇam pi karonti.|| ||</p>

					<p class="f4">Evaɱ saŋsaṭṭho āyasmā Moliyaphagguno bhikkhunīhi saddhiɱ viharati.|| ||</p>

					<p class="f4">3. Atha kho aññataro bhikkhu yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so bhikkhu Bhagavantaɱ etad avoca:|| ||</p>

					<p class="f4">"Āyasmā bhante Moliyaphagguno bhikkhunīhi saddhiɱ ati-velaɱ saŋsaṭṭho viharati.|| ||</p>

					<p class="f4">Evaɱ saŋsaṭṭho bhante āyasmā Moliyaphagguno bhikkhunīhi saddhiɱ viharati:||<br />
					sace koci bhikkhu āyasmato Moliyaphaggunassa sammukhā tāsaɱ bhikkhunīnaɱ avaṇṇaɱ bhāsati,||<br />
					ten'āyasmā Moliyaphagguno kupito anatta-mano adhikaraṇam pi karonti.|| ||</p>

					<p class="f4">Sace pana koci bhikkhu tāsaɱ bhikkhunīnaɱ sammukhā āyasmato Moliyaphaggunassa avaṇṇaɱ bhāsati,||<br />
					tena tā bhikkhuniyo kupitā anatta-manā adhikaraṇampi karonti.|| ||</p>

					<p class="f4">Evaɱ saŋsaṭṭho bhante āyasmā Moliyaphagguno bhikkhunīhī saddhiɱ viharatī" ti.|| ||</p>

					<p class="f4">4. Atha kho Bhagavā aññataraɱ bhikkhuɱ āmantesi:|| ||</p>

					<p class="f4">'Ehi <a id="pg123"><span class="f2 g"><b>[123]</b></span></a> tvaɱ bhikkhu mama vacanena Moliyaphaggunaɱ bhikkhuɱ āmantehi:|| ||</p>

					<p class="f4">"Satthā taɱ āvuso Phagguna āmantetī" ti.|| ||</p>

					<p class="f4">'Evaɱ bhante' ti kho so bhikkhu Bhagavato paṭissutvā yen'āyasmā Moliyaphagguno ten'upasankami.|| ||</p>

					<p class="f4">Upasaŋkamitvā āyasmantaɱ Moliyaphaggunaɱ etad avoca:|| ||</p>

					<p class="f4">'Satthā taɱ āvuso Phagguna āmantetī' ti.|| ||</p>

					<p class="f4">'Evam āvuso' ti kho āyasmā Moliyaphagguno tassa bhikkhuno paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Moliyaphaggunaɱ Bhagavā etad avoca:|| ||</p>

					<p class="f4">5. Saccaɱ kira tvaɱ Phagguna bhikkhunīhi saddhiɱ ati-velaɱ saŋsaṭṭho viharasi?|| ||</p>

					<p class="f4">Evaɱ saŋsaṭṭho kira tvaɱ Phagguna bhikkhunīhi saddhiɱ viharasi:||<br />
					sace koci bhikkhu tuyhaɱ sammukhā tāsaɱ bhikkhunīnaɱ avaṇṇaɱ bhāsati,||<br />
					tena tvaɱ kupito anatta-mano adhikaraṇam pi karosi.|| ||</p>

					<p class="f4">Sace pana koci bhikkhu tāsaɱ bhikkhunīnaɱ sammukhā tuyhaɱ avaṇṇaɱ bhāsati.|| ||</p>

					<p class="f4">Tena tā bhikkhuniyo kupitā anatta-manā adhikaraṇam pi karonti.|| ||</p>

					<p class="f4">Evaɱ saŋsaṭṭho kira tvaɱ Phagguna bhikkhunīhi saddhiɱ viharasī" ti.|| ||</p>

					<p class="f4">'Evaɱ bhante'|| ||</p>

					<p class="f4">Nanu tvaɱ Phagguna kula-putto saddhā agārasmā anagāriyaɱ pabba-jitoti?|| ||</p>

					<p class="f4">"Evaɱ bhante" ti.|| ||</p>

					<p class="f4">6. Na kho te etaɱ Phagguna paṭirūpaɱ,||<br />
					kula-puttassa saddhā agārasmā anagāriyaɱ pabba-jitassa,||<br />
					yaɱ tvaɱ bhikkhunīhī saddhiɱ ati-velaɱ saŋsaṭṭho vihareyyāsi.|| ||</p>

					<p class="f4">Tasmā ti ha Phagguna tava ce pi koci sammukhā tāsaɱ bhikkhunīnaɱ avaṇṇaɱ bhāseyya,||<br />
					tatrāpi tvaɱ Phagguna ye gehasitā chandā ye gehasitā vitakkā te pajaheyyāsi.|| ||</p>

					<p class="f4">Tatrāpi te Phagguna evaɱ sikkhitabbaɱ:|| ||</p>

					<p class="f4">'Na c'eva me cittaɱ vipariṇataɱ bhavissati,||<br />
					na ca pāpikaɱ vācaɱ nicchāressāmi,||<br />
					hitānukampī ca viharissāmi,||<br />
					metta-citto na dos'antaro" ti.|| ||</p>

					<p class="f4">Evaɱ hi te Phagguna sikkhitabbaɱ.|| ||</p>

					<p class="f4">Tasmā ti ha Phagguna tava ce pi koci sammukhā tāsaɱ bhikkhunīnaɱ pāṇinā pahāraɱ dadeyya,||<br />
					leḍḍunā pahāraɱ dadeyya,||<br />
					daṇḍena pahāraɱ dadeyya,||<br />
					satthena pahāraɱ dadeyya,||<br />
					tatrāpi tvaɱ Phagguna ye gehasitā chandā ye gehasitā vitakkā te pajaheyyāsi.|| ||</p>

					<p class="f4">Tatrāpi te Phagguna evaɱ sikkhitabbaɱ:|| ||</p>

					<p class="f4">'Na c'eva me cittaɱ vipariṇataɱ bhavissati,||<br />
					na ca pāpikaɱ vācaɱ nicchāressāmi,||<br />
					hitānukampī ca viharissāmi,||<br />
					metta-citto na dos'antaro" ti.|| ||</p>

					<p class="f4">Evaɱ hi te Phagguna sikkhitabbaɱ.|| ||</p>

					<p class="f4">Tasmā ti ha Phagguna tava ce pi koci sammukhā avaṇṇaɱ bhāseyya,||<br />
					tatrāpi tvaɱ Phagguna ye gehasitā chandā ye gehasitā vitakkā te pajaheyyāsi.|| ||</p>

					<p class="f4">Tatrāpi te Phagguna evaɱ sikkhitabbaɱ:|| ||</p>

					<p class="f4">'Na c'eva me cittaɱ vipariṇataɱ bhavissati,||<br />
					na ca pāpikaɱ vācaɱ nicchāressāmi,||<br />
					hitānukampī ca viharissāmi,||<br />
					metta-citto na dos'antaro" ti.|| ||</p>

					<p class="f4">Evaɱ hi te Phagguna sikkhitabbaɱ.|| ||</p>

					<p class="f4">Tasmā ti ha Phagguna tava ce pi koci pāṇinā pahāraɱ dadeyya,||<br />
					leḍḍunā pahāraɱ dadeyya,||<br />
					daṇḍena pahāraɱ dadeyya,||<br />
					satthena pa- <a id="pg124"><span class="f2 g"><b>[124]</b></span></a> hāraɱ dadeyya,||<br />
					tatrāpi tvaɱ Phagguna ye gehasitā chandā ye gehasitā vitakkā te pajaheyyāsi.|| ||</p>

					<p class="f4">Tatrāpi te Phagguna evaɱ sikkhitabbaɱ:|| ||</p>

					<p class="f4">'Na c'eva me cittaɱ vipariṇataɱ bhavissati,||<br />
					na ca pāpikaɱ vācaɱ nicchāressāmi,||<br />
					hitānukampī ca viharissāmi,||<br />
					metta-citto na dos'antaro" ti.|| ||</p>

					<p class="f4">Evaɱ hi te Phagguna sikkhitabbaɱ.|| ||</p>

					<p class="f4">7. Atha kho Bhagavā bhikkhu āmantesi:|| ||</p>

					<p class="f4">Ārādhayiɱsu vata me bhikkhave bhikkhū ekaɱ samayaɱ cittaɱ.|| ||</p>

					<p class="f4">Idh'āhaɱ bhikkhave bhikkhū āmantesiɱ:|| ||</p>

					<p class="f4">Ahaɱ kho bhikkhave ekāsanabhojanaɱ bhuñjāmi.|| ||</p>

					<p class="f4">Ekāsanabhojanaɱ kho ahaɱ bhikkhave bhuñjamāno appābādhatañ ca sañjānāmi appātaŋkatañ ca lahuṭṭhānañ ca balañ ca phāsu-vihārañ ca.|| ||</p>

					<p class="f4">Etha tumhe pi bhikkhave ekāsana bhojanaɱ bhuñjatha.|| ||</p>

					<p class="f4">Ekāsanabhojanaɱ kho bhikkhave tumhe pi bhuñjamānā appābādhatañ ca sañjānissatha appātaŋkatañ ca lahuṭṭhānañ ca balañ ca phāsu-vihārañ cā' ti.|| ||</p>

					<p class="f4">Na me bhikkhave tesu bhikkhūsu anusāsanī karaṇīyā ahosi.|| ||</p>

					<p class="f4">Satuppādakaraṇīyam'eva me bhikkhave tesu bhikkhusu ahosi.|| ||</p>

					<p class="f4">Seyyathā pi, bhikkhave, subhūmiyaɱ cātu-m-mahā-pathe ājaññaratho yutto assa ṭhito odhastapatodo,||<br />
					tam enaɱ dakkho yoggācariyo assa-damma-sārathī abhirūhitvā vāmena hatthena rasmiyo gahetvā dakkhiṇena hatthena patodaɱ gahetvā yenicchakaɱ yadicchakaɱ sāreyyā pi paccāsāreyyā pi,||<br />
					evam eva kho, bhikkhave, na me tesu bhikkhusu anusāsanī karaṇīyā ahosi.|| ||</p>

					<p class="f4">Satuppādakaraṇīyam'eva me bhikkhave tesu bhikkhusu ahosi.|| ||</p>

					<p class="f4">8. Tasmā ti ha bhikkhave tumhe akusalaɱ pajahatha.|| ||</p>

					<p class="f4">Kusalesu dhammesu āyogaɱ karotha.|| ||</p>

					<p class="f4">Evaɱ hi tumhe pi imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatha.|| ||</p>

					<p class="f4">Seyyathā pi, bhikkhave, gāmassa vā nigamassa vā avidūre mahantaɱ sāla-vanaɱ,||<br />
					tañ c'assa elaṇḍehi sañchannaɱ,||<br />
					tassa koci'd'eva puriso uppajjeyya atthakāmo hitakāmo yoga-k-khemakāmo,||<br />
					so yā tā sālalaṭṭhiyo kuṭilā ojāpaharaṇīyo tā tacchetvā bahiddhā nīhareyya,||<br />
					antovanaɱ suvisodhitaɱ visodheyya,||<br />
					yā pana tā sālalaṭṭhiyo ujukā sujātā tā sammā parihareyya,||<br />
					evaɱ h'etaɱ bhikkhave sāla-vanaɱ aparena samayena vuḍḍhiɱ virūḷhiɱ vepullaɱ āpajjeyya.|| ||</p>

					<p class="f4">Evam eva kho bhikkhave tumhe akusalaɱ pajahatha.|| ||</p>

					<p class="f4">Kusalesu dhammesu āyogaɱ karotha.|| ||</p>

					<p class="f4"><a id="pg125"><span class="f2 g"><b>[125]</b></span></a> Evaɱ hi tumhe pi imasmiɱ Dhamma-Vinaye vuḍḍhiɱ virūḷhiɱ vepullaɱ āpajjissatha.|| ||</p>

					<p class="f4">9. Bhūta-pubbaɱ bhikkhave imissā yeva Sāvatthīyā Vedehikā nāma gahipatānī ahosi.|| ||</p>

					<p class="f4">Vedehikāya bhikkhave gahapatāniyā evaɱ kalyāṇo kitti-saddo abbhu-g-gato:||<br />
					soratā Vedehikā gahapatānī||<br />
					nivātā Vedehikā gahapatānī,||<br />
					upasantā Vedehikā gahapatānī ti.|| ||</p>

					<p class="f4">Vedehikāya kho pana bhikkhave gahapatāniyā Kāḷī nāma dāsī ahosi,||<br />
					dakkhā analasā su-saɱvihita-kammantā.|| ||</p>

					<p class="f4">Atha kho bhikkhave Kāḷiyā dāsiyā etad ahosi:|| ||</p>

					<p class="f4">Mayhaɱ kho ayyāya evaɱ kalyāṇo kitti-saddo abbhu-g-gato:||<br />
					soratā Vedehikā gahapatānī,||<br />
					nivātā Vedehikā gahapatānī,||<br />
					upasantā Vedehikā gahapatānī ti.|| ||</p>

					<p class="f4">Kin nu kho me ayyā santaɱ yeva nu kho ajjhattaɱ kopaɱ na pātu-karoti?|| ||</p>

					<p class="f4">Udāhu asantaɱ?|| ||</p>

					<p class="f4">Udāhu mayh'ev'ete kammantā susaɱvihitā,||<br />
					yena me ayyā santaɱ yeva ajjhattaɱ kopaɱ na pātu-karoti?|| ||</p>

					<p class="f4">No asantaɱ?|| ||</p>

					<p class="f4">Yan nūnāhaɱ ayyaɱ vīmaɱseyyan ti.|| ||</p>

					<p class="f4">Atha kho bhikkhave Kāḷī dāsī divā uṭṭhāsi.|| ||</p>

					<p class="f4">Atha kho bhikkhave Vedehikā gahapatānī Kāḷiɱ dāsiɱ etad avoca:|| ||</p>

					<p class="f4">'He je Kāḷī' ti.|| ||</p>

					<p class="f4">'Kiɱ ayye' ti?|| ||</p>

					<p class="f4">'Kiɱ je divā uṭṭhāsī' ti?|| ||</p>

					<p class="f4">'Na kho ayye kiñcī ti.|| ||</p>

					<p class="f4">'No vata re kiñci pāpi dāsī,||<br />
					divā uṭṭhāsī' ti||<br />
					kupitā anatta-manā bhākuṭiɱ akāsi.|| ||</p>

					<p class="f4">Atha kho bhikkhave Kāḷiyā dāsiyā etad ahosi:|| ||</p>

					<p class="f4">Santaɱ yeva kho me ayyā ajjhattaɱ kopaɱ na pātu-karoti no asantaɱ.|| ||</p>

					<p class="f4">Mayh'ev'ete kammantā susaɱvihitā,||<br />
					yena me ayyā santaɱ yeva ajjhattaɱ kopaɱ na pātu-karoti no asantaɱ.|| ||</p>

					<p class="f4">Yan nūnāhaɱ bhīyosomattāya ayyaɱ vīmaɱseyyan ti.|| ||</p>

					<p class="f4">Atha kho bhikkhave Kāḷīdāsī divātaraɱ uṭṭhāsi.|| ||</p>

					<p class="f4">Atha kho bhikkhave Vedehikā gahapatānī Kāḷiɱ dāsiɱ etad avoca:|| ||</p>

					<p class="f4">'He je Kāḷī' ti.|| ||</p>

					<p class="f4">'Kiɱ ayye' ti?|| ||</p>

					<p class="f4">'Kiɱ je divā uṭṭhāsī' ti?|| ||</p>

					<p class="f4">'Na kho ayye kiñcī ti.|| ||</p>

					<p class="f4">'No vata re kiñci pāpi dāsī,||<br />
					divā uṭṭhāsī' ti||<br />
					kupitā anatta-manā anatta-manavācaɱ nicchāresi.|| ||</p>

					<p class="f4">Atha kho bhikkhave Kāḷiyā dāsiyā etad ahosi:|| ||</p>

					<p class="f4">Santaɱ yeva kho me ayyā ajjhattaɱ kopaɱ na pātu-karoti no asantaɱ.|| ||</p>

					<p class="f4">Mayh'ev'ete kammantā susaɱvihitā yena me ayyā santaɱ yeva ajjhattaɱ kopaɱ na pātu-karoti no asantaɱ.|| ||</p>

					<p class="f4">Yan nūnāhaɱ bhīyosomattāya ayyaɱ vīmaɱseyyan ti.|| ||</p>

					<p class="f4">Atha kho bhikkhave Kāḷī dāsī divātaraɱ yeva uṭṭhāsi.|| ||</p>

					<p class="f4">Atha kho bhikkhave Vedehikā gahapatānī Kāḷiɱ dāsiɱ <a id="pg126"><span class="f2 g"><b>[126]</b></span></a> etad avoca:|| ||</p>

					<p class="f4">'He je Kāḷī' ti.|| ||</p>

					<p class="f4">'Kiɱ ayye' ti?|| ||</p>

					<p class="f4">'Kiɱ je divā uṭṭhāsī' ti?|| ||</p>

					<p class="f4">'Na kho ayye kiñcī ti.|| ||</p>

					<p class="f4">'No vata re kiñci pāpi dāsī,||<br />
					divā uṭṭhāsī' ti||<br />
					kupitā anatta-manā aggaḷasūciɱ gahetvā sīse pahāraɱ adāsi,||<br />
					sīsaɱ vobhindi.|| ||</p>

					<p class="f4">Atha kho bhikkhave Kāḷī dāsī bhinnena sīsena lohitena gaḷantena paṭivissakānaɱ ujjhāpesi:|| ||</p>

					<p class="f4">'Passath'ayyā, soratāya kammaɱ.|| ||</p>

					<p class="f4">Passath'ayyā, nivātāya kammaɱ.|| ||</p>

					<p class="f4">Passath'ayyā, upasantāya kammaɱ,||<br />
					kathaɱ hi nāma ekadāsikāya:||<br />
					divā uṭṭhāsī' ti||<br />
					kupitā anatta-manā aggaḷasūciɱ gahetvā sīse pahāraɱ dassati,||<br />
					sīsaɱ vobhindissatī ti.|| ||</p>

					<p class="f4">Atha kho bhikkhave Vedehikāya gahapatāniyā aparena samayena evaɱ pāpako kitti-saddo abbhuggañchi:|| ||</p>

					<p class="f4">Caṇḍī Vedehikā gahapatānī,||<br />
					anivātā Vedehikā gahapatānī,||<br />
					anupasantā Vedehikā gahapatānī ti.|| ||</p>

					<p class="f4">10. Evam eva kho bhikkhave idh'ekacco bhikkhu tāva'd'eva sorata-sorato hoti nivāta-nivāto hoti upasantupasanto hoti yāva na amanāpā vacana-pathā phusanti.|| ||</p>

					<p class="f4">Yato ca kho bhikkhave bhikkhuɱ amanāpā vacana-pathā phusanti,||<br />
					atha bhikkhu sorato ti||<br />
					veditabbo nivāto ti||<br />
					veditabbo, upasanto ti veditabbo.|| ||</p>

					<p class="f4">Nāhaɱ taɱ bhikkhave bhikkhuɱ suvaco ti vadāmi,||<br />
					yo cīvara-piṇḍa-pāta-sen'āsana-gilāna-paccaya-bhesajja-parikkhāra-hetu suvaco hoti,||<br />
					sovacassataɱ āpajjati.|| ||</p>

					<p class="f4">Taɱ kissa hetu?|| ||</p>

					<p class="f4">Taɱ hi so bhikkhave bhikkhu cīvara-piṇḍa-pāta-sen'āsana-gilāna-paccaya-bhesajja-parikkhāraɱ alabhamāno na suvaco hoti,||<br />
					na sovacassataɱ āpajjati.|| ||</p>

					<p class="f4">Yo ca kho bhikkhave bhikkhu dhammaɱ yeva sakkaronto dhammaɱ garu-karonto dhammaɱ apacāyamāno suvaco hoti sovacassataɱ āpajjati,||<br />
					tam ahaɱ suvaco ti vadāmi.|| ||</p>

					<p class="f4">Tasmā ti ha bhikkhave evaɱ sikkhitabbaɱ:|| ||</p>

					<p class="f4">Dhammaɱ yeva sakkarontā dhammaɱ garu-karontā dhammaɱ apacāyamānā suvacā bhavissāma,||<br />
					sovacassataɱ āpajjissāmāti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">11. Pañc'ime bhikkhave:||<br />
					vacana-pathā yehi vo pare vadamānā vadeyyuɱ:||<br />
					kālena vā akālena vā,||<br />
					bhūtena vā abhūtena vā,||<br />
					saṇhena vā pharusena vā,||<br />
					attha-saɱhitena vā anattha-saɱhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuɱ akālena vā.|| ||</p>

					<p class="f4">Bhūtena vā bhikkhave pare vadamānā vadeyyuɱ abhūtena vā.|| ||</p>

					<p class="f4">Saṇhena vā bhikkhave pare vadamānā, vadeyyuɱ pharusena vā.|| ||</p>

					<p class="f4">Attha-saɱhitena vā bhikkhave pare vadamānā vadeyyuɱ  <a id="pg127"><span class="f2 g"><b>[127]</b></span></a> anattha-saɱhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuɱ dos'antarā vā.|| ||</p>

					<p class="f4">Tatrāpi kho bhikkhave evaɱ sikkhitabbaɱ:|| ||</p>

					<p class="f4">'Na c'eva no cittaɱ vipariṇataɱ bhavissati.|| ||</p>

					<p class="f4">Na ca pāpikaɱ vācaɱ nicchāressāma,||<br />
					hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaɱ mettā-saha-gatena cetasā pharitvā viharissāma.|| ||</p>

					<p class="f4">Tadārammaṇañ ca sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">12. Seyyathā pi, bhikkhave, puriso āgaccheyya kuddālapiṭakaɱ ādāya,||<br />
					so evaɱ vadeyya:|| ||</p>

					<p class="f4">Ahaɱ imaɱ mahā-paṭhaviɱ apaṭhaviɱ karissāmīti,||<br />
					so tatra tatra khaṇeyya,||<br />
					tatra tatra vikireyya,||<br />
					tatra tatra oṭṭhubheyya,||<br />
					tatra tatra omutteyya:||<br />
					apaṭhavī bhavasi,||<br />
					apaṭhavī bhavasī ti.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu so puriso imaɱ mahā-paṭhaviɱ apaṭhaviɱ kareyyāti?|| ||</p>

					<p class="f4">'No h'etaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Ayaɱ hi bhante mahā-paṭhavī gambhīrā appameyyā.|| ||</p>

					<p class="f4">Sā na sukarā apaṭhaviɱ kātuɱ.|| ||</p>

					<p class="f4">Yāva'd'eva ca pana so puriso kilamathassa vighātassa bhāgī assā' ti.|| ||</p>

					<p class="f4">13. Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuɱ:||<br />
					kālena vā akālena vā,||<br />
					bhūtena vā abhūtena vā||<br />
					saṇhena vā pharusena vā,||<br />
					attha-saɱhitena vā anattha-saɱhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuɱ akālena vā bhūtena vā bhikkhave pare vadamānā vadeyyuɱ abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuɱ pharusena vā.|| ||</p>

					<p class="f4">Attha-saɱhitena vā bhikkhave pare vadamānā vadeyyuɱ anattha-saɱhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuɱ dos'antarā vā.|| ||</p>

					<p class="f4">Tatrāpi vo bhikkhave evaɱ sikkhitabbaɱ:|| ||</p>

					<p class="f4">'Na c'eva no cittaɱ vipariṇataɱ bhavissati.|| ||</p>

					<p class="f4">Na ca pāpikaɱ vācaɱ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaɱ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaɱ lokaɱ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">14. Seyyathā pi, bhikkhave, puriso āgaccheyya lākhaɱ vā haliddiɱ vā nīlaɱ vā mañjiṭṭhaɱ vā ādāya.|| ||</p>

					<p class="f4">So evaɱ vadeyya:|| ||</p>

					<p class="f4">'Ahaɱ imasmiɱ ākāse rūpāni likhissāmi rūpapātu-bhāvaɱ karissāmīti.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu so puriso imasmiɱ ākāse rūpāni likheyya rūpapātu-bhāvaɱ kareyyāti?|| ||</p>

					<p class="f4">'No h'etaɱ bhante'|| ||</p>

					<p class="f4">Taɱ kissa hetu?|| ||</p>

					<p class="f4">Ayaɱ hi bhante ākāso arūpī anidassano.|| ||</p>

					<p class="f4">Tattha na sukaraɱ rūpaɱ likhituɱ rūpapātu-bhāvaɱ kātuɱ.|| ||</p>

					<p class="f4">Yāva'd'eva ca <a id="pg128"><span class="f2 g"><b>[128]</b></span></a> pana so puriso kilamathassa vighātassa bhāgī assā' ti.|| ||</p>

					<p class="f4">15.  Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuɱ:||<br />
					kālena vā akālena vā,||<br />
					bhūtena vā abhūtena vā||<br />
					saṇhena vā pharusena vā,||<br />
					attha-saɱhitena vā anattha-saɱhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuɱ akālena vā bhūtena vā bhikkhave pare vadamānā vadeyyuɱ abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuɱ pharusena vā.|| ||</p>

					<p class="f4">Attha-saɱhitena vā bhikkhave pare vadamānā vadeyyuɱ anattha-saɱhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuɱ dos'antarā vā.|| ||</p>

					<p class="f4">Tatrāpi vo bhikkhave evaɱ sikkhitabbaɱ:|| ||</p>

					<p class="f4">'Na c'eva no cittaɱ vipariṇataɱ bhavissati.|| ||</p>

					<p class="f4">Na ca pāpikaɱ vācaɱ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaɱ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaɱ lokaɱ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">16. Seyyathā pi, bhikkhave, puriso āgaccheyya ādittaɱ tiṇukkaɱ ādāya,||<br />
					so evaɱ vadeyya:|| ||</p>

					<p class="f4">Ahaɱ imāya ādittāya tiṇukkāya Gaŋgaɱ nadiɱ santāpessāmi samaparitāpessāmīti.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu so puriso ādittāya tiṇukkāya gaŋgaɱ nadiɱ santāpeyya samparitāpeyyāti?|| ||</p>

					<p class="f4">'No h'etaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Gaŋgā hi bhante nadī gambhīrā appameyyā.|| ||</p>

					<p class="f4">Sā na sukarā ādittāya tiṇukkāya santāpetuɱ samparitāpetuɱ.|| ||</p>

					<p class="f4">Yāva'd'eva ca pana so puriso kilamathassa vighātassa bhāgī assā' ti.|| ||</p>

					<p class="f4">17.  Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuɱ:||<br />
					kālena vā akālena vā,||<br />
					bhūtena vā abhūtena vā||<br />
					saṇhena vā pharusena vā,||<br />
					attha-saɱhitena vā anattha-saɱhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuɱ akālena vā bhūtena vā bhikkhave pare vadamānā vadeyyuɱ abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuɱ pharusena vā.|| ||</p>

					<p class="f4">Attha-saɱhitena vā bhikkhave pare vadamānā vadeyyuɱ anattha-saɱhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuɱ dos'antarā vā.|| ||</p>

					<p class="f4">Tatrāpi vo bhikkhave evaɱ sikkhitabbaɱ:|| ||</p>

					<p class="f4">'Na c'eva no cittaɱ vipariṇataɱ bhavissati.|| ||</p>

					<p class="f4">Na ca pāpikaɱ vācaɱ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaɱ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaɱ lokaɱ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">18. Seyyathā pi, bhikkhave, biḷārabhastā madditā sumadditā suparimadditā mudukā tulinī chinnasassarā chinnababbharā,||<br />
					atha puriso āgaccheyya kaṭṭhaɱ vā kaṭhalaɱ vā ādāya,||<br />
					so evaɱ vadeyya:|| ||</p>

					<p class="f4">Ahaɱ imaɱ biḷārabhastaɱ madditaɱ sumadditaɱ suparimadaditaɱ mudukaɱ tūliniɱ chinnasassaraɱ chinnababbharaɱ kaṭṭhena vā kaṭhalena vā sarasaraɱ karissāmi bharabharaɱ karissāmīti.|| ||</p>

					<p class="f4">Taɱ kiɱ maññatha bhikkhave?|| ||</p>

					<p class="f4">Api nu so puriso amuɱ biḷārabhastaɱ madditaɱ sumadditaɱ suparimadditaɱ mudukaɱ tuliniɱ chinnasassaraɱ chinnabhabbharaɱ kaṭṭhena vā kaṭhalena vā sarasaraɱ kareyya bharabharaɱ kareyyāti?|| ||</p>

					<p class="f4">'No h'etaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Asu hi bhante biḷārabhastā madditā sumadditā suparimadditā mudukā tulinī chinnasassarā chinnabhabbharā,||<br />
					sā na sukarā kaṭṭhena vā kaṭhalena vā sarasaraɱ kātuɱ bharabharaɱ kātuɱ.|| ||</p>

					<p class="f4">Yāva'd'eva ca pana so puriso kilamathassa vighātassa bhāgī assā' ti.|| ||</p>

					<p class="f4">19.  Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuɱ:||<br />
					kālena <a id="pg129"><span class="f2 g"><b>[129]</b></span></a> vā akālena vā,||<br />
					bhūtena vā abhūtena vā||<br />
					saṇhena vā pharusena vā,||<br />
					attha-saɱhitena vā anattha-saɱhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuɱ akālena vā bhūtena vā bhikkhave pare vadamānā vadeyyuɱ abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuɱ pharusena vā.|| ||</p>

					<p class="f4">Attha-saɱhitena vā bhikkhave pare vadamānā vadeyyuɱ anattha-saɱhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuɱ dos'antarā vā.|| ||</p>

					<p class="f4">Tatrāpi vo bhikkhave evaɱ sikkhitabbaɱ:|| ||</p>

					<p class="f4">'Na c'eva no cittaɱ vipariṇataɱ bhavissati.|| ||</p>

					<p class="f4">Na ca pāpikaɱ vācaɱ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaɱ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaɱ lokaɱ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">20. Ubhatodaṇḍakena pi ce bhikkhave kakacena corā ocarakā aŋgamaŋgāni okanteyyuɱ,||<br />
					tatrāpi yo mano padūseyya,||<br />
					na me so tena sāsanakaro.|| ||</p>

					<p class="f4">Tatrāpi vo bhikkhave evaɱ sikkhitabbaɱ:|| ||</p>

					<p class="f4">Na c'eva no cittaɱ vipariṇataɱ bhavissati.|| ||</p>

					<p class="f4">Na ca pāpikaɱ vācaɱ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaɱ mettā-saha-gatena cetasā pharitvā viharissāma.|| ||</p>

					<p class="f4">Tadārammaṇañ ca sabbā-vantaɱ lokaɱ mettā-saha-gatena cetasā vipulena mahaggatena appamāṇena averena avyābajjhena pharitvā viharissāmā" ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">21. Imañ ca tumhe bhikkhave kakacūpamaɱ ovādaɱ abhikkhaṇaɱ mana-sikareyyātha.|| ||</p>

					<p class="f4">Passatha no tumhe bhikkhave taɱ vacana-pathaɱ aṇuɱ vā thūlaɱ vā yaɱ tumhe nādhivāseyyathāti?|| ||</p>

					<p class="f4">'No h'etaɱ bhante'.|| ||</p>

					<p class="f4">Tasmā ti ha bhikkhave imaɱ kakacūpamaɱ ovāda abhikkhaṇaɱ manasi karotha.|| ||</p>

					<p class="f4">Taɱ vo bhavissati dīgha-rattaɱ hitāya sukhāyāti.|| ||</p>

					<p class="f4">Idam avoca Bhagavā attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Kakacūpamasuttaɱ paṭhamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>