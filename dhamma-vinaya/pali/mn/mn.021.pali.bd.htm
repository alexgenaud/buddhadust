<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 21. A famous sutta dealing with the idea that the student of this system should not concern himself with worldly matters, even those so close to home as the abuse of nuns; also dealing with the need for patience and endurance when faced with abusive speech ... to be counteracted by training in a heart of friendliness towards one and all." />
<title>MN 21: Kakac'Ūpama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					3. Tatiya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p21">Sutta 21</a></h4>

					<h1>Kakac'Ūpama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg122"><span class="f2 g"><b>[122]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.021.chlm.sbb.htm#p1">chlm</a>][<a href="../../../dhamma-vinaya/pts/mn/mn.021.horn.pts.htm#p1">pts</a>][<a href="../../../dhamma-vinaya/ati/mn/mn.021.than.ati.htm#p1">than</a>][<a href="../../../dhamma-vinaya/wp/mn/mn.021.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.021.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>]</span> Tena kho pana samayen'āyasmā Moliyaphagguno||<br />
					bhikkhunīhi saddhiṃ ati-velaṃ saṃsaṭṭho viharati.|| ||</p>

					<p class="f4">Evaṃ saṃsaṭṭho āyasmā Moliyaphagguno||<br />
					bhikkhunīhi saddhiṃ viharati:|| ||</p>

					<p class="f4">Sace koci bhikkhu āyasmato Moliyaphaggunassa sammukhā||<br />
					tāsaṃ bhikkhunīnaṃ avaṇṇaṃ bhāsati||<br />
					ten'āyasmā Moliyaphagguno||<br />
					kupito||<br />
					anatta-mano||<br />
					adhikaraṇam pi karoti.|| ||</p>

					<p class="f4">Sace pana koci bhikkhu tāsaṃ bhikkhunīnaṃ sammukhā||<br />
					āyasmato Moliyaphaggunassa avaṇṇaṃ bhāsati||<br />
					tena tā bhikkhuniyo||<br />
					kupitā||<br />
					anatta-manā||<br />
					adhikaraṇam pi karonti.|| ||</p>

					<p class="f4">Evaṃ saṃsaṭṭho āyasmā Moliyaphagguno||<br />
					bhikkhunīhi saddhiṃ viharati.|| ||</p>

					<p class="f4"><span class="f3">[<a id="p3">3</a>]</span> Atha kho aññataro bhikkhu||<br />
					yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho so bhikkhu Bhagavantaṃ etad avoca:|| ||</p>

					<p class="f4">"Āyasmā bhante Moliyaphagguno||<br />
					bhikkhunīhi saddhiṃ ati-velaṃ saṃsaṭṭho viharati.|| ||</p>

					<p class="f4">Evaṃ saṃsaṭṭho bhante āyasmā Moliyaphagguno||<br />
					bhikkhunīhi saddhiṃ viharati:|| ||</p>

					<p class="f4">Sace koci bhikkhu āyasmato Moliyaphaggunassa sammukhā||<br />
					tāsaṃ bhikkhunīnaṃ avaṇṇaṃ bhāsati,||<br />
					ten'āyasmā Moliyaphagguno||<br />
					kupito||<br />
					anatta-mano||<br />
					adhikaraṇam pi karonti.|| ||</p>

					<p class="f4">Sace pana koci bhikkhu tāsaṃ bhikkhunīnaṃ sammukhā||<br />
					āyasmato Moliyaphaggunassa avaṇṇaṃ bhāsati,||<br />
					tena tā bhikkhuniyo||<br />
					kupitā||<br />
					anatta-manā||<br />
					adhikaraṇam pi karonti.|| ||</p>

					<p class="f4">Evaṃ saṃsaṭṭho bhante āyasmā Moliyaphagguno||<br />
					bhikkhunīhī saddhiṃ viharatī" ti.|| ||</p>

					<p class="f4"><span class="f3">[<a id="p4">4</a>]</span> Atha kho Bhagavā aññataraṃ bhikkhuṃ āmantesi:|| ||</p>

					<p class="f4">"Ehi <a id="pg123"><span class="f2 g"><b>[123]</b></span></a> tvaṃ bhikkhu mama vacanena Moliyaphaggunaṃ bhikkhuṃ āmantehi:|| ||</p>

					<p class="f4">'Satthā taṃ āvuso Phagguna āmantetī' ti.|| ||</p>

					<p class="f4">"Evaṃ bhante" ti kho so bhikkhu Bhagavato paṭi-s-sutvā||<br />
					yen'āyasmā Moliyaphagguno ten'upasaṇkami.|| ||</p>

					<p class="f4">Upasaṇkamitvā āyasmantaṃ Moliyaphaggunaṃ etad avoca:|| ||</p>

					<p class="f4">"Satthā taṃ āvuso Phagguna āmantetī" ti.|| ||</p>

					<p class="f4">"Evam āvuso" ti kho āyasmā Moliyaphagguno tassa bhikkhuno paṭi-s-sutvā||<br />
					yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho||<br />
					āyasmantaṃ Moliyaphaggunaṃ Bhagavā etad avoca:|| ||</p>

					<p class="f4"><span class="f3">[<a id="p5">5</a>]</span> "Saccaṃ kira tvaṃ Phagguna||<br />
					bhikkhunīhi saddhiṃ ati-velaṃ saṃsaṭṭho viharasi?|| ||</p>

					<p class="f4">Evaṃ saṃsaṭṭho kira tvaṃ Phagguna bhikkhunīhi saddhiṃ viharasi:|| ||</p>

					<p class="f4">Sace koci bhikkhu āyasmato Moliyaphaggunassa sammukhā||<br />
					tāsaṃ bhikkhunīnaṃ avaṇṇaṃ bhāsati,||<br />
					ten'āyasmā Moliyaphagguno||<br />
					kupito||<br />
					anatta-mano||<br />
					adhikaraṇam pi karonti.|| ||</p>

					<p class="f4">Sace pana koci bhikkhu tāsaṃ bhikkhunīnaṃ sammukhā||<br />
					āyasmato Moliyaphaggunassa avaṇṇaṃ bhāsati,||<br />
					tena tā bhikkhuniyo||<br />
					kupitā||<br />
					anatta-manā||<br />
					adhikaraṇam pi karonti.|| ||</p>

					<p class="f4">Evaṃ saṃsaṭṭho kira tvaṃ Phagguna bhikkhunīhi saddhiṃ viharasī" ti?|| ||</p>

					<p class="f4">"Evaṃ bhante."|| ||</p>

					<p class="f4">"Nanu tvaṃ Phagguna kula-putto saddhā agārasmā anagāriyaṃ pabba-jito" ti?|| ||</p>

					<p class="f4">"Evaṃ bhante" ti.|| ||</p>

					<p class="f4"><span class="f3">[<a id="p6">6</a>]</span> "Na kho te etaṃ Phagguna paṭirūpaṃ,||<br />
					kula-puttassa saddhā agārasmā anagāriyaṃ pabba-jitassa,||<br />
					yaṃ tvaṃ bhikkhunīhī saddhiṃ ati-velaṃ saṃsaṭṭho vihareyyāsi.|| ||</p>

					<p class="f4">Tasmātiha Phagguna tava ce pi koci sammukhā tāsaṃ bhikkhunīnaṃ avaṇṇaṃ bhāseyya,||<br />
					tatrā pi tvaṃ Phagguna ye geha-sitā chandā||<br />
					ye geha-sitā vitakkā te pajaheyyāsi.|| ||</p>

					<p class="f4"><span class="f2"><i>[1]</i></span> Tatrā pi te Phagguna evaṃ sikkhitabbaṃ:|| ||</p>

					<p class="f4">'Na c'eva me cittaṃ vipariṇataṃ bhavissati,||<br />
					na ca pāpikaṃ vācaṃ nicchāressāmi,||<br />
					hit-ā-nukampī ca viharissāmi,||<br />
					metta-citto na dos'antaro' ti.|| ||</p>

					<p class="f4">Evaṃ hi te Phagguna sikkhitabbaṃ.|| ||</p>

					<p class="f4">Tasmātiha Phagguna tava ce pi koci sammukhā tāsaṃ bhikkhunīnaṃ pāṇinā pahāraṃ dadeyya,||<br />
					leḍḍunā pahāraṃ dadeyya,||<br />
					daṇḍena pahāraṃ dadeyya,||<br />
					satthena pahāraṃ dadeyya,||<br />
					tatrā pi tvaṃ Phagguna ye geha-sitā chandā||<br />
					ye geha-sitā vitakkā te pajaheyyāsi.|| ||</p>

					<p class="f4"><span class="f2"><i>[2]</i></span> Tatrā pi te Phagguna evaṃ sikkhitabbaṃ:|| ||</p>

					<p class="f4">'Na c'eva me cittaṃ vipariṇataṃ bhavissati,||<br />
					na ca pāpikaṃ vācaṃ nicchāressāmi,||<br />
					hit-ā-nukampī ca viharissāmi,||<br />
					metta-citto na dos'antaro' ti.|| ||</p>

					<p class="f4">Evaṃ hi te Phagguna sikkhitabbaṃ.|| ||</p>

					<p class="f4">Tasmātiha Phagguna tava ce pi koci sammukhā avaṇṇaṃ bhāseyya,||<br />
					tatrā pi tvaṃ Phagguna ye geha-sitā chandā||<br />
					ye geha-sitā vitakkā te pajaheyyāsi.|| ||</p>

					<p class="f4"><span class="f2"><i>[3]</i></span> Tatrā pi te Phagguna evaṃ sikkhitabbaṃ:|| ||</p>

					<p class="f4">'Na c'eva me cittaṃ vipariṇataṃ bhavissati,||<br />
					na ca pāpikaṃ vācaṃ nicchāressāmi,||<br />
					hit-ā-nukampī ca viharissāmi,||<br />
					metta-citto na dos'antaro' ti.|| ||</p>

					<p class="f4">Evaṃ hi te Phagguna sikkhitabbaṃ.|| ||</p>

					<p class="f4">Tasmātiha Phagguna tava ce pi koci pāṇinā pahāraṃ dadeyya,||<br />
					leḍḍunā pahāraṃ dadeyya,||<br />
					daṇḍena pahāraṃ dadeyya,||<br />
					satthena pa- <a id="pg124"><span class="f2 g"><b>[124]</b></span></a> hāraṃ dadeyya,||<br />
					tatrā pi tvaṃ Phagguna ye geha-sitā chandā||<br />
					ye geha-sitā vitakkā te pajaheyyāsi.|| ||</p>

					<p class="f4"><span class="f2"><i>[4]</i></span> Tatrā pi te Phagguna evaṃ sikkhitabbaṃ:|| ||</p>

					<p class="f4">'Na c'eva me cittaṃ vipariṇataṃ bhavissati,||<br />
					na ca pāpikaṃ vācaṃ nicchāressāmi,||<br />
					hit-ā-nukampī ca viharissāmi,||<br />
					metta-citto||<br />
					na dos'antaro' ti.|| ||</p>

					<p class="f4">Evaṃ hi te Phagguna sikkhitabbaṃ" ti.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p7">7</a>]</span> Atha kho Bhagavā bhikkhu āmantesi:|| ||</p>

					<p class="f4">"Ārādhayiṃsu vata me bhikkhave||<br />
					bhikkhū ekaṃ samayaṃ cittaṃ.|| ||</p>

					<p class="f4">Idh'āhaṃ bhikkhave bhikkhū āmantesiṃ:|| ||</p>

					<p class="f4">'Ahaṃ kho bhikkhave ek'āsana-bhojanaṃ bhuñjāmi.|| ||</p>

					<p class="f4">Ek'āsana-bhojanaṃ kho||<br />
					ahaṃ bhikkhave bhuñjamāno||<br />
					app'ābādhatañ ca sañjānāmi||<br />
					app'ātaṇkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Etha tumhe pi bhikkhave||<br />
					ek'āsana bhojanaṃ bhuñjatha.|| ||</p>

					<p class="f4">Ek'āsana-bhojanaṃ kho bhikkhave||<br />
					tumhe pi bhuñjamānā||<br />
					app'ābādhatañ ca sañjānissatha||<br />
					app'ātaṇkatañ ca||<br />
					lahu-ṭ-ṭhānañ ca||<br />
					balañ ca||<br />
					phāsu-vihārañ cā' ti.|| ||</p>

					<p class="f4">Na me bhikkhave tesu bhikkhūsu||<br />
					anusāsanī karaṇīyā ahosi.|| ||</p>

					<p class="f4">Sat'uppāda-karaṇīyam'eva me bhikkhave tesu bhikkhusu ahosi.|| ||</p>

					<p class="f4">Seyyathā pi, bhikkhave, su-bhūmiyaṃ||<br />
					cātu-m-mahā-pathe||<br />
					ājañña-ratho yutto assa ṭhito||<br />
					odhasta-patodo,||<br />
					tam enaṃ dakkho yogg-ā-cariyo assa-damma-sārathī||<br />
					abhirūhitvā vāmena hatthena rasmiyo gahetvā||<br />
					dakkhiṇena hatthena patodaṃ gahetvā||<br />
					yen'icchakaṃ yad'icchakaṃ sāreyyā pi||<br />
					paccāsāreyyā pi,||<br />
					evam eva kho, bhikkhave,||<br />
					na me tesu bhikkhusu anusāsanī karaṇīyā ahosi.|| ||</p>

					<p class="f4">Sat'uppāda-karaṇīyam'eva me bhikkhave tesu bhikkhusu ahosi.|| ||</p>

					<p class="f4">Tasmātiha bhikkhave tumhe akusalaṃ pajahatha||<br />
					kusalesu dhammesu āyogaṃ karotha.|| ||</p>

					<p class="f4">Evaṃ hi tumhe pi imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatha.|| ||</p>

					<p class="f4"><span class="f3">[<a id="p8">8</a>]</span> Seyyathā pi, bhikkhave, gāmassa vā||<br />
					nigamassa vā||<br />
					avidūre mahantaṃ sāla-vanaṃ,||<br />
					tañ c'assa elaṇḍehi sañchannaṃ,||<br />
					tassa koci'd'eva puriso uppajjeyya atthakāmo hitakāmo yoga-k-khemakāmo,||<br />
					so yā tā sāla-laṭṭhiyo kuṭilā ojā-paharaṇīyo tā tacchetvā bahiddhā nīhareyya,||<br />
					antovanaṃ su-visodhitaṃ visodheyya,||<br />
					yā pana tā sāla-laṭṭhiyo ujukā sujātā tā sammā parihareyya,||<br />
					evaṃ h'etaṃ bhikkhave sāla-vanaṃ aparena samayena vuḍḍhiṃ virūḷhiṃ vepullaṃ āpajjeyya.|| ||</p>

					<p class="f4">Evam eva kho bhikkhave tumhe akusalaṃ pajahatha||<br />
					kusalesu dhammesu āyogaṃ karotha.|| ||</p>

					<p class="f4"><a id="pg125"><span class="f2 g"><b>[125]</b></span></a> Evaṃ hi tumhe pi imasmiṃ Dhamma-Vinaye vuḍḍhiṃ virūḷhiṃ vepullaṃ āpajjissatha.|| ||</p>

					<p class="f4"><span class="f3">[<a id="p9">9</a>]</span> Bhūta-pubbaṃ bhikkhave imissā yeva Sāvatthīyā||<br />
					Vedehikā nāma gahipatānī ahosi.|| ||</p>

					<p class="f4">Vedehikāya bhikkhave gahapatāniyā||<br />
					evaṃ kalyāṇo kitti-saddo abbhu-g-gato:|| ||</p>

					<p class="f4">'Soratā Vedehikā gahapatānī,||<br />
					nivātā Vedehikā gahapatānī,||<br />
					upasantā Vedehikā gahapatānī' ti.|| ||</p>

					<p class="f4">Vedehikāya kho pana bhikkhave||<br />
					gahapatāniyā Kāḷī nāma dāsī ahosi,||<br />
					dakkhā analasā||<br />
					su-saṃvihita-kammantā.|| ||</p>

					<p class="f4">Atha kho bhikkhave Kāḷiyā dāsiyā etad ahosi:|| ||</p>

					<p class="f4">'Mayhaṃ kho ayyāya evaṃ kalyāṇo kitti-saddo abbhu-g-gato:|| ||</p>

					<p class="f4">"Soratā Vedehikā gahapatānī,||<br />
					nivātā Vedehikā gahapatānī,||<br />
					upasantā Vedehikā gahapatānī" ti.|| ||</p>

					<p class="f4">Kin nu kho me ayyā santaṃ yeva nu kho ajjhattaṃ kopaṃ||<br />
					na pātu-karoti?|| ||</p>

					<p class="f4">Udāhu asantaṃ?|| ||</p>

					<p class="f4">Udāhu mayh'ev'ete kammantā susaṃvihitā,||<br />
					yena me ayyā santaṃ yeva ajjhattaṃ kopaṃ na pātu-karoti?|| ||</p>

					<p class="f4">No asantaṃ?|| ||</p>

					<p class="f4">Yan nūn-ā-haṃ ayyaṃ vīmaṃseyyan' ti?|| ||</p>

					<p class="f4">Atha kho bhikkhave Kāḷī dāsī divā uṭṭhāsi.|| ||</p>

					<p class="f4">Atha kho bhikkhave Vedehikā gahapatānī||<br />
					Kāḷiṃ dāsiṃ etad avoca:|| ||</p>

					<p class="f4">'He je Kāḷī' ti.|| ||</p>

					<p class="f4">'Kiṃ ayye' ti?|| ||</p>

					<p class="f4">'Kiṃ je divā uṭṭhāsī' ti?|| ||</p>

					<p class="f4">'Na kho ayye kiñcī' ti.|| ||</p>

					<p class="f4">'No vata re kiñci pāpi dāsī,||<br />
					divā uṭṭhāsī' ti||<br />
					kupitā anatta-manā bhākuṭiṃ akāsi.|| ||</p>

					<p class="f4">Atha kho bhikkhave Kāḷiyā dāsiyā etad ahosi:|| ||</p>

					<p class="f4">'Santaṃ yeva kho me ayyā ajjhattaṃ kopaṃ||<br />
					na pātu-karoti||<br />
					no asantaṃ.|| ||</p>

					<p class="f4">Mayh'ev'ete kammantā susaṃvihitā,||<br />
					yena me ayyā santaṃ yeva ajjhattaṃ kopaṃ||<br />
					na pātu-karoti||<br />
					no asantaṃ?|| ||</p>

					<p class="f4">Yan nūn-ā-haṃ bhiyyoso-mattāya ayyaṃ vīmaṃseyyan' ti?|| ||</p>

					<p class="f4">Atha kho bhikkhave Kāḷīdāsī divātaraṃ uṭṭhāsi.|| ||</p>

					<p class="f4">Atha kho bhikkhave Vedehikā gahapatānī Kāḷiṃ dāsiṃ etad avoca:|| ||</p>

					<p class="f4">'He je Kāḷī' ti.|| ||</p>

					<p class="f4">'Kiṃ ayye' ti?|| ||</p>

					<p class="f4">'Kiṃ je divā uṭṭhāsī' ti?|| ||</p>

					<p class="f4">'Na kho ayye kiñcī' ti.|| ||</p>

					<p class="f4">'No vata re kiñci pāpi dāsī,||<br />
					divā uṭṭhāsī' ti||<br />
					kupitā anatta-manā anatta-manavācaṃ nicchāresi.|| ||</p>

					<p class="f4">Atha kho bhikkhave Kāḷiyā dāsiyā etad ahosi:|| ||</p>

					<p class="f4">'Santaṃ yeva kho me ayyā ajjhattaṃ kopaṃ na pātu-karoti no asantaṃ.|| ||</p>

					<p class="f4">Mayh'ev'ete kammantā susaṃvihitā||<br />
					yena me ayyā santaṃ||<br />
					yeva ajjhattaṃ kopaṃ||<br />
					na pātu-karoti||<br />
					no asantaṃ.|| ||</p>

					<p class="f4">Yan nūn-ā-haṃ bhiyyoso-mattāya ayyaṃ vīmaṃseyyan' ti.|| ||</p>

					<p class="f4">Atha kho bhikkhave Kāḷī dāsī divātaraṃ yeva uṭṭhāsi.|| ||</p>

					<p class="f4">Atha kho bhikkhave Vedehikā gahapatānī Kāḷiṃ dāsiṃ <a id="pg126"><span class="f2 g"><b>[126]</b></span></a> etad avoca:|| ||</p>

					<p class="f4">'He je Kāḷī' ti.|| ||</p>

					<p class="f4">'Kiṃ ayye' ti?|| ||</p>

					<p class="f4">'Kiṃ je divā uṭṭhāsī' ti?|| ||</p>

					<p class="f4">'Na kho ayye kiñcī' ti.|| ||</p>

					<p class="f4">'No vata re kiñci pāpi dāsī,||<br />
					divā uṭṭhāsī' ti||<br />
					kupitā anatta-manā aggaḷasūciṃ gahetvā sīse pahāraṃ adāsi,||<br />
					sīsaṃ vobhindi.|| ||</p>

					<p class="f4">Atha kho bhikkhave Kāḷī dāsī bhinnena sīsena lohitena gaḷantena paṭivissakānaṃ ujjhāpesi:|| ||</p>

					<p class="f4">'Passath'ayyā, soratāya kammaṃ.|| ||</p>

					<p class="f4">Passath'ayyā, nivātāya kammaṃ.|| ||</p>

					<p class="f4">Passath'ayyā, upasantāya kammaṃ.|| ||</p>

					<p class="f4">Kathaṃ hi nāma ekadāsikāya:||<br />
					'Divā uṭṭhāsī' ti||<br />
					kupitā anatta-manā aggaḷasūciṃ gahetvā sīse pahāraṃ dassati,||<br />
					sīsaṃ vobhindissatī' ti?|| ||</p>

					<p class="f4">Atha kho bhikkhave Vedehikāya gahapatāniyā aparena samayena||<br />
					evaṃ pāpako kitti-saddo abbhuggañchi:|| ||</p>

					<p class="f4">'Caṇḍī Vedehikā gahapatānī,||<br />
					anivātā Vedehikā gahapatānī,||<br />
					anupasantā Vedehikā gahapatānī' ti.|| ||</p>

					<p class="f4">Evam eva kho bhikkhave idh'ekacco bhikkhu tāva'd'eva sorata-sorato hoti||<br />
					nivāta-nivāto hoti||<br />
					upasantupasanto hoti||<br />
					yāva na amanāpā vacana-pathā phusanti.|| ||</p>

					<p class="f4">Yato ca kho bhikkhave bhikkhuṃ amanāpā vacana-pathā phusanti,||<br />
					atha bhikkhu||<br />
					'sorato' ti veditabbo||<br />
					'nivāto' ti veditabbo,||<br />
					'upasanto' ti veditabbo.|| ||</p>

					<p class="f4"><span class="f3">[<a id="p10">10</a>]</span> Nāhaṃ taṃ bhikkhave bhikkhuṃ||<br />
					'suvaco' ti vadāmi,||<br />
					yo cīvara-piṇḍa-pāta-sen'āsana-gilāna-paccaya-bhesajja-parikkhāra-hetu suvaco hoti,||<br />
					sovacassataṃ āpajjati.|| ||</p>

					<p class="f4">Taṃ kissa hetu?|| ||</p>

					<p class="f4">Taṃ hi so bhikkhave bhikkhu cīvara-piṇḍa-pāta-sen'āsana-gilāna-paccaya-bhesajja-parikkhāraṃ alabha-māno||<br />
					na suvaco hoti,||<br />
					na sovacassataṃ āpajjati.|| ||</p>

					<p class="f4">Yo ca kho bhikkhave bhikkhu dhammaṃ||<br />
					yeva sakkaronto dhammaṃ||<br />
					garu-karonto dhammaṃ||<br />
					apacāyamāno suvaco hoti||<br />
					sovacassataṃ āpajjati,||<br />
					tam ahaṃ 'suvaco' ti vadāmi.|| ||</p>

					<p class="f4">Tasmātiha bhikkhave evaṃ sikkhitabbaṃ:|| ||</p>

					<p class="f4">Dhammaṃ yeva sakkarontā||<br />
					dhammaṃ garu-karontā||<br />
					dhammaṃ apacāyamānā suvacā bhavissāma,||<br />
					sovacassataṃ āpajjissāmāti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p11">11</a>]</span> Pañc'ime bhikkhave vacana-pathā||<br />
					yehi vo pare vadamānā vadeyyuṃ:|| ||</p>

					<p class="f4"><span class="f2"><i>[1]</i></span> Kālena vā||<br />
					akālena vā,||<br />
					<span class="f2"><i>[2]</i></span> bhūtena vā||<br />
					abhūtena vā,||<br />
					<span class="f2"><i>[3]</i></span> saṇhena vā||<br />
					pharusena vā,||<br />
					<span class="f2"><i>[4]</i></span> attha-saṃhitena vā||<br />
					anattha-saṃhitena vā,||<br />
					<span class="f2"><i>[5]</i></span> metta-cittā vā||<br />
					dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuṃ||<br />
					akālena vā.|| ||</p>

					<p class="f4">Bhūtena vā bhikkhave pare vadamānā vadeyyuṃ||<br />
					abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuṃ||<br />
					pharusena vā.|| ||</p>

					<p class="f4">Attha-saṃhitena vā bhikkhave pare vadamānā vadeyyuṃ||<br />
					<a id="pg127"><span class="f2 g"><b>[127]</b></span></a> anattha-saṃhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuṃ||<br />
					dos'antarā vā.|| ||</p>

					<p class="f4">Tatrā pi kho bhikkhave evaṃ sikkhitabbaṃ:|| ||</p>

					<p class="f4">'Na c'eva no cittaṃ vipariṇataṃ bhavissati.|| ||</p>

					<p class="f4">Na ca pāpikaṃ vācaṃ nicchāressāma,||<br />
					hit-ā-nukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaṃ mettā-saha-gatena cetasā pharitvā viharissāma.|| ||</p>

					<p class="f4">Tadārammaṇañ ca sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyāpajjhena pharitvā viharissāmā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p12">12</a>]</span> Seyyathā pi, bhikkhave, puriso āgaccheyya kuddāla-piṭakaṃ ādāya,||<br />
					so evaṃ vadeyya:|| ||</p>

					<p class="f4">Ahaṃ imaṃ mahā-paṭhaviṃ apaṭhaviṃ karissāmīti,||<br />
					so tatra tatra khaṇeyya,||<br />
					tatra tatra vikireyya,||<br />
					tatra tatra oṭṭhubheyya,||<br />
					tatra tatra omutteyya:||<br />
					'Apaṭhavī bhavasi,||<br />
					apaṭhavī bhavasī' ti.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Api nu so puriso imaṃ mahā-paṭhaviṃ||<br />
					apaṭhaviṃ kareyyā" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Ayaṃ hi bhante mahā-paṭhavī gambhīrā appameyyā.|| ||</p>

					<p class="f4">Sā na sukarā apaṭhaviṃ kātuṃ.|| ||</p>

					<p class="f4">Yāva'd'eva ca pana so puriso kilamathassa vighātassa bhāgī assā" ti.|| ||</p>

					<p class="f4"><span class="f3">[<a id="p13">13</a>]</span> "Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuṃ:|| ||</p>

					<p class="f4">Kālena vā||<br />
					akālena vā,||<br />
					bhūtena vā||<br />
					abhūtena vā,||<br />
					saṇhena vā||<br />
					pharusena vā,||<br />
					attha-saṃhitena vā||<br />
					anattha-saṃhitena vā,||<br />
					metta-cittā vā||<br />
					dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuṃ akālena vā||<br />
					bhūtena vā bhikkhave pare vadamānā vadeyyuṃ||<br />
					abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuṃ||<br />
					pharusena vā.|| ||</p>

					<p class="f4">Attha-saṃhitena vā bhikkhave pare vadamānā||<br />
					vadeyyuṃ anattha-saṃhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuṃ||<br />
					dos'antarā vā.|| ||</p>

					<p class="f4">Tatrā pi vo bhikkhave evaṃ sikkhitabbaṃ:|| ||</p>

					<p class="f4">'Na c'eva no cittaṃ vipariṇataṃ bhavissati.|| ||</p>

					<p class="f4">Na ca pāpikaṃ vācaṃ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaṃ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaṃ lokaṃ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p14">14</a>]</span> Seyyathā pi, bhikkhave, puriso āgaccheyya lākhaṃ vā haliddiṃ vā nīlaṃ vā mañjiṭṭhaṃ vā ādāya.|| ||</p>

					<p class="f4">So evaṃ vadeyya:|| ||</p>

					<p class="f4">'Ahaṃ imasmiṃ ākāse rūpāni likhissāmi rūpapātu-bhāvaṃ karissāmīti.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Api nu so puriso imasmiṃ ākāse rūpāni likheyya rūpapātu-bhāvaṃ kareyyāti?|| ||</p>

					<p class="f4">'No h'etaṃ bhante'|| ||</p>

					<p class="f4">Taṃ kissa hetu?|| ||</p>

					<p class="f4">Ayaṃ hi bhante ākāso arūpī anidassano.|| ||</p>

					<p class="f4">Tattha na sukaraṃ rūpaṃ likhituṃ rūpapātu-bhāvaṃ kātuṃ.|| ||</p>

					<p class="f4">Yāva'd'eva ca <a id="pg128"><span class="f2 g"><b>[128]</b></span></a> pana so puriso kilamathassa vighātassa bhāgī assā' ti.|| ||</p>

					<p class="f4"><span class="f3">[<a id="p15">15</a>]</span> Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuṃ:|| ||</p>

					<p class="f4">Kālena vā||<br />
					akālena vā,||<br />
					bhūtena vā||<br />
					abhūtena vā||<br />
					saṇhena vā||<br />
					pharusena vā,||<br />
					attha-saṃhitena vā||<br />
					anattha-saṃhitena vā,||<br />
					metta-cittā vā||<br />
					dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuṃ||<br />
					akālena vā||<br />
					bhūtena vā bhikkhave pare vadamānā vadeyyuṃ||<br />
					abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuṃ||<br />
					pharusena vā.|| ||</p>

					<p class="f4">Attha-saṃhitena vā bhikkhave pare vadamānā||<br />
					vadeyyuṃ anattha-saṃhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuṃ||<br />
					dos'antarā vā.|| ||</p>

					<p class="f4">Tatrā pi vo bhikkhave evaṃ sikkhitabbaṃ:|| ||</p>

					<p class="f4">'Na c'eva no cittaṃ vipariṇataṃ bhavissati.|| ||</p>

					<p class="f4">Na ca pāpikaṃ vācaṃ nicchāressāma.|| ||</p>

					<p class="f4">Hitānukampī ca viharissāma metta-cittā||<br />
					na dos'antarā.|| ||</p>

					<p class="f4">Tañ ca puggalaṃ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaṃ lokaṃ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p16">16</a>]</span> Seyyathā pi, bhikkhave, puriso āgaccheyya ādittaṃ tiṇukkaṃ ādāya,||<br />
					so evaṃ vadeyya:|| ||</p>

					<p class="f4">'Ahaṃ imāya ādittāya tiṇukkāya Gaṇgaṃ nadiṃ santāpessāmi samaparitāpessāmī' ti.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Api nu so puriso ādittāya tiṇukkāya gaṇgaṃ nadiṃ santāpeyya samparitāpeyyā" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Gaṇgā hi bhante nadī gambhīrā appameyyā.|| ||</p>

					<p class="f4">Sā na sukarā ādittāya tiṇukkāya santāpetuṃ samparitāpetuṃ.|| ||</p>

					<p class="f4">Yāva'd'eva ca pana so puriso kilamathassa vighātassa bhāgī assā" ti.|| ||</p>

					<p class="f4"><span class="f3">[<a id="p17">17</a>]</span> Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuṃ:||<br />
					kālena vā akālena vā,||<br />
					bhūtena vā abhūtena vā||<br />
					saṇhena vā pharusena vā,||<br />
					attha-saṃhitena vā anattha-saṃhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuṃ akālena vā bhūtena vā bhikkhave pare vadamānā vadeyyuṃ abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuṃ pharusena vā.|| ||</p>

					<p class="f4">Attha-saṃhitena vā bhikkhave pare vadamānā vadeyyuṃ anattha-saṃhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuṃ dos'antarā vā.|| ||</p>

					<p class="f4">Tatrāpi vo bhikkhave evaṃ sikkhitabbaṃ:|| ||</p>

					<p class="f4">'Na c'eva no cittaṃ vipariṇataṃ bhavissati.|| ||</p>

					<p class="f4">Na ca pāpikaṃ vācaṃ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaṃ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaṃ lokaṃ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p18">18</a>]</span> Seyyathā pi, bhikkhave, biḷārabhastā madditā sumadditā suparimadditā mudukā tulinī chinnasassarā chinnababbharā,||<br />
					atha puriso āgaccheyya kaṭṭhaṃ vā kaṭhalaṃ vā ādāya,||<br />
					so evaṃ vadeyya:|| ||</p>

					<p class="f4">'Ahaṃ imaṃ biḷārabhastaṃ madditaṃ sumadditaṃ suparimadaditaṃ mudukaṃ tūliniṃ chinnasassaraṃ chinnababbharaṃ kaṭṭhena vā kaṭhalena vā sarasaraṃ karissāmi bharabharaṃ karissāmī' ti.|| ||</p>

					<p class="f4">Taṃ kiṃ maññatha bhikkhave?|| ||</p>

					<p class="f4">Api nu so puriso amuṃ biḷārabhastaṃ madditaṃ sumadditaṃ suparimadditaṃ mudukaṃ tuliniṃ chinnasassaraṃ chinnabhabbharaṃ kaṭṭhena vā kaṭhalena vā sarasaraṃ kareyya bharabharaṃ kareyyā" ti?|| ||</p>

					<p class="f4">"No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Asu hi bhante biḷārabhastā madditā sumadditā suparimadditā mudukā tulinī chinnasassarā chinnabhabbharā,||<br />
					sā na sukarā kaṭṭhena vā kaṭhalena vā sarasaraṃ kātuṃ bharabharaṃ kātuṃ.|| ||</p>

					<p class="f4">Yāva'd'eva ca pana so puriso kilamathassa vighātassa bhāgī assā' ti.|| ||</p>

					<p class="f4"><span class="f3">[<a id="p19">19</a>]</span> Evam eva kho bhikkhave pañc'ime vacana-pathā,||<br />
					yehi vo pare vadamānā vadeyyuṃ:||<br />
					kālena <a id="pg129"><span class="f2 g"><b>[129]</b></span></a> vā akālena vā,||<br />
					bhūtena vā abhūtena vā||<br />
					saṇhena vā pharusena vā,||<br />
					attha-saṃhitena vā anattha-saṃhitena vā,||<br />
					metta-cittā vā dos'antarā vā.|| ||</p>

					<p class="f4">Kālena vā bhikkhave pare vadamānā vadeyyuṃ akālena vā bhūtena vā bhikkhave pare vadamānā vadeyyuṃ abhūtena vā.|| ||</p>

					<p class="f4">Saṇhena vā bhikkhave pare vadamānā vadeyyuṃ pharusena vā.|| ||</p>

					<p class="f4">Attha-saṃhitena vā bhikkhave pare vadamānā vadeyyuṃ anattha-saṃhitena vā.|| ||</p>

					<p class="f4">Metta-cittā vā bhikkhave pare vadamānā vadeyyuṃ dos'antarā vā.|| ||</p>

					<p class="f4">Tatrā pi vo bhikkhave evaṃ sikkhitabbaṃ:|| ||</p>

					<p class="f4">'Na c'eva no cittaṃ vipariṇataṃ bhavissati.|| ||</p>

					<p class="f4">Na ca pāpikaṃ vācaṃ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaṃ mettā-saha-gatena cetasā pharitvā viharissāma -||<br />
					tadārammaṇañ ca sabbā-vantaṃ lokaṃ paṭhavīsamena cetasā vipulena mahaggatena appamāṇena averena avyāpajjhena pharitvā viharissāmāti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p20">20</a>]</span> Ubhatodaṇḍakena pi ce bhikkhave kakacena corā ocarakā aṇgamaṇgāni okanteyyuṃ,||<br />
					tatrāpi yo mano padūseyya,||<br />
					na me so tena sāsanakaro.|| ||</p>

					<p class="f4">Tatrāpi vo bhikkhave evaṃ sikkhitabbaṃ:|| ||</p>

					<p class="f4">'Na c'eva no cittaṃ vipariṇataṃ bhavissati.|| ||</p>

					<p class="f4">Na ca pāpikaṃ vācaṃ nicchāressāma.|| ||</p>

					<p class="f4">Hitānukampī ca viharissāma metta-cittā na dos'antarā.|| ||</p>

					<p class="f4">Tañ ca puggalaṃ mettā-saha-gatena cetasā pharitvā viharissāma.|| ||</p>

					<p class="f4">Tadārammaṇañ ca sabbā-vantaṃ lokaṃ mettā-saha-gatena cetasā vipulena mahaggatena appamāṇena averena avyābajjhena pharitvā viharissāmā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4"><span class="f3">[<a id="p21">21</a>]</span> Imañ ca tumhe bhikkhave kakacūpamaṃ ovādaṃ abhikkhaṇaṃ mana-sikareyyātha.|| ||</p>

					<p class="f4">Passatha no tumhe bhikkhave taṃ vacana-pathaṃ aṇuṃ vā thūlaṃ vā yaṃ tumhe nādhivāseyyathā" ti?|| ||</p>

					<p class="f4">"No h'etaṃ bhante".|| ||</p>

					<p class="f4">"Tasmātiha bhikkhave imaṃ kakacūpamaṃ ovāda abhikkhaṇaṃ manasi karotha.|| ||</p>

					<p class="f4">Taṃ vo bhavissati dīgha-rattaṃ hitāya sukhāyā" ti.|| ||</p>

					<p class="f4">Idam avoca Bhagavā.</p>

					<p class="f4">Atta-manā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Kakac'Ūpama Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>