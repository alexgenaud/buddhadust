<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 32. A group of the Buddha's great disciples gather together on a beautiful moonlit night in Gosinga Woods with the air perfumed by the Sal Tree blossoms. They each, in turn, describe the sort of bhikkhu they feel would illuminate this woods. Then, unable to descide whose proposition was best, they visit the Buddha to ask his opinion. The Buddha approves all their opinions and adds his own contribution." />
<title>MN 32: Maha Gosinga Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					4. Mahā Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p32">Sutta 32</a></h4>

					<h1>Mahā Gosiŋga Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.032.chlm.sbb.htm#p1">chlm</a>][<a href="../../../dhamma-vinaya/pts/mn/mn.032.horn.pts.htm#p1">pts</a>][<a href="../../../dhamma-vinaya/wp/mn/mn.032.ntbb.wp.htm">ntbb</a>][<a href="../../../dhamma-vinaya/mnl/mn/mn.032.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Gosiŋga-sāla-vanadāye viharati sambahulehi abhiññātehi abhiññātehi therehi sāvakehi saddhiɱ:||<br />
					āyasmatā ca Sāriputtena||<br />
					āyasmatā ca Mahā Moggallānena||<br />
					āyasmatā ca Anuruddhena||<br />
					āyasmatā ca Revatena||<br />
					āyasmatā ca Ānandena -||<br />
					aññehi ca abhiññātehi therehi sāvakehi saddhiɱ.|| ||</p>

					<p class="f4">2. Atha kho āyasmā Mahā Moggallāno sāyaṇha-samayaɱ paṭisallāṇā vuṭṭhito yen'āyasmā Mahā-Kassapo ten'upasankami.|| ||</p>

					<p class="f4">Upasaŋkamitvā āyasmantaɱ Mahā Kassapaɱ etad avoca:|| ||</p>

					<p class="f4">"Āyām'āvuso Kassapa yen'āyasmā Sāriputto ten'upasankamissāma dhamma-savaṇāyā" ti.|| ||</p>

					<p class="f4">"Evam āvuso" ti kho āyasmā Mahā-Kassapo āyasmato Mahā Moggallānassa paccassosi.|| ||</p>

					<p class="f4">3. Atha kho āyasmā ca Mahā Moggallāno||<br />
					āyasmā ca Mahā-Kassapo||<br />
					āyasmā ca Anuruddho||<br />
					yen'āyasmā Sāriputto ten'upasankamiɱsu dhamma-savaṇāya.|| ||</p>

					<p class="f4">Addasā kho āyasmā Ānando||<br />
					āyasmantañ ca Mahā Moggallānaɱ||<br />
					āyasmantañ ca Mahā Kassapaɱ||<br />
					āyasmantañ ca Anuruddhaɱ||<br />
					yen'āyasmā Sāriputto ten'upasankamante dhamma-savaṇāya,||<br />
					disvāna yen'āyasmā Revato ten'upasankami.|| ||</p>

					<p class="f4">Upasaŋkamitvā āyasmantaɱ Revataɱ etad avoca:</p>

					<p class="f4">"Upasaŋkamantā kho amū āvuso Revata sappurisā yen'āyasmā Sāriputto tena dhamma-savaṇāya.|| ||</p>

					<p class="f4">Āyām'āvuso Revata yen'āyasmā Sāriputto ten'upasankamissāma dhamma-savaṇāyā" ti.|| ||</p>

					<p class="f4">"Evam āvuso" ti kho āyasmā Revato āyasmato Ānandassa paccassosi.|| ||</p>

					<p class="f4">Atha kho āyasmā ca Revato āyasmā ca Ānando yen'āyasmā Sāriputto ten'upasankamiɱsu dhamma-savaṇāya.|| ||</p>

					<p class="f4">4. Addasā kho āyasmā Sāriputto āyasmantañ ca Revataɱ||<br />
					āyasmantañ ca Ānandaɱ||<br />
					dūrato va āga-c-chante||<br />
					disvāna āyasmantaɱ Ānandaɱ etad avoca:|| ||</p>

					<p class="f4">"Etu kho āyasmā Ānando||<br />
					sāgataɱ āyasmato Ānandassa Bhagavato upaṭṭhākassa||<br />
					Bhagavato santikāvacarassa.|| ||</p>

					<p class="f4">Ramaṇīyaɱ āvuso Ānanda Gosiŋga-sāla-vanaɱ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Ānanda bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">5. "Idh'āvuso <a id="pg213"><span class="f2 g"><b>[213]</b></span></a> Sāriputta bhikkhu bahu-s-suto hoti||<br />
					suta-dharo||<br />
					suta-sanni-cayo,||<br />
					ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaɱ||<br />
					parisuddhaɱ||<br />
					Brahma-cariyaɱ abhivadanti,||<br />
					tathā-rūpā'ssa dhammā bahu-s-sutā honti dhatā,||<br />
					vacasā paricitā,||<br />
					manusā'nupekkhitā,||<br />
					diṭṭhiyā suppaṭi-viddhā;||<br />
					so catassannaɱ||<br />
					parisānaɱ dhammaɱ deseti||<br />
					parimaṇḍalehi||<br />
					pada-vyañ janehi||<br />
					appabaddhehi||<br />
					anusaya-samugghātāya.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="ctr c">&#9632;</p>

					<p class="f4">6. Evaɱ vutte āyasmā Sāriputto āyasmantaɱ Revataɱ etad avoca:|| ||</p>

					<p class="f4">"Byākataɱ kho āvuso Revata āyasmatā Ānandena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Revataɱ pucchāma:|| ||</p>

					<p class="f4">Ramaṇīyaɱ āvuso Revata Gosiŋga-sāla-vanaɱ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Revata bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">7. "Idh'āvuso Sāriputta bhikkhu paṭisallāṇārāmo hoti||<br />
					paṭisallāṇarato||<br />
					ajjhattaɱ ceto-samatham-anuyutto||<br />
					anirākata-j-jhāno,||<br />
					vipassanāya samannāgato,||<br />
					brūhetā suññ-ā-gārānaɱ.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="ctr c">&#9632;</p>

					<p class="f4">8. Evaɱ vutte āyasmā Sāriputto āyasmantaɱ Anuruddhaɱ etad avoca:|| ||</p>

					<p class="f4">"Byākataɱ kho āvuso Anuruddha āyasmatā Revatena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Anuruddhaɱ pucchāma:|| ||</p>

					<p class="f4">Ramaṇīyaɱ āvuso Anuruddha Gosiŋga-sāla-vanaɱ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Anuruddha bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">9. "Idh'āvuso Sāriputta bhikkhu dibbena cakkhunā visuddhena atikkanta-mānusa-kena sahassaɱ lokānaɱ vvoloketi.|| ||</p>

					<p class="f4">Seyyathā pi āvuso Sāriputta cakkhumā puriso uparipāsādavaragato sahassaɱ nemimaṇḍalānaɱ volokeyya,||<br />
					evam eva kho āvuso Sāriputta bhikkhu dibbena cakkhunā visuddhena atikkanta-mānusa-kena sahassaɱ lokānaɱ voloketi.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="ctr c">&#9632;</p>

					<p class="f4">10. Evaɱ vutte āyasmā Sāriputto āyasmantaɱ Mahā Kassapaɱ etad avoca:|| ||</p>

					<p class="f4">Byākataɱ kho āvuso Kassapa āyasmatā Anuruddhena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Mahā Kassapaɱ pucchāma:|| ||</p>

					<p class="f4">Ramaṇīyaɱ āvuso Kassapa Gosiŋga-sāla-vanaɱ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Kassapa <a id="pg214"><span class="f2 g"><b>[214]</b></span></a> bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">11. "Idh'āvuso Sāriputta bhikkhu||<br />
					attanā ca āraññako hoti,||<br />
					ārañña-kattassa ca vaṇṇa-vādī;||<br />
					attanā ca piṇḍa-pātiko hoti,||<br />
					piṇḍa-pātikattassa ca vaṇṇa-vādī;||<br />
					attanā ca paɱsu-kūliko hoti,||<br />
					paɱsu-kūli-kattassa ca vaṇṇa-vādī;||<br />
					attanā ca te-cīvariko hoti,||<br />
					te-cīvari-kattassa ca vaṇṇa-vādī;||<br />
					attanā ca appiccho hoti,||<br />
					appicchatāya ca vaṇṇa-vādī;||<br />
					attanā ca santuṭṭho hoti,||<br />
					santuṭṭhiyā ca vaṇṇa-vādī;||<br />
					attanā ca pavivitto hoti,||<br />
					pavivekassa ca vaṇṇa-vādī;||<br />
					attanā ca asaɱsaṭṭho hoti,||<br />
					asaŋsaggassa ca vaṇṇa-vādī;||<br />
					attanā ca āraddha-viriyo hoti,||<br />
					viriy'ārambhassa ca vaṇṇa-vādī;||<br />
					attanā ca sīla-sampanno hoti,||<br />
					sīla-sampadāya ca vaṇṇa-vādī;||<br />
					attanā ca samādhi-sampanno hoti,||<br />
					samādhi-sampadāya ca vaṇṇa-vādī;||<br />
					attanā ca paññā-sampanno hoti,||<br />
					paññā-sampadāya ca vaṇṇa-vādī;||<br />
					attanā ca vimutti-sampanno hoti,||<br />
					vimutti-sampadāya ca vaṇṇa-vādī;||<br />
					attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya ca vaṇṇa-vādī.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="ctr c">&#9632;</p>

					<p class="f4">12. Evaɱ vutte āyasmā Sāriputto āyasmantaɱ Mahā Moggallānaɱ etad avoca:|| ||</p>

					<p class="f4">"Byākataɱ kho āvuso Moggallāna āyasmatā Mahā Kassapena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Mahā Moggallānaɱ pucchāma:|| ||</p>

					<p class="f4">Ramaṇīyaɱ āvuso Moggallāna Gosiŋga-sāla-vanaɱ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Moggallāna bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">13. "Idh'āvuso Sāriputta dve bhikkhū abhidhammakathaɱ kathenti;||<br />
					te añña-maññaɱ pañhaɱ pucchanti,||<br />
					añña-maññassa pañhaɱ puṭṭhā vissajjenti||<br />
					no ca saɱsādenti,||<br />
					dhammī ca n'esaɱ kathā pavattanī hoti.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="ctr c">&#9632;</p>

					<p class="f4">14. Atha kho āyasmā Mahā Moggallāno āyasmantaɱ Sāriputtaɱ etad avoca:|| ||</p>

					<p class="f4">"Byākataɱ kho āvuso Sāriputta amhehi sabbeh'eva yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Sāriputtaɱ pucchāma:|| ||</p>

					<p class="f4">Ramaṇīyaɱ āvuso Sāriputta Gosiŋga-sāla-vanaɱ,||<br />
					dosinā ratti||<br />
					sabbapālipullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Sāriputta bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">15. "Idh'āvuso Moggallāna bhikkhu cittaɱ vasaɱ vatteti,||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākaŋ- <a id="pg215"><span class="f2 g"><b>[215]</b></span></a> khati pubbaṇha-samayaɱ viharituɱ tāya vihāra-samāpattiyā pubbaṇha-samayaɱ viharati||<br />
					yāya vihāra-samāpattiyā ākankhati majjhantikaɱ samayaɱ viharituɱ tāya vihāra-samāpattiyā majjhantikaɱ samayaɱ viharati;||<br />
					yāya vihāra-samāpattiyā ākankhati sāyaṇha-samayaɱ viharituɱ tāya vihāra-samāpattiyā sāyaṇha-samayaɱ viharati.|| ||</p>

					<p class="f4">Seyyathā pi āvuso Moggallāna rañño vā rāja-mahā-mattassa vā nānārattānaɱ dussānaɱ dussakaraṇḍako pūro assa,||<br />
					so yañ-ñad-eva dussayugaɱ ākaŋkheyya pubbaṇha-samayaɱ pārupituɱ tan tad eva dussayugaɱ pubbaṇha-samayaɱ pārupeyya||<br />
					yañ-ñad-eva dussayugaɱ ākaŋkheyya majjhantikaɱ samayaɱ pārupituɱ||<br />
					tan tad eva dussayugaɱ majjhantikaɱ samayaɱ pārupeyya||<br />
					yañ-ñad-eva dussayugaɱ ākaŋkheyya sāyaṇha-samayaɱ pārupituɱ||<br />
					tan tad eva dussayugaɱ sāyaṇha-samayaɱ pārupeyya.|| ||</p>

					<p class="f4">Evam eva kho āvuso Moggallāna bhikkhu cittaɱ vasaɱ vatteti||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākankhati pubbaṇha-samayaɱ viharituɱ tāya vihāra-samāpattiyā pubbaṇha-samayaɱ viharati||<br />
					yāya vihāra-samāpattiyā ākankhati majjhantikaɱ samayaɱ viharituɱ tāya vihāra-samāpattiyā majjhantikaɱ samayaɱ viharati;||<br />
					yāya vihāra-samāpattiyā ākankhati sāyaṇha-samayaɱ viharituɱ tāya vihāra-samāpattiyā sāyaṇha-samayaɱ viharati.|| ||</p>

					<p class="f4">Eva-rūpena kho āvuso Moggallāna bhikkhunā Gosiŋga-sāla-vanaɱ sobheyyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">16. Atha kho āyasmā Sāriputto te āyasmante etad avoca:|| ||</p>

					<p class="f4">"Byākataɱ kho āvuso amhehi sabbeh'eva yathā sakaɱ paṭibhānaɱ.|| ||</p>

					<p class="f4">Āyām'āvuso yena Bhagavā ten'upasankamitvā||<br />
					etam atthaɱ Bhagavato ārocessāma||<br />
					yathā no Bhagavā vyākarissati||<br />
					tathā naɱ dhāressāmā" ti.|| ||</p>

					<p class="f4">"Evam āvuso" ti kho te āyasmanto āyasmato Sāriputtassa paccassosuɱ.|| ||</p>

					<p class="f4">17. Atha kho te āyasmanto yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho āyasmā Sāriputto Bhagavantaɱ etad avoca:|| ||</p>

					<p class="f4">"Idha bhante āyasmā ca Revato||<br />
					āyasmā ca Ānando||<br />
					yen'āhaɱ ten'upasankamiɱsu dhamma-savaṇāya.|| ||</p>

					<p class="f4">Addasaɱ kho ahaɱ bhante āyasmantañ ca Revataɱ||<br />
					āyasmantañ ca Ānandaɱ||<br />
					dūrato va āga-c-chante||<br />
					disvāna <a id="pg216"><span class="f2 g"><b>[216]</b></span></a> āyasmantaɱ Ānandaɱ etad avocaɱ:|| ||</p>

					<p class="f4">"Etu kho āyasmā Ānando,||<br />
					sāgataɱ āyasmato Ānandassa Bhagavato upaṭṭhākassa Bhagavato santikāvacarassa.|| ||</p>

					<p class="f4">Ramaṇīyaɱ āvuso Ānanda Gosiŋga-sāla-vanaɱ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Ānanda bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">18. Evaɱ vutte bhante āyasmā Ānando maɱ etad avoca:|| ||</p>

					<p class="f4">"Idh'āvuso Sāriputta bhikkhu bahu-s-suto hoti||<br />
					suta-dharo||<br />
					suta-sanni-cayo,||<br />
					ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaɱ||<br />
					parisuddhaɱ||<br />
					Brahma-cariyaɱ abhivadanti,||<br />
					tathā-rūpā'ssa dhammā bahu-s-sutā honti dhatā,||<br />
					vacasā paricitā,||<br />
					manusā'nupekkhitā,||<br />
					diṭṭhiyā suppaṭi-viddhā;||<br />
					so catassannaɱ||<br />
					parisānaɱ dhammaɱ deseti||<br />
					parimaṇḍalehi||<br />
					pada-vyañ janehi||<br />
					appabaddhehi||<br />
					anusaya-samugghātāya.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="f4">19. "Sādhu sādhu Sāriputa||<br />
					yathā taɱ Ānando va sammā vyākaramāno vyākareyya.|| ||</p>

					<p class="f4">Ānando hi Sāriputta bahu-s-suto||<br />
					suta-dharo||<br />
					suta-sanni-cayo.|| ||</p>

					<p class="f4">Ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaɱ||<br />
					parisuddhaɱ||<br />
					Brahma-cariyaɱ abhivadanti||<br />
					tathā-rūpā'ssa dhammā bahu-s-sutā honti dhatā,||<br />
					vacasā paricitā||<br />
					manasā'nupekkhitā||<br />
					diṭṭhiyā suppaṭi-viddhā,||<br />
					so catassannaɱ||<br />
					parisānaɱ dhammaɱ deseti||<br />
					parimaṇḍalehi||<br />
					pada-vyañ janehi||<br />
					appabaddhehi||<br />
					anusaya-samugghātāyā" ti.|| ||</p>

					<p class="ctr c">&#9632;</p>

					<p class="f4">20. Evaɱ vutte ahaɱ bhante āyasmantaɱ Revataɱ etad avocaɱ:|| ||</p>

					<p class="f4">"Byākataɱ kho āvuso Revata āyasmatā Ānandena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Revataɱ pucchāma:|| ||</p>

					<p class="f4">Ramaṇīyaɱ āvuso Revata Gosiŋga-sāla-vanaɱ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Revata bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">21. Evaɱ vutte bhante āyasmā Revato maɱ etad avoca:|| ||</p>

					<p class="f4">"Idh'āvuso Sāriputta bhikkhu paṭisallāṇārāmo hoti||<br />
					paṭisallāṇarato||<br />
					ajjhattaɱ ceto-samatham-anuyutto||<br />
					anirākata-j-jhāno,||<br />
					vipassanāya samannāgato,||<br />
					brūhetā suññ-ā-gārānaɱ.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="f4">22. "Sādhu sādhu Sāriputta||<br />
					yathā taɱ Revato va sammā vyākaramāno vyākareyya.|| ||</p>

					<p class="f4">Revato hi Sāriputta paṭisallāṇārāmo hoti||<br />
					paṭisallāṇarato||<br />
					ajjhattaɱ ceto-samatham-anuyutto||<br />
					anirākata-j-jhāno,||<br />
					vipassanāya samannāgato,||<br />
					brūhetā suññ-ā-gārānan" ti.|| ||</p>

					<p class="ctr c">&#9632;</p>

					<p class="f4"><a id="pg217"><span class="f2 g"><b>[217]</b></span></a> 23. Evaɱ vutte ahaɱ bhante āyasmantaɱ Anuruddhaɱ etad avocaɱ:|| ||</p>

					<p class="f4">"Byākataɱ kho āvuso Anuruddha āyasmatā Revatena* yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Anuruddhaɱ pucchāma:|| ||</p>

					<p class="f4">Ramaṇīyaɱ āvuso Anuruddha Gosiŋga-sāla-vanaɱ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Anuruddha bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">24. Evaɱ vutte bhante āyasmā Anuruddho maɱ etad avoca:|| ||</p>

					<p class="f4">"Idh'āvuso Sāriputta bhikkhu dibbena cakkhunā visuddhena atikkanta-mānusa-kena sahassaɱ lokānaɱ vvoloketi.|| ||</p>

					<p class="f4">Seyyathā pi āvuso Sāriputta cakkhumā puriso uparipāsādavaragato sahassaɱ nemimaṇḍalānaɱ volokeyya,||<br />
					evam eva kho āvuso Sāriputta bhikkhu dibbena cakkhunā visuddhena atikkanta-mānusa-kena sahassaɱ lokānaɱ voloketi.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="f4">25. "Sādhu sādhu Sāriputta||<br />
					yathā taɱ Anuruddhova sammā vyākaramāno vyākareyya.|| ||</p>

					<p class="f4">Anuruddho hi Sāriputta dibbena cakkhunā visuddhena atikkanta-mānusa-kena sahassaɱ lokānaɱ voloketī" ti.|| ||</p>

					<p class="ctr c">&#9632;</p>

					<p class="f4">26. Evaɱ vutte ahaɱ bhante āyasmantaɱ Mahā Kassapaɱ etad avocaɱ:|| ||</p>

					<p class="f4">"Byākataɱ kho āvuso Kassapa āyasmatā Anuruddhena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Mahā Kassapaɱ pucchāma:|| ||</p>

					<p class="f4">Ramaṇīyaɱ āvuso Kassapa Gosiŋga-sāla-vanaɱ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Kassapa bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">Evaɱ vutte bhante āyasmā Mahā-Kassapo maɱ etad avoca:|| ||</p>

					<p class="f4">"Idh'āvuso Sāriputta bhikkhu attanā ca āraññako hoti,||<br />
					ārañña-kattassa ca vaṇṇa-vādī;||<br />
					attanā ca piṇḍa-pātiko hoti,||<br />
					piṇḍa-pātikattassa ca vaṇṇa-vādī;||<br />
					attanā ca paɱsu-kūliko hoti,||<br />
					paɱsu-kūli-kattassa ca vaṇṇa-vādī;||<br />
					attanā ca te-cīvariko hoti,||<br />
					te-cīvari-kattassa ca vaṇṇa-vādī;||<br />
					attanā ca appiccho hoti,||<br />
					appicchatāya ca vaṇṇa-vādī;||<br />
					attanā ca santuṭṭho hoti,||<br />
					santuṭṭhiyā ca vaṇṇa-vādī;||<br />
					attanā ca pavivitto hoti,||<br />
					pavivekassa ca vaṇṇa-vādī;||<br />
					attanā ca asaɱsaṭṭho hoti,||<br />
					asaŋsaggassa ca vaṇṇa-vādī;||<br />
					attanā ca āraddha-viriyo hoti,||<br />
					viriy'ārambhassa ca vaṇṇa-vādī;||<br />
					attanā ca sīla-sampanno hoti,||<br />
					sīla-sampadāya ca vaṇṇa-vādī;||<br />
					attanā ca samādhi-sampanno hoti,||<br />
					samādhi-sampadāya ca vaṇṇa-vādī;||<br />
					attanā ca paññā-sampanno hoti,||<br />
					paññā-sampadāya ca vaṇṇa-vādī;||<br />
					attanā ca vimutti-sampanno hoti,||<br />
					vimutti-sampadāya ca vaṇṇa-vādī;||<br />
					attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya ca vaṇṇa-vādī.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ <a id="pg218"><span class="f2 g"><b>[218]</b></span></a> sobheyyā" ti.|| ||</p>

					<p class="f4">27. "Sādhu sādhu Sāriputta||<br />
					yathā taɱ Kassapo va sammā vyākaramāno vyākareyya.|| ||</p>

					<p class="f4">Kassapo hi Sāriputta attanā ca āraññako hoti,||<br />
					ārañña-kattassa ca vaṇṇa-vādī;||<br />
					attanā ca piṇḍa-pātiko hoti,||<br />
					piṇḍa-pātikattassa ca vaṇṇa-vādī;||<br />
					attanā ca paɱsu-kūliko hoti,||<br />
					paɱsu-kūli-kattassa ca vaṇṇa-vādī;||<br />
					attanā ca te-cīvariko hoti,||<br />
					te-cīvari-kattassa ca vaṇṇa-vādī;||<br />
					attanā ca appiccho hoti,||<br />
					appicchatāya ca vaṇṇa-vādī;||<br />
					attanā ca santuṭṭho hoti,||<br />
					santuṭṭhiyā ca vaṇṇa-vādī;||<br />
					attanā ca pavivitto hoti,||<br />
					pavivekassa ca vaṇṇa-vādī;||<br />
					attanā ca asaɱsaṭṭho hoti,||<br />
					asaŋsaggassa ca vaṇṇa-vādī;||<br />
					attanā ca āraddha-viriyo hoti,||<br />
					viriy'ārambhassa ca vaṇṇa-vādī;||<br />
					attanā ca sīla-sampanno hoti,||<br />
					sīla-sampadāya ca vaṇṇa-vādī;||<br />
					attanā ca samādhi-sampanno hoti,||<br />
					samādhi-sampadāya ca vaṇṇa-vādī;||<br />
					attanā ca paññā-sampanno hoti,||<br />
					paññā-sampadāya ca vaṇṇa-vādī;||<br />
					attanā ca vimutti-sampanno hoti,||<br />
					vimutti-sampadāya ca vaṇṇa-vādī;||<br />
					attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya ca vaṇṇa-vādī" ti.|| ||</p>

					<p class="ctr c">&#9632;</p>

					<p class="f4">28. Evaɱ vutte ahaɱ bhante āyasmantaɱ Mahā Moggallānaɱ etad avocaɱ:|| ||</p>

					<p class="f4">"Byākataɱ kho āvuso Moggallāna āyasmatā Mahā Kassapena yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Mahā Moggallānaɱ pucchāma:|| ||</p>

					<p class="f4">Ramaṇīyaɱ āvuso Moggallāna Gosiŋga-sāla-vanaɱ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Moggallāna bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">29. Evaɱ vutte bhante āyasmā Mahā Moggallāno maɱ etad avoca:</p>

					<p class="f4">"Idh'āvuso Sāriputta dve bhikkhū abhidhammakathaɱ kathenti;||<br />
					te añña-maññaɱ pañhaɱ pucchanti,||<br />
					añña-maññassa pañhaɱ puṭṭhā vissajjenti||<br />
					no ca saɱsādenti,||<br />
					dhammī ca n'esaɱ kathā pavattanī hoti.|| ||</p>

					<p class="f4">Eva-rūpena kho āvuso Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="f4">30. "Sādhu sādhu Sāriputta||<br />
					yathā taɱ Moggallāno va sammā vyākaramāno vyākareyya.|| ||</p>

					<p class="f4">Moggallāno hi Sāriputta dhamma-kathiko' ti.|| ||</p>

					<p class="ctr c">&#9632;</p>

					<p class="f4">31. Evaɱ vutte āyasmā Mahā Moggallāno Bhagavantaɱ etad avoca:|| ||</p>

					<p class="f4">Atha khvāhaɱ bhante āyasmantaɱ Sāriputtaɱ etad avocaɱ:|| ||</p>

					<p class="f4">"Byākataɱ kho āvuso Sāriputta amhehi sabbah'eva yathā sakaɱ paṭibhānaɱ.|| ||</p>

					<p class="f4">Tattha dāni mayaɱ āyasmantaɱ Sāriputtaɱ pucchāma:|| ||</p>

					<p class="f4">Ramaṇīyaɱ āvuso Sāriputta Gosiŋga-sāla-vanaɱ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaɱ-rūpena āvuso Sāriputta bhikkhunā Gosiŋga-sāla-vanaɱ sobheyyā" ti?|| ||</p>

					<p class="f4">32. Evaɱ vutte bhante āyasmā Sāriputto maɱ etad avoca:|| ||</p>

					<p class="f4">"Idh'āvuso Moggallāna bhikkhu cittaɱ vasaɱ vatteti,||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākankhati pubbaṇha-samayaɱ viharituɱ tāya vihāra-samāpattiyā pubbaṇha-samayaɱ viharati||<br />
					yāya vihāra-samāpattiyā ākankhati majjhantikaɱ samayaɱ viharituɱ tāya vihāra-samāpattiyā majjhantikaɱ samayaɱ viharati;||<br />
					yāya vihāra-samāpattiyā ākankhati sāyaṇha-samayaɱ viharituɱ tāya vihāra-samāpattiyā sāyaṇha-samayaɱ viharati.|| ||</p>

					<p class="f4">Seyyathā pi āvuso Moggallāna rañño vā rāja-mahā-mattassa vā nānārattānaɱ dussānaɱ dussakaraṇḍako pūro assa,||<br />
					so yañ-ñad-eva dussayugaɱ ākaŋkheyya pubbaṇha-samayaɱ <a id="pg219"><span class="f2 g"><b>[219]</b></span></a> pārupituɱ tan tad eva dussayugaɱ pubbaṇha-samayaɱ pārupeyya||<br />
					yañ-ñad-eva dussayugaɱ ākaŋkheyya majjhantikaɱ samayaɱ pārupituɱ||<br />
					tan tad eva dussayugaɱ majjhantikaɱ samayaɱ pārupeyya||<br />
					yañ-ñad-eva dussayugaɱ ākaŋkheyya sāyaṇha-samayaɱ pārupituɱ||<br />
					tan tad eva dussayugaɱ sāyaṇha-samayaɱ pārupeyya.|| ||</p>

					<p class="f4">Evam eva kho āvuso Moggallāna bhikkhu cittaɱ vasaɱ vatteti||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākankhati pubbaṇha-samayaɱ viharituɱ tāya vihāra-samāpattiyā pubbaṇha-samayaɱ viharati||<br />
					yāya vihāra-samāpattiyā ākankhati majjhantikaɱ samayaɱ viharituɱ tāya vihāra-samāpattiyā majjhantikaɱ samayaɱ viharati;||<br />
					yāya vihāra-samāpattiyā ākankhati sāyaṇha-samayaɱ viharituɱ tāya vihāra-samāpattiyā sāyaṇha-samayaɱ viharati.|| ||</p>

					<p class="f4">Eva-rūpena kho āvuso Moggallāna bhikkhunā Gosiŋga-sāla-vanaɱ sobheyyā" ti.|| ||</p>

					<p class="f4">32. "Sādhu sādhu Moggallāna||<br />
					yathā taɱ Sāriputto va sammā vyākaramāno vyākareyya.|| ||</p>

					<p class="f4">Sāriputto hi Mognallānaɱ cittaɱ vasaɱ vatteti||<br />
					no ca Sāriputto cittassa vasena vattati;||<br />
					so yāya vihāra-samāpattiyā ākankhati pubbaṇha-samayaɱ viharituɱ tāya vihāra-samāpattiyā pubbaṇha-samayaɱ viharati||<br />
					yāya vihāra-samāpattiyā ākankhati majjhantikaɱ samayaɱ viharituɱ tāya vihāra-samāpattiyā majjhantikaɱ samayaɱ viharati;||<br />
					yāya vihāra-samāpattiyā ākankhati sāyaṇha-samayaɱ viharituɱ tāya vihāra-samāpattiyā sāyaṇha-samayaɱ viharati" ti.|| ||</p>

					<p class="ctr c">&#9632;</p>

					<p class="f4">33. Evaɱ vutte āyasmā Sāriputto Bhagavantaɱ etad avoca:</p>

					<p class="f4">"Kassa nu kho bhante su-bhāsitan" ti?|| ||</p>

					<p class="f4">34. "Sabbesaɱ vo Sāriputta su-bhāsitaɱ pariyāyena.|| ||</p>

					<p class="f4">Api ca mama pi suṇātha yathā-rūpena bhikkhunā Gosiŋga-sāla-vanaɱ sobheyya.|| ||</p>

					<p class="f4">Idha Sāriputta bhikkhu pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā:||<br />
					'na tāvāhaɱ imaɱ pallaŋkaɱ bhindissāmi||<br />
					yāva me nānupādāya āsavehi cittaɱ vimuccissatī' ti.|| ||</p>

					<p class="f4">Eva-rūpena kho Sāriputta bhikkhunā Gosiŋga-sāla-vanaɱ sobheyyā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te āyasmanto Bhagavato bhāsitaɱ abhinandunti.|| ||</p>

					<p class="f4 ctr">Mahā Gosiŋga Suttaɱ Dutiyaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>