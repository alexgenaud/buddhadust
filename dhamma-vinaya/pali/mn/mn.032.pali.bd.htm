<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 32. A group of the Buddha's great disciples gather together on a beautiful moonlit night in Gosinga Woods with the air perfumed by the Sal Tree blossoms. They each, in turn, describe the sort of bhikkhu they feel would illuminate this woods. Then, unable to descide whose proposition was best, they visit the Buddha to ask his opinion. The Buddha approves all their opinions and adds his own contribution." />
<title>MN 32: Mahā Gosiṇga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p32">Sutta 32</a></h4>

					<h1>Mahā Gosiṇga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg212"><span class="f2 g"><b>[212]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.032.chlm.sbb.htm#p1">chlm</a>][<a href="../../../dhamma-vinaya/pts/mn/mn.032.horn.pts.htm#p1">pts</a>][<a href="../../../dhamma-vinaya/wp/mn/mn.032.ntbb.wp.htm">ntbb</a>][<a href="../../../dhamma-vinaya/mnl/mn/mn.032.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Gosiṇga-sāla-vanadāye viharati sambahulehi abhiññātehi abhiññātehi therehi sāvakehi saddhiṃ:||<br />
					āyasmatā ca Sāriputtena||<br />
					āyasmatā ca Mahā Moggallānena||<br />
					āyasmatā ca Anuruddhena||<br />
					āyasmatā ca Revatena||<br />
					āyasmatā ca Ānandena -||<br />
					aññehi ca abhiññātehi therehi sāvakehi saddhiṃ.|| ||</p>

					<p class="f4">2. Atha kho āyasmā Mahā Moggallāno sāyaṇha-samayaṃ paṭisallāṇā vuṭṭhito yen'āyasmā Mahā-Kassapo ten'upasaṇkami.|| ||</p>

					<p class="f4">Upasaṇkamitvā āyasmantaṃ Mahā Kassapaṃ etad avoca:|| ||</p>

					<p class="f4">"Āyām'āvuso Kassapa yen'āyasmā Sāriputto ten'upasaṇkamissāma dhamma-savaṇāyā" ti.|| ||</p>

					<p class="f4">"Evam āvuso" ti kho āyasmā Mahā-Kassapo āyasmato Mahā Moggallānassa paccassosi.|| ||</p>

					<p class="f4">3. Atha kho āyasmā ca Mahā Moggallāno||<br />
					āyasmā ca Mahā-Kassapo||<br />
					āyasmā ca Anuruddho||<br />
					yen'āyasmā Sāriputto ten'upasaṇkamiṃsu dhamma-savaṇāya.|| ||</p>

					<p class="f4">Addasā kho āyasmā Ānando||<br />
					āyasmantañ ca Mahā Moggallānaṃ||<br />
					āyasmantañ ca Mahā Kassapaṃ||<br />
					āyasmantañ ca Anuruddhaṃ||<br />
					yen'āyasmā Sāriputto ten'upasaṇkamante dhamma-savaṇāya,||<br />
					disvāna yen'āyasmā Revato ten'upasaṇkami.|| ||</p>

					<p class="f4">Upasaṇkamitvā āyasmantaṃ Revataṃ etad avoca:</p>

					<p class="f4">"Upasaṇkamantā kho amū āvuso Revata sappurisā yen'āyasmā Sāriputto tena dhamma-savaṇāya.|| ||</p>

					<p class="f4">Āyām'āvuso Revata yen'āyasmā Sāriputto ten'upasaṇkamissāma dhamma-savaṇāyā" ti.|| ||</p>

					<p class="f4">"Evam āvuso" ti kho āyasmā Revato āyasmato Ānandassa paccassosi.|| ||</p>

					<p class="f4">Atha kho āyasmā ca Revato āyasmā ca Ānando yen'āyasmā Sāriputto ten'upasaṇkamiṃsu dhamma-savaṇāya.|| ||</p>

					<p class="f4">4. Addasā kho āyasmā Sāriputto āyasmantañ ca Revataṃ||<br />
					āyasmantañ ca Ānandaṃ||<br />
					dūrato va āga-c-chante||<br />
					disvāna āyasmantaṃ Ānandaṃ etad avoca:|| ||</p>

					<p class="f4">"Etu kho āyasmā Ānando||<br />
					sāgataṃ āyasmato Ānandassa Bhagavato upaṭṭhākassa||<br />
					Bhagavato santikāvacarassa.|| ||</p>

					<p class="f4">Ramaṇīyaṃ āvuso Ānanda Gosiṇga-sāla-vanaṃ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Ānanda bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">5. "Idh'āvuso <a id="pg213"><span class="f2 g"><b>[213]</b></span></a> Sāriputta bhikkhu bahu-s-suto hoti||<br />
					suta-dharo||<br />
					suta-sannicayo,||<br />
					ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaṃ||<br />
					parisuddhaṃ||<br />
					Brahma-cariyaṃ abhivadanti,||<br />
					tathā-rūpā'ssa dhammā bahu-s-sutā honti dhatā,||<br />
					vacasā paricitā,||<br />
					manusā'nupekkhitā,||<br />
					diṭṭhiyā suppaṭi-viddhā;||<br />
					so catassannaṃ||<br />
					parisānaṃ dhammaṃ deseti||<br />
					parimaṇḍalehi||<br />
					pada-vyañ janehi||<br />
					appabaddhehi||<br />
					anusaya-samugghātāya.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="ctr c">&#9632;</p>

					<p class="f4">6. Evaṃ vutte āyasmā Sāriputto āyasmantaṃ Revataṃ etad avoca:|| ||</p>

					<p class="f4">"Byākataṃ kho āvuso Revata āyasmatā Ānandena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Revataṃ pucchāma:|| ||</p>

					<p class="f4">Ramaṇīyaṃ āvuso Revata Gosiṇga-sāla-vanaṃ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Revata bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">7. "Idh'āvuso Sāriputta bhikkhu paṭisallāṇārāmo hoti||<br />
					paṭisallāṇarato||<br />
					ajjhattaṃ ceto-samatham-anuyutto||<br />
					anirākata-j-jhāno,||<br />
					vipassanāya samannāgato,||<br />
					brūhetā suññ-ā-gārānaṃ.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="ctr c">&#9632;</p>

					<p class="f4">8. Evaṃ vutte āyasmā Sāriputto āyasmantaṃ Anuruddhaṃ etad avoca:|| ||</p>

					<p class="f4">"Byākataṃ kho āvuso Anuruddha āyasmatā Revatena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Anuruddhaṃ pucchāma:|| ||</p>

					<p class="f4">Ramaṇīyaṃ āvuso Anuruddha Gosiṇga-sāla-vanaṃ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Anuruddha bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">9. "Idh'āvuso Sāriputta bhikkhu dibbena cakkhunā visuddhena atikkanta-mānusakena sahassaṃ lokānaṃ vvoloketi.|| ||</p>

					<p class="f4">Seyyathā pi āvuso Sāriputta cakkhumā puriso uparipāsādavaragato sahassaṃ nemimaṇḍalānaṃ volokeyya,||<br />
					evam eva kho āvuso Sāriputta bhikkhu dibbena cakkhunā visuddhena atikkanta-mānusakena sahassaṃ lokānaṃ voloketi.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="ctr c">&#9632;</p>

					<p class="f4">10. Evaṃ vutte āyasmā Sāriputto āyasmantaṃ Mahā Kassapaṃ etad avoca:|| ||</p>

					<p class="f4">Byākataṃ kho āvuso Kassapa āyasmatā Anuruddhena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Mahā Kassapaṃ pucchāma:|| ||</p>

					<p class="f4">Ramaṇīyaṃ āvuso Kassapa Gosiṇga-sāla-vanaṃ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Kassapa <a id="pg214"><span class="f2 g"><b>[214]</b></span></a> bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">11. "Idh'āvuso Sāriputta bhikkhu||<br />
					attanā ca āraññako hoti,||<br />
					ārañña-kattassa ca vaṇṇa-vādī;||<br />
					attanā ca piṇḍa-pātiko hoti,||<br />
					piṇḍa-pātikattassa ca vaṇṇa-vādī;||<br />
					attanā ca paṃsu-kūliko hoti,||<br />
					paṃsu-kūli-kattassa ca vaṇṇa-vādī;||<br />
					attanā ca te-cīvariko hoti,||<br />
					te-cīvari-kattassa ca vaṇṇa-vādī;||<br />
					attanā ca appiccho hoti,||<br />
					appicchatāya ca vaṇṇa-vādī;||<br />
					attanā ca santuṭṭho hoti,||<br />
					santuṭṭhiyā ca vaṇṇa-vādī;||<br />
					attanā ca pavivitto hoti,||<br />
					pavivekassa ca vaṇṇa-vādī;||<br />
					attanā ca asaṃsaṭṭho hoti,||<br />
					asaṃsaggassa ca vaṇṇa-vādī;||<br />
					attanā ca āraddha-viriyo hoti,||<br />
					viriy'ārambhassa ca vaṇṇa-vādī;||<br />
					attanā ca sīla-sampanno hoti,||<br />
					sīla-sampadāya ca vaṇṇa-vādī;||<br />
					attanā ca samādhi-sampanno hoti,||<br />
					samādhi-sampadāya ca vaṇṇa-vādī;||<br />
					attanā ca paññā-sampanno hoti,||<br />
					paññā-sampadāya ca vaṇṇa-vādī;||<br />
					attanā ca vimutti-sampanno hoti,||<br />
					vimutti-sampadāya ca vaṇṇa-vādī;||<br />
					attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya ca vaṇṇa-vādī.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="ctr c">&#9632;</p>

					<p class="f4">12. Evaṃ vutte āyasmā Sāriputto āyasmantaṃ Mahā Moggallānaṃ etad avoca:|| ||</p>

					<p class="f4">"Byākataṃ kho āvuso Moggallāna āyasmatā Mahā Kassapena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Mahā Moggallānaṃ pucchāma:|| ||</p>

					<p class="f4">Ramaṇīyaṃ āvuso Moggallāna Gosiṇga-sāla-vanaṃ||<br />
					dosinā ratti||<br />
					sabba-phāliphullā sālā||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Moggallāna bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">13. "Idh'āvuso Sāriputta dve bhikkhū abhidhammakathaṃ kathenti;||<br />
					te añña-maññaṃ pañhaṃ pucchanti,||<br />
					añña-maññassa pañhaṃ puṭṭhā vissajjenti||<br />
					no ca saṃsādenti,||<br />
					dhammī ca n'esaṃ kathā pavattanī hoti.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="ctr c">&#9632;</p>

					<p class="f4">14. Atha kho āyasmā Mahā Moggallāno āyasmantaṃ Sāriputtaṃ etad avoca:|| ||</p>

					<p class="f4">"Byākataṃ kho āvuso Sāriputta amhehi sabbeh'eva yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Sāriputtaṃ pucchāma:|| ||</p>

					<p class="f4">Ramaṇīyaṃ āvuso Sāriputta Gosiṇga-sāla-vanaṃ,||<br />
					dosinā ratti||<br />
					sabbapālipullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Sāriputta bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">15. "Idh'āvuso Moggallāna bhikkhu cittaṃ vasaṃ vatteti,||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākaṇ- <a id="pg215"><span class="f2 g"><b>[215]</b></span></a> khati pubbaṇha-samayaṃ viharituṃ tāya vihāra-samāpattiyā pubbaṇha-samayaṃ viharati||<br />
					yāya vihāra-samāpattiyā ākaṇkhati majjhantikaṃ samayaṃ viharituṃ tāya vihāra-samāpattiyā majjhantikaṃ samayaṃ viharati;||<br />
					yāya vihāra-samāpattiyā ākaṇkhati sāyaṇha-samayaṃ viharituṃ tāya vihāra-samāpattiyā sāyaṇha-samayaṃ viharati.|| ||</p>

					<p class="f4">Seyyathā pi āvuso Moggallāna rañño vā rāja-mahā-mattassa vā nānārattāṇaṃ dussānaṃ dussakaraṇḍako pūro assa,||<br />
					so yañ-ñad-eva dussayugaṃ ākaṇkheyya pubbaṇha-samayaṃ pārupituṃ tan tad eva dussayugaṃ pubbaṇha-samayaṃ pārupeyya||<br />
					yañ-ñad-eva dussayugaṃ ākaṇkheyya majjhantikaṃ samayaṃ pārupituṃ||<br />
					tan tad eva dussayugaṃ majjhantikaṃ samayaṃ pārupeyya||<br />
					yañ-ñad-eva dussayugaṃ ākaṇkheyya sāyaṇha-samayaṃ pārupituṃ||<br />
					tan tad eva dussayugaṃ sāyaṇha-samayaṃ pārupeyya.|| ||</p>

					<p class="f4">Evam eva kho āvuso Moggallāna bhikkhu cittaṃ vasaṃ vatteti||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākaṇkhati pubbaṇha-samayaṃ viharituṃ tāya vihāra-samāpattiyā pubbaṇha-samayaṃ viharati||<br />
					yāya vihāra-samāpattiyā ākaṇkhati majjhantikaṃ samayaṃ viharituṃ tāya vihāra-samāpattiyā majjhantikaṃ samayaṃ viharati;||<br />
					yāya vihāra-samāpattiyā ākaṇkhati sāyaṇha-samayaṃ viharituṃ tāya vihāra-samāpattiyā sāyaṇha-samayaṃ viharati.|| ||</p>

					<p class="f4">Eva-rūpena kho āvuso Moggallāna bhikkhunā Gosiṇga-sāla-vanaṃ sobheyyā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">16. Atha kho āyasmā Sāriputto te āyasmante etad avoca:|| ||</p>

					<p class="f4">"Byākataṃ kho āvuso amhehi sabbeh'eva yathā sakaṃ paṭibhānaṃ.|| ||</p>

					<p class="f4">Āyām'āvuso yena Bhagavā ten'upasaṇkamitvā||<br />
					etam atthaṃ Bhagavato ārocessāma||<br />
					yathā no Bhagavā vyākarissati||<br />
					tathā naṃ dhāressāmā" ti.|| ||</p>

					<p class="f4">"Evam āvuso" ti kho te āyasmanto āyasmato Sāriputtassa paccassosuṃ.|| ||</p>

					<p class="f4">17. Atha kho te āyasmanto yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho āyasmā Sāriputto Bhagavantaṃ etad avoca:|| ||</p>

					<p class="f4">"Idha bhante āyasmā ca Revato||<br />
					āyasmā ca Ānando||<br />
					yenāhaṃ ten'upasaṇkamiṃsu dhamma-savaṇāya.|| ||</p>

					<p class="f4">Addasaṃ kho ahaṃ bhante āyasmantañ ca Revataṃ||<br />
					āyasmantañ ca Ānandaṃ||<br />
					dūrato va āga-c-chante||<br />
					disvāna <a id="pg216"><span class="f2 g"><b>[216]</b></span></a> āyasmantaṃ Ānandaṃ etad avocaṃ:|| ||</p>

					<p class="f4">"Etu kho āyasmā Ānando,||<br />
					sāgataṃ āyasmato Ānandassa Bhagavato upaṭṭhākassa Bhagavato santikāvacarassa.|| ||</p>

					<p class="f4">Ramaṇīyaṃ āvuso Ānanda Gosiṇga-sāla-vanaṃ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Ānanda bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">18. Evaṃ vutte bhante āyasmā Ānando maṃ etad avoca:|| ||</p>

					<p class="f4">"Idh'āvuso Sāriputta bhikkhu bahu-s-suto hoti||<br />
					suta-dharo||<br />
					suta-sannicayo,||<br />
					ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaṃ||<br />
					parisuddhaṃ||<br />
					Brahma-cariyaṃ abhivadanti,||<br />
					tathā-rūpā'ssa dhammā bahu-s-sutā honti dhatā,||<br />
					vacasā paricitā,||<br />
					manusā'nupekkhitā,||<br />
					diṭṭhiyā suppaṭi-viddhā;||<br />
					so catassannaṃ||<br />
					parisānaṃ dhammaṃ deseti||<br />
					parimaṇḍalehi||<br />
					pada-vyañ janehi||<br />
					appabaddhehi||<br />
					anusaya-samugghātāya.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="f4">19. "Sādhu sādhu Sāriputa||<br />
					yathā taṃ Ānando va sammā vyākaramāno vyākareyya.|| ||</p>

					<p class="f4">Ānando hi Sāriputta bahu-s-suto||<br />
					suta-dharo||<br />
					suta-sannicayo.|| ||</p>

					<p class="f4">Ye te dhammā ādi-kalyāṇā||<br />
					majjhe-kalyāṇā||<br />
					pariyosāna-kalyāṇā||<br />
					sātthā savyañjanā kevala-paripuṇṇaṃ||<br />
					parisuddhaṃ||<br />
					Brahma-cariyaṃ abhivadanti||<br />
					tathā-rūpā'ssa dhammā bahu-s-sutā honti dhatā,||<br />
					vacasā paricitā||<br />
					manasā'nupekkhitā||<br />
					diṭṭhiyā suppaṭi-viddhā,||<br />
					so catassannaṃ||<br />
					parisānaṃ dhammaṃ deseti||<br />
					parimaṇḍalehi||<br />
					pada-vyañ janehi||<br />
					appabaddhehi||<br />
					anusaya-samugghātāyā" ti.|| ||</p>

					<p class="ctr c">&#9632;</p>

					<p class="f4">20. Evaṃ vutte ahaṃ bhante āyasmantaṃ Revataṃ etad avocaṃ:|| ||</p>

					<p class="f4">"Byākataṃ kho āvuso Revata āyasmatā Ānandena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Revataṃ pucchāma:|| ||</p>

					<p class="f4">Ramaṇīyaṃ āvuso Revata Gosiṇga-sāla-vanaṃ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Revata bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">21. Evaṃ vutte bhante āyasmā Revato maṃ etad avoca:|| ||</p>

					<p class="f4">"Idh'āvuso Sāriputta bhikkhu paṭisallāṇārāmo hoti||<br />
					paṭisallāṇarato||<br />
					ajjhattaṃ ceto-samatham-anuyutto||<br />
					anirākata-j-jhāno,||<br />
					vipassanāya samannāgato,||<br />
					brūhetā suññ-ā-gārānaṃ.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="f4">22. "Sādhu sādhu Sāriputta||<br />
					yathā taṃ Revato va sammā vyākaramāno vyākareyya.|| ||</p>

					<p class="f4">Revato hi Sāriputta paṭisallāṇārāmo hoti||<br />
					paṭisallāṇarato||<br />
					ajjhattaṃ ceto-samatham-anuyutto||<br />
					anirākata-j-jhāno,||<br />
					vipassanāya samannāgato,||<br />
					brūhetā suññ-ā-gārānan" ti.|| ||</p>

					<p class="ctr c">&#9632;</p>

					<p class="f4"><a id="pg217"><span class="f2 g"><b>[217]</b></span></a> 23. Evaṃ vutte ahaṃ bhante āyasmantaṃ Anuruddhaṃ etad avocaṃ:|| ||</p>

					<p class="f4">"Byākataṃ kho āvuso Anuruddha āyasmatā Revatena* yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Anuruddhaṃ pucchāma:|| ||</p>

					<p class="f4">Ramaṇīyaṃ āvuso Anuruddha Gosiṇga-sāla-vanaṃ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Anuruddha bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">24. Evaṃ vutte bhante āyasmā Anuruddho maṃ etad avoca:|| ||</p>

					<p class="f4">"Idh'āvuso Sāriputta bhikkhu dibbena cakkhunā visuddhena atikkanta-mānusakena sahassaṃ lokānaṃ vvoloketi.|| ||</p>

					<p class="f4">Seyyathā pi āvuso Sāriputta cakkhumā puriso uparipāsādavaragato sahassaṃ nemimaṇḍalānaṃ volokeyya,||<br />
					evam eva kho āvuso Sāriputta bhikkhu dibbena cakkhunā visuddhena atikkanta-mānusakena sahassaṃ lokānaṃ voloketi.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="f4">25. "Sādhu sādhu Sāriputta||<br />
					yathā taṃ Anuruddhova sammā vyākaramāno vyākareyya.|| ||</p>

					<p class="f4">Anuruddho hi Sāriputta dibbena cakkhunā visuddhena atikkanta-mānusakena sahassaṃ lokānaṃ voloketī" ti.|| ||</p>

					<p class="ctr c">&#9632;</p>

					<p class="f4">26. Evaṃ vutte ahaṃ bhante āyasmantaṃ Mahā Kassapaṃ etad avocaṃ:|| ||</p>

					<p class="f4">"Byākataṃ kho āvuso Kassapa āyasmatā Anuruddhena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Mahā Kassapaṃ pucchāma:|| ||</p>

					<p class="f4">Ramaṇīyaṃ āvuso Kassapa Gosiṇga-sāla-vanaṃ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Kassapa bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">Evaṃ vutte bhante āyasmā Mahā-Kassapo maṃ etad avoca:|| ||</p>

					<p class="f4">"Idh'āvuso Sāriputta bhikkhu attanā ca āraññako hoti,||<br />
					ārañña-kattassa ca vaṇṇa-vādī;||<br />
					attanā ca piṇḍa-pātiko hoti,||<br />
					piṇḍa-pātikattassa ca vaṇṇa-vādī;||<br />
					attanā ca paṃsu-kūliko hoti,||<br />
					paṃsu-kūli-kattassa ca vaṇṇa-vādī;||<br />
					attanā ca te-cīvariko hoti,||<br />
					te-cīvari-kattassa ca vaṇṇa-vādī;||<br />
					attanā ca appiccho hoti,||<br />
					appicchatāya ca vaṇṇa-vādī;||<br />
					attanā ca santuṭṭho hoti,||<br />
					santuṭṭhiyā ca vaṇṇa-vādī;||<br />
					attanā ca pavivitto hoti,||<br />
					pavivekassa ca vaṇṇa-vādī;||<br />
					attanā ca asaṃsaṭṭho hoti,||<br />
					asaṃsaggassa ca vaṇṇa-vādī;||<br />
					attanā ca āraddha-viriyo hoti,||<br />
					viriy'ārambhassa ca vaṇṇa-vādī;||<br />
					attanā ca sīla-sampanno hoti,||<br />
					sīla-sampadāya ca vaṇṇa-vādī;||<br />
					attanā ca samādhi-sampanno hoti,||<br />
					samādhi-sampadāya ca vaṇṇa-vādī;||<br />
					attanā ca paññā-sampanno hoti,||<br />
					paññā-sampadāya ca vaṇṇa-vādī;||<br />
					attanā ca vimutti-sampanno hoti,||<br />
					vimutti-sampadāya ca vaṇṇa-vādī;||<br />
					attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya ca vaṇṇa-vādī.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ <a id="pg218"><span class="f2 g"><b>[218]</b></span></a> sobheyyā" ti.|| ||</p>

					<p class="f4">27. "Sādhu sādhu Sāriputta||<br />
					yathā taṃ Kassapo va sammā vyākaramāno vyākareyya.|| ||</p>

					<p class="f4">Kassapo hi Sāriputta attanā ca āraññako hoti,||<br />
					ārañña-kattassa ca vaṇṇa-vādī;||<br />
					attanā ca piṇḍa-pātiko hoti,||<br />
					piṇḍa-pātikattassa ca vaṇṇa-vādī;||<br />
					attanā ca paṃsu-kūliko hoti,||<br />
					paṃsu-kūli-kattassa ca vaṇṇa-vādī;||<br />
					attanā ca te-cīvariko hoti,||<br />
					te-cīvari-kattassa ca vaṇṇa-vādī;||<br />
					attanā ca appiccho hoti,||<br />
					appicchatāya ca vaṇṇa-vādī;||<br />
					attanā ca santuṭṭho hoti,||<br />
					santuṭṭhiyā ca vaṇṇa-vādī;||<br />
					attanā ca pavivitto hoti,||<br />
					pavivekassa ca vaṇṇa-vādī;||<br />
					attanā ca asaṃsaṭṭho hoti,||<br />
					asaṃsaggassa ca vaṇṇa-vādī;||<br />
					attanā ca āraddha-viriyo hoti,||<br />
					viriy'ārambhassa ca vaṇṇa-vādī;||<br />
					attanā ca sīla-sampanno hoti,||<br />
					sīla-sampadāya ca vaṇṇa-vādī;||<br />
					attanā ca samādhi-sampanno hoti,||<br />
					samādhi-sampadāya ca vaṇṇa-vādī;||<br />
					attanā ca paññā-sampanno hoti,||<br />
					paññā-sampadāya ca vaṇṇa-vādī;||<br />
					attanā ca vimutti-sampanno hoti,||<br />
					vimutti-sampadāya ca vaṇṇa-vādī;||<br />
					attanā ca vimutti-ñāṇa-dassana-sampanno hoti,||<br />
					vimutti-ñāṇa-dassana-sampadāya ca vaṇṇa-vādī" ti.|| ||</p>

					<p class="ctr c">&#9632;</p>

					<p class="f4">28. Evaṃ vutte ahaṃ bhante āyasmantaṃ Mahā Moggallānaṃ etad avocaṃ:|| ||</p>

					<p class="f4">"Byākataṃ kho āvuso Moggallāna āyasmatā Mahā Kassapena yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Mahā Moggallānaṃ pucchāma:|| ||</p>

					<p class="f4">Ramaṇīyaṃ āvuso Moggallāna Gosiṇga-sāla-vanaṃ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Moggallāna bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">29. Evaṃ vutte bhante āyasmā Mahā Moggallāno maṃ etad avoca:</p>

					<p class="f4">"Idh'āvuso Sāriputta dve bhikkhū abhidhammakathaṃ kathenti;||<br />
					te añña-maññaṃ pañhaṃ pucchanti,||<br />
					añña-maññassa pañhaṃ puṭṭhā vissajjenti||<br />
					no ca saṃsādenti,||<br />
					dhammī ca n'esaṃ kathā pavattanī hoti.|| ||</p>

					<p class="f4">Eva-rūpena kho āvuso Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="f4">30. "Sādhu sādhu Sāriputta||<br />
					yathā taṃ Moggallāno va sammā vyākaramāno vyākareyya.|| ||</p>

					<p class="f4">Moggallāno hi Sāriputta dhamma-kathiko' ti.|| ||</p>

					<p class="ctr c">&#9632;</p>

					<p class="f4">31. Evaṃ vutte āyasmā Mahā Moggallāno Bhagavantaṃ etad avoca:|| ||</p>

					<p class="f4">Atha khv'āhaṃ bhante āyasmantaṃ Sāriputtaṃ etad avocaṃ:|| ||</p>

					<p class="f4">"Byākataṃ kho āvuso Sāriputta amhehi sabbah'eva yathā sakaṃ paṭibhānaṃ.|| ||</p>

					<p class="f4">Tattha dāni mayaṃ āyasmantaṃ Sāriputtaṃ pucchāma:|| ||</p>

					<p class="f4">Ramaṇīyaṃ āvuso Sāriputta Gosiṇga-sāla-vanaṃ,||<br />
					dosinā ratti,||<br />
					sabba-phāliphullā sālā,||<br />
					dibbā maññe gandhā sampavanti.|| ||</p>

					<p class="f4">Kathaṃ-rūpena āvuso Sāriputta bhikkhunā Gosiṇga-sāla-vanaṃ sobheyyā" ti?|| ||</p>

					<p class="f4">32. Evaṃ vutte bhante āyasmā Sāriputto maṃ etad avoca:|| ||</p>

					<p class="f4">"Idh'āvuso Moggallāna bhikkhu cittaṃ vasaṃ vatteti,||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākaṇkhati pubbaṇha-samayaṃ viharituṃ tāya vihāra-samāpattiyā pubbaṇha-samayaṃ viharati||<br />
					yāya vihāra-samāpattiyā ākaṇkhati majjhantikaṃ samayaṃ viharituṃ tāya vihāra-samāpattiyā majjhantikaṃ samayaṃ viharati;||<br />
					yāya vihāra-samāpattiyā ākaṇkhati sāyaṇha-samayaṃ viharituṃ tāya vihāra-samāpattiyā sāyaṇha-samayaṃ viharati.|| ||</p>

					<p class="f4">Seyyathā pi āvuso Moggallāna rañño vā rāja-mahā-mattassa vā nānārattāṇaṃ dussānaṃ dussakaraṇḍako pūro assa,||<br />
					so yañ-ñad-eva dussayugaṃ ākaṇkheyya pubbaṇha-samayaṃ <a id="pg219"><span class="f2 g"><b>[219]</b></span></a> pārupituṃ tan tad eva dussayugaṃ pubbaṇha-samayaṃ pārupeyya||<br />
					yañ-ñad-eva dussayugaṃ ākaṇkheyya majjhantikaṃ samayaṃ pārupituṃ||<br />
					tan tad eva dussayugaṃ majjhantikaṃ samayaṃ pārupeyya||<br />
					yañ-ñad-eva dussayugaṃ ākaṇkheyya sāyaṇha-samayaṃ pārupituṃ||<br />
					tan tad eva dussayugaṃ sāyaṇha-samayaṃ pārupeyya.|| ||</p>

					<p class="f4">Evam eva kho āvuso Moggallāna bhikkhu cittaṃ vasaṃ vatteti||<br />
					no ca bhikkhu cittassa vasena vattati;||<br />
					so yāya vihāra-samāpattiyā ākaṇkhati pubbaṇha-samayaṃ viharituṃ tāya vihāra-samāpattiyā pubbaṇha-samayaṃ viharati||<br />
					yāya vihāra-samāpattiyā ākaṇkhati majjhantikaṃ samayaṃ viharituṃ tāya vihāra-samāpattiyā majjhantikaṃ samayaṃ viharati;||<br />
					yāya vihāra-samāpattiyā ākaṇkhati sāyaṇha-samayaṃ viharituṃ tāya vihāra-samāpattiyā sāyaṇha-samayaṃ viharati.|| ||</p>

					<p class="f4">Eva-rūpena kho āvuso Moggallāna bhikkhunā Gosiṇga-sāla-vanaṃ sobheyyā" ti.|| ||</p>

					<p class="f4">32. "Sādhu sādhu Moggallāna||<br />
					yathā taṃ Sāriputto va sammā vyākaramāno vyākareyya.|| ||</p>

					<p class="f4">Sāriputto hi Mognallānaṃ cittaṃ vasaṃ vatteti||<br />
					no ca Sāriputto cittassa vasena vattati;||<br />
					so yāya vihāra-samāpattiyā ākaṇkhati pubbaṇha-samayaṃ viharituṃ tāya vihāra-samāpattiyā pubbaṇha-samayaṃ viharati||<br />
					yāya vihāra-samāpattiyā ākaṇkhati majjhantikaṃ samayaṃ viharituṃ tāya vihāra-samāpattiyā majjhantikaṃ samayaṃ viharati;||<br />
					yāya vihāra-samāpattiyā ākaṇkhati sāyaṇha-samayaṃ viharituṃ tāya vihāra-samāpattiyā sāyaṇha-samayaṃ viharati" ti.|| ||</p>

					<p class="ctr c">&#9632;</p>

					<p class="f4">33. Evaṃ vutte āyasmā Sāriputto Bhagavantaṃ etad avoca:</p>

					<p class="f4">"Kassa nu kho bhante su-bhāsitan" ti?|| ||</p>

					<p class="f4">34. "Sabbesaṃ vo Sāriputta su-bhāsitaṃ pariyāyena.|| ||</p>

					<p class="f4">Api ca mama pi suṇātha yathā-rūpena bhikkhunā Gosiṇga-sāla-vanaṃ sobheyya.|| ||</p>

					<p class="f4">Idha Sāriputta bhikkhu pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā:||<br />
					'na tāvāhaṃ imaṃ pallaṇkaṃ bhindissāmi||<br />
					yāva me nānupādāya āsavehi cittaṃ vimuccissatī' ti.|| ||</p>

					<p class="f4">Eva-rūpena kho Sāriputta bhikkhunā Gosiṇga-sāla-vanaṃ sobheyyā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te āyasmanto Bhagavato bhāsitaṃ abhinandunti.|| ||</p>

					<p class="ctr">Mahā Gosiṇga Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>