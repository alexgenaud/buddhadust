<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 62. The Buddha teaches his son how to develop minding the breathing." />
<title>MN 62: Maha Rahulo-Vada Suttam</title>
</head>

<body>

<hr />

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p62">Sutta 62</a></h4>

					<h1>Mahā Rāhul'ovāda Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg420"><span class="f2 g"><b>[420]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.062.chlm.sbb.htm#p1">chlm</a>][<a href="../../../dhamma-vinaya/pts/mn/mn.062.horn.pts.htm#p1">pts</a>][<a href="../../../dhamma-vinaya/ati/mn/mn.062.than.ati.htm#p1">than</a>][<a href="../../../dhamma-vinaya/mnl/mn/mn.062.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Bhagavā pubbaṇha-samayaɱ nivāsetvā patta-cīvaraɱ ādāya Sāvatthīyaɱ piṇḍāya pāvisi.|| ||</p>

					<p class="f4">Āyasmā pi kho Rāhulo pubbaṇha- <a id="pg421"><span class="f2 g"><b>[421]</b></span></a> samayaɱ nivāsetvā patta-cīvaraɱ ādāya Bhagavantaɱ piṭṭhito piṭṭhito anubandhi.|| ||</p>

					<p class="f4">3. Atha kho Bhagavā apaloketvā āyasmantaɱ Rāhulaɱ āmantesi:||<br />
					Yaɱ kiñci Rāhula rūpaɱ atīt-ā-nāgata-paccuppannaɱ ajjhattaɱ vā bahiddhā vā oḷārikaɱ vā sukhumaɱ vā hīnaɱ vā paṇītaɱ vā yaɱ dūre santike vā sabbaɱ rūpaɱ n'etaɱ mama n'eso'ham-asmi na m'eso attā'ti evam etaɱ yathā-bhūtaɱ samma-p-paññāya daṭṭhabbanti.||<br />
					Rūpameva nu kho Bhagavā,||<br />
					rūpameva nu kho sugatāti.|| ||</p>

					<p class="f4">Rūpam pi Rāhula,||<br />
					vedanā pi Rāhula,||<br />
					saññā pi Rāhula,||<br />
					sankhārā pi Rāhula,||<br />
					viññāṇam pi Rāhulāti.|| ||</p>

					<p class="f4">4. Atha kho āyasmā Rāhulo 'kona'jja Bhagavatā sammukhā ovādena ovadito gāmaɱ piṇḍāya pavisissatī'ti tato paṭinivattitvā aññatarasmiɱ rukkha-mūle nisīdi pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">5. Addasā kho āyasmā Sāriputto āyasmantaɱ Rāhulaɱ aññatarasmiɱ rukkha-mūle nisinnaɱ pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">Disvāna āyasmantaɱ Rāhulaɱ āmantesi: ānāpāna-satiɱ Rāhula bhāvanaɱ bhāvehi.|| ||</p>

					<p class="f4">Ānāpāna-sati Rāhula bhāvitā bahulī-katā maha-p-phalā hoti mahā-nisaɱsāti.|| ||</p>

					<p class="f4">6. Atha kho āyasmā Rāhulo sāyaṇha-samayaɱ paṭisallānā vuṭṭhito yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi,||<br />
					eka-m-antaɱ nisinno kho āyasmā Rāhulo Bhagavantaɱ etad avoca:|| ||</p>

					<p class="f4">7. Kathaɱ bhāvitā nu kho bhante ānāpāna-sati kathaɱ bahulī-katā maha-p-phalā hoti mahā-nisaɱsāti.|| ||</p>

					<p class="f4">8. Yaɱ kiñci Rāhula ajjhattaɱ paccattaɱ kakkhalaɱ kharigataɱ upādinnaɱ,||<br />
					seyyath'īdaɱ: kesā lomā nakhā dantā taco maɱsaɱ nahārū aṭṭhī aṭṭhimiñjā vakkaɱ hadayaɱ yakanaɱ kilomakaɱ pihakaɱ pa-p-phāsaɱ antaɱ antaguṇaɱ udariyaɱ karīsaɱ yaɱ vā panaññampi kiñci ajjhattaɱ paccattaɱ kakkhalaɱ kharigataɱ upādinnaɱ,||<br />
					ayaɱ vuccati Rāhula ajjhattikā paṭhavīdhātu.|| ||</p>

					<p class="f4">Yā c'eva kho pana ajjhattikā paṭhavīdhātu yā ca bāhirā paṭhavīdhātu paṭhavīdhāturevesā.|| ||</p>

					<p class="f4">Taɱ 'n'etaɱ mama,||<br />
					n'eso'ham-asmi,||<br />
					na m'eso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4"><a id="pg422"><span class="f2 g"><b>[422]</b></span></a> Evam etaɱ yathā-bhūtaɱ samma-p-paññāya disvā paṭhavīdhātuyā nibbindati.|| ||</p>

					<p class="f4">Paṭhavīdhātuyā cittaɱ virājeti.|| ||</p>

					<p class="f4">9. Katamā ca Rāhula āpo-dhātu: āpo-dhātu siyā ajjhattikā siyā bāhirā.|| ||</p>

					<p class="f4">Katamā ca Rāhula ajjhattikā āpo-dhātu: yaɱ ajjhattaɱ paccattaɱ āpo āpogataɱ upādinnaɱ,||<br />
					seyyath'īdaɱ: pittaɱ semhaɱ pubbo lohitaɱ sedo medo assu vasā khelo siŋghānikā lasikā muttaɱ,||<br />
					yaɱ vā panaññampi kiñci ajjhattaɱ paccattaɱ āpo āpogataɱ upādinnaɱ,||<br />
					ayaɱ vuccati Rāhula ajjhattikā āpo-dhātu.|| ||</p>

					<p class="f4">Yā c'eva kho pana ajjhattikā āpo-dhātu,||<br />
					yā ca bāhirā āpo-dhātu āpo-dhāturevesā.|| ||</p>

					<p class="f4">Taɱ n'etaɱ mama,||<br />
					n'eso'ham-asmi,||<br />
					na m'eso attāti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Evam etaɱ yathā-bhūtaɱ samma-p-paññāya disvā āpo-dhātuyā nibbindati.|| ||</p>

					<p class="f4">Āpodhātuyā cittaɱ virājeti.|| ||</p>

					<p class="f4">10. Katamā ca Rāhula tejo-dhātu: tejo-dhātu siyā ajjhattikā siyā bāhirā.|| ||</p>

					<p class="f4">Katamā ca Rāhula ajjhattikā tejo-dhātu: yaɱ ajjhattaɱ paccattaɱ tejo tejogataɱ upādinnaɱ,||<br />
					seyyath'īdaɱ: yena ca santappati,||<br />
					yena ca jīrīyati,||<br />
					yena ca pariḍayhati,||<br />
					yena ca asita-pīta-khāyita-sāyitaɱ sammā pariṇāmaɱ gacchati.|| ||</p>

					<p class="f4">Yaɱ vā panaññampi kiñci ajjhattaɱ paccattaɱ tejo tejogataɱ upādinnaɱ,||<br />
					ayaɱ vuccati Rāhula ajjhattikā tejo-dhātu.|| ||</p>

					<p class="f4">Yā c'eva kho pana ajjhattikā tejo-dhātu,||<br />
					yā ca bāhirā tejo-dhātu tejo-dhātu revesā.|| ||</p>

					<p class="f4">Taɱ n'etaɱ mama,||<br />
					n'eso'ham-asmi,||<br />
					na m'eso attāti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">Evam etaɱ yathā-bhūtaɱ samma-p-paññāya disvā tejo-dhātuyā nibbindati.|| ||</p>

					<p class="f4">Tejodhātuyā cittaɱ virājeti.|| ||</p>

					<p class="f4">11. Katamā ca Rāhula vāyo-dhātu: vāyo-dhātu siyā ajjhattikā siyā bāhirā.|| ||</p>

					<p class="f4">Katamā ca Rāhula ajjhattikā vāyo-dhātu: yaɱ ajjhattaɱ paccattaɱ vāyo vāyogataɱ upādinnaɱ,||<br />
					seyyath'īdaɱ: uddhaŋgamā vātā adhogamā vātā kucchisayā vātā koṭṭhasayā vātā aŋgamaŋgānusārino vātā assāso passāso iti.|| ||</p>

					<p class="f4">Yaɱ vā panaññampi kiñci ajjhattaɱ paccattaɱ vāyo vāyogataɱ upādinnaɱ,||<br />
					ayaɱ vuccati Rāhula ajjhattikā vāyo-dhātu.|| ||</p>

					<p class="f4">Yā c'eva kho pana ajjhattikā vāyo-dhātu,||<br />
					yā ca bāhirā vāyo-dhātu vāyo-dhāturevesā.|| ||</p>

					<p class="f4">Taɱ n'etaɱ mama,||<br />
					n'eso'ham-asmi,||<br />
					na m'eso attāti evam etaɱ yathā-bhūtaɱ <a id="pg423"><span class="f2 g"><b>[423]</b></span></a> samma-p-paññāya daṭṭhabbaɱ.|| ||</p>

					<p class="f4">Evam etaɱ yathā-bhūtaɱ samma-p-paññāya disvā vāyo-dhātuyā nibbindati.|| ||</p>

					<p class="f4">Vāyo-dhātuyā cittaɱ virājeti.|| ||</p>

					<p class="f4">12. Katamā ca Rāhula ākāsa-dhātu: ākāsa-dhātu siyā ajjhattikā,||<br />
					siyā bāhirā.|| ||</p>

					<p class="f4">Katamā ca Rāhula ajjhattikā ākāsa-dhātu: yaɱ ajjhattaɱ paccattaɱ ākāsaɱ ākāsagataɱ upādinnaɱ,||<br />
					seyyath'īdaɱ kaṇṇacchiddaɱ nāsacchiddaɱ mukhadvāraɱ,||<br />
					yena ca asita-pīta-khāyita-sāyitaɱ ajjhoharati yattha ca asita-pīta-khāyita-sāyitaɱ santiṭṭhati,||<br />
					yena ca asita-pīta-khāyita-sāyitaɱ sāyitaɱ adhobhāgā ni-k-khamati.|| ||</p>

					<p class="f4">Yaɱ vā panaññampi kiñci ajjhattaɱ paccattaɱ ākāsaɱ ākāsagataɱ upādinnaɱ ayaɱ vuccati Rāhula Ajjhattikā ākāsa-dhātu.|| ||</p>

					<p class="f4">Yāc'eva kho pana ajjhattikā ākāsa-dhātu yā ca bāhirā ākāsa-dhātu,||<br />
					ākāsa-dhāturevesā.|| ||</p>

					<p class="f4">Taɱ 'n'etaɱ mama,||<br />
					ne'sohamasmi.|| ||</p>

					<p class="f4">Na meso attā'ti evam etaɱ yathā-bhūtaɱ samma-p-paññāya daṭṭhabbaɱ.|| ||</p>

					<p class="f4">evam etaɱ yathā-bhūtaɱ samma-p-paññāya disvā ākāsa-dhātuyā nibbindati.|| ||</p>

					<p class="f4">Ākāsadhātuyā cittaɱ virājeti.|| ||</p>

					<p class="f4">13. Paṭhavīsamaɱ Rāhula bhāvanaɱ bhāveti,||<br />
					paṭhavīsamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">Seyyathā pi Rāhula paṭhaviyā sucimpi nikkhipanti,||<br />
					asucimpi nikkhipanti,||<br />
					gūthagatampi nikkhipanti,||<br />
					muttagatampi nikkhipanti,||<br />
					kheḷagatampi nikkhipanti,||<br />
					pubbagatampi nikkhipanti,||<br />
					lohitagatampi nikkhipanti.|| ||</p>

					<p class="f4">Na ca tena paṭhavī aṭṭīyati vā harāyati vā jigucchati vā evam eva kho tvaɱ Rāhula paṭhavīsamaɱ bhāvanaɱ bhāvehi.|| ||</p>

					<p class="f4">Paṭhavīsamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">14. Āposamaɱ Rāhula bhāvanaɱ bhāvehi,||<br />
					āposamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">Seyyathā pi Rāhula āpasmiɱ sucimpi dhovanti,||<br />
					asucimpi dhovanti,||<br />
					gūthagatam pi dhovanti,||<br />
					muttagatam pi dhovanti,||<br />
					kheḷagatam pi dhovanti,||<br />
					pubbagatam pi dhovanti,||<br />
					lohitagatam pi dhovanti.|| ||</p>

					<p class="f4">Na ca tena āpo aṭṭīyati vā harāyati vā jigucchati vā,||<br />
					evam eva <a id="pg424"><span class="f2 g"><b>[424]</b></span></a> kho tvaɱ Rāhula āposamaɱ bhāvanaɱ bhāvehi.|| ||</p>

					<p class="f4">Āposamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">15. Tejosamaɱ Rāhula bhāvanaɱ bhāvehi,||<br />
					tejosamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">Seyyathā pi Rāhula tejo sucimpi ḍahati,||<br />
					asucimpi ḍahati,||<br />
					gūthagatampi ḍahati,||<br />
					muttagatampi ḍahati,||<br />
					kheḷagatampi ḍahati,||<br />
					pubbagatampi ḍahati,||<br />
					lohitagatampi ḍahati.|| ||</p>

					<p class="f4">Na ca tena tejo aṭṭīyati vā harāyati vā jigucchati vā evam eva kho tvaɱ Rāhula tejosamaɱ bhāvanaɱ bhāvehi.|| ||</p>

					<p class="f4">Tejosamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">16. Vāyosamaɱ Rāhula bhāvanaɱ bhāvehi,||<br />
					vāyosamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">Seyyathā pi Rāhula vāyo sucimpi upavāyati,||<br />
					asucimpi upavāyati,||<br />
					gūthagatampi upavāyati,||<br />
					muttagatampi upavāyati,||<br />
					kheḷagatampi upavāyati,||<br />
					pubbagatampi upavāyati,||<br />
					lohitagatampi upavāyati.|| ||</p>

					<p class="f4">Na ca tena vāyo aṭṭīyati vā harāyati vā jigucchati vā evam eva kho tvaɱ Rāhula vāyosamaɱ bhāvanaɱ bhāvehi.|| ||</p>

					<p class="f4">Vāyosamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">17. Ākāsasamaɱ Rāhula bhāvanaɱ bhāvehi ākāsasamaɱ hi te Rāhula bhāvanaɱ bhāvayato uppannā manāpāmanāpā phassā cittaɱ na pariyādāya ṭhassanti.|| ||</p>

					<p class="f4">Seyyathā pi Rāhula ākāso na katthaci patiṭṭhito,||<br />
					evam eva kho tvaɱ Rāhula ākāsasamaɱ bhāvanaɱ bhāvehi.|| ||</p>

					<p class="f4">Ākāsasamaɱ hi te Rāhula bhāvanaɱ bhāvayato uppannā manāpā'manāpā phassā cittaɱ na pariyādāya ṭhassanti.|| ||</p>

					<p class="f4">18. Mettaɱ Rāhula bhāvanaɱ bhāvehi.|| ||</p>

					<p class="f4">Mettaɱ hi te Rāhula bhāvanaɱ bhāvayato yo vyāpādo so pahiyyissati.|| ||</p>

					<p class="f4">19. Karuṇaɱ Rāhula bhāvanaɱ bhāvehi.|| ||</p>

					<p class="f4">Karuṇaɱ hi te Rāhula bhāvanaɱ bhāvayato yā vihesā sā pahiyyissati.|| ||</p>

					<p class="f4">20. Muditaɱ Rāhula bhāvanaɱ bhāvehi.|| ||</p>

					<p class="f4">Muditaɱ hi te Rāhula bhāvanaɱ bhāvayato yā arati sā pahiyyissati.|| ||</p>

					<p class="f4">21. Upekkhaɱ Rāhula bhāvanaɱ bhāvehi.|| ||</p>

					<p class="f4">Upekkhaɱ hi te Rāhula bhāvanaɱ bhāvayato yo paṭigho so pahiyyissati.|| ||</p>

					<p class="f4">22. Asubhaɱ Rāhula bhāvanaɱ bhāvehi.|| ||</p>

					<p class="f4">Asubhaɱ hi te Rāhula bhāvanaɱ bhāvayato yo rāgo so pahiyyissati.|| ||</p>

					<p class="f4">23. Anicca-saññaɱ Rāhula bhāvanaɱ bhāvehi.|| ||</p>

					<p class="f4"><a id="pg425"><span class="f2 g"><b>[425]</b></span></a> Anicca-saññaɱ hi te Rāhula bhāvanaɱ bhāvayato yo asmimāno so pahiyyissati.|| ||</p>

					<p class="f4">24. Ānāpāna-satiɱ Rāhula bhāvanaɱ bhāvehi.|| ||</p>

					<p class="f4">Ānāpāna-sati Rāhula bhāvitā bahulī-katā maha-p-phalā hoti mahā-nisaɱsā.|| ||</p>

					<p class="f4">Kathaɱ bhāvitā ca Rāhula ānāpāna-sati kathaɱ bahulī-katā maha-p-phalā hoti mahā-nisaɱsā:|| ||</p>

					<p class="f4">25. Idha Rāhula bhikkhu araññagato vā rukkha-mūla-gato vā suññ-ā-gāra-gato vā nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So satova assa-sati,||<br />
					sato passa-sati.|| ||</p>

					<p class="f4">26. Dīghaɱ vā assa-santo dīghaɱ assasāmī' ti pajānāti,||<br />
					'dīghaɱ cā passa-santo dīghaɱ passasāmī' ti pajānāti,||<br />
					rassaɱ vā assa-santo rassaɱ assasāmī' ti pajānāti,||<br />
					'rassaɱ vā passa-santo rassaɱ passasāmī' ti pajānāti,||<br />
					'sabba-kāyapaṭisaŋvedī assa-sissāmī' ti sikkhati,||<br />
					'sabba-kāyapaṭisaŋvedī passa-sissāmī' ti sikkhati,||<br />
					'passambh ayaɱ kāya-sankhāraɱ assa-sissāmī' ti sikkhati,||<br />
					'passambh ayaɱ kāya-sankhāraɱ passa-sissāmī' ti sikkhati.|| ||</p>

					<p class="f4">27. 'Pīti-paṭisaŋvedī assa-sissāmī' ti sikkhati,||<br />
					'pīti-paṭisaŋvedī passasi-s-sāmīti sikkhati.|| ||</p>

					<p class="f4">'Sukha-paṭisaŋvedī assa-sissāmī' ti sikkhati,||<br />
					'sukha-paṭisaŋvedī passa-sissāmī' ti sikkhati,||<br />
					'citta-sankhāra-paṭisaŋvedī assa-sissāmī' ti sikkhati,||<br />
					'citta-sankhāra-paṭisaŋvedī passasissāmiti sikkhati,||<br />
					passambh ayaɱ citta-sankhāraɱ assa-sissāmī' ti sikkhati,||<br />
					'passambh ayaɱ citta-sankhāraɱ passa-sissāmī' ti sikkhati.|| ||</p>

					<p class="f4">28. 'Citta-paṭisaŋvedī assa-sissāmī' ti sikkhati,||<br />
					'citta-paṭisaŋvedī passa-sissāmī' ti sikkhati,||<br />
					'abhippamodayaɱ cittaɱ assa-sissāmī' ti sikkhati,||<br />
					'abhippamodayaɱ cittaɱ passa-sissāmī' ti sikkhati,||<br />
					'samādahaɱ cittaɱ assa-sissāmī' ti sikkhati,||<br />
					'samādahaɱ cittaɱ passa-sissāmī' ti sikkhati,||<br />
					'vimocayaɱ cittaɱ assa-sissāmī' ti sikkhati,||<br />
					'vimocayaɱ cittaɱ passa-sissāmī' ti sikkhati.|| ||</p>

					<p class="f4">29. 'Anicc-ā-nupassī assa-sissāmī' ti sikkhati,||<br />
					'anicc'ānupassī passa-sissāmī' ti sikkhati,||<br />
					'virāg-ā-nupassī assa-sissāmī' ti sikkhati,||<br />
					'virāg-ā-nupassī passa-sissāmī' ti sikkhati,||<br />
					'nirodh-ā-nupassī assa-sissāmī' ti sikkhati,||<br />
					'nirodh-ā-nupassī passa-sissāmī' ti sikkhati,||<br />
					'paṭinissagg-ā-nupassī assa-sissāmī' ti sikkhati,||<br />
					'paṭinissagg-ā-nupassī passa-sissāmī' ti sikkhati.|| ||</p>

					<p class="f4">30. Evaɱ bhāvitā kho Rāhula ānāpāna-sati evaɱ bahulī-katā maha-p-phalā hoti mahā-nisaɱsā,||<br />
					evaɱ bhāvitāya kho Rāhula ānāpāna-satiyā <a id="pg426"><span class="f2 g"><b>[426]</b></span></a> evaɱ bahulī-katāya yepi te carimakā assāsapassāsā te pi viditāva nirujjhanti no aviditāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Rāhulo Bhagavato bhāsitaɱ abhinandīti.|| ||</p>

					<p class="f4 ctr">MahāRāhulovādasuttaɱ dutiyaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>