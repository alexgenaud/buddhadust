<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 62. The Buddha teaches his son how to develop minding the breathing." />
<title>MN 62: Mahā Rāhul'Ovāda Suttaṃ</title>
</head>

<body>

<hr />

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>
<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p62">Sutta 62</a></h4>

					<h1>Mahā Rāhul'Ovāda Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg420"><span class="f2 g"><b>[420]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.062.chlm.sbb.htm#p1">chlm</a>][<a href="../../../dhamma-vinaya/pts/mn/mn.062.horn.pts.htm#p1">pts</a>][<a href="../../../dhamma-vinaya/ati/mn/mn.062.than.ati.htm#p1">than</a>][<a href="../../../dhamma-vinaya/mnl/mn/mn.062.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Bhagavā pubbaṇha-samayaṃ nivāsetvā patta-cīvaraṃ ādāya Sāvatthīyaṃ piṇḍāya pāvisi.|| ||</p>

					<p class="f4">Āyasmā pi kho Rāhulo pubbaṇha- <a id="pg421"><span class="f2 g"><b>[421]</b></span></a> samayaṃ nivāsetvā patta-cīvaraṃ ādāya Bhagavantaṃ piṭṭhito piṭṭhito anubandhi.|| ||</p>

					<p class="f4">3. Atha kho Bhagavā apaloketvā āyasmantaṃ Rāhulaṃ āmantesi:||<br />
					Yaṃ kiñci Rāhula rūpaṃ atīt-ā-nāgata-pacc'uppannaṃ ajjhattaṃ vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā sabbaṃ rūpaṃ n'etaṃ mama n'eso'ham-asmi na m'eso attā'ti evam etaṃ yathā-bhūtaṃ samma-p-paññāya daṭṭhabbanti.||<br />
					Rūpameva nu kho Bhagavā,||<br />
					rūpameva nu kho sugatāti.|| ||</p>

					<p class="f4">Rūpam pi Rāhula,||<br />
					vedanā pi Rāhula,||<br />
					saññā pi Rāhula,||<br />
					saṅkhārā pi Rāhula,||<br />
					viññāṇam pi Rāhulāti.|| ||</p>

					<p class="f4">4. Atha kho āyasmā Rāhulo 'kona'jja Bhagavatā sammukhā ovādena ovadito gāmaṃ piṇḍāya pavisissatī'ti tato paṭinivattitvā aññatarasmiṃ rukkha-mūle nisīdi pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">5. Addasā kho āyasmā Sāriputto āyasmantaṃ Rāhulaṃ aññatarasmiṃ rukkha-mūle nisinnaṃ pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">Disvāna āyasmantaṃ Rāhulaṃ āmantesi: ānāpāna-satiṃ Rāhula bhāvanaṃ bhāvehi.|| ||</p>

					<p class="f4">Ānāpāna-sati Rāhula bhāvitā bahulī-katā maha-p-phalā hoti mahā-nisaṃsāti.|| ||</p>

					<p class="f4">6. Atha kho āyasmā Rāhulo sāyaṇha-samayaṃ paṭisallānā vuṭṭhito yena Bhagavā ten'upasaṅkami,||<br />
					upasaṅkamitvā Bhagavantaṃ abhivādetvā eka-m-antaṃ nisīdi,||<br />
					eka-m-antaṃ nisinno kho āyasmā Rāhulo Bhagavantaṃ etad avoca:|| ||</p>

					<p class="f4">7. Kathaṃ bhāvitā nu kho bhante ānāpāna-sati kathaṃ bahulī-katā maha-p-phalā hoti mahā-nisaṃsāti.|| ||</p>

					<p class="f4">8. Yaṃ kiñci Rāhula ajjhattaṃ paccattaṃ kakkhaḷaṃ kharigataṃ upādinnaṃ,||<br />
					seyyath'īdaṃ: kesā lomā nakhā dantā taco maṃsaṃ nahārū aṭṭhī aṭṭhimiñjā vakkaṃ hadayaṃ yakanaṃ kilomakaṃ pihakaṃ pa-p-phāsaṃ antaṃ antaguṇaṃ udariyaṃ karīsaṃ yaṃ vā panaññampi kiñci ajjhattaṃ paccattaṃ kakkhaḷaṃ kharigataṃ upādinnaṃ,||<br />
					ayaṃ vuccati Rāhula ajjhattikā paṭhavī-dhātu.|| ||</p>

					<p class="f4">Yā c'eva kho pana ajjhattikā paṭhavī-dhātu yā ca bāhirā paṭhavī-dhātu paṭhavī-dhāturevesā.|| ||</p>

					<p class="f4">Taṃ 'n'etaṃ mama,||<br />
					n'eso'ham-asmi,||<br />
					na m'eso attā'ti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4"><a id="pg422"><span class="f2 g"><b>[422]</b></span></a> Evam etaṃ yathā-bhūtaṃ samma-p-paññāya disvā paṭhavī-dhātuyā nibbindati.|| ||</p>

					<p class="f4">Paṭhavī-dhātuyā cittaṃ virājeti.|| ||</p>

					<p class="f4">9. Katamā ca Rāhula āpo-dhātu: āpo-dhātu siyā ajjhattikā siyā bāhirā.|| ||</p>

					<p class="f4">Katamā ca Rāhula ajjhattikā āpo-dhātu: yaṃ ajjhattaṃ paccattaṃ āpo āpogataṃ upādinnaṃ,||<br />
					seyyath'īdaṃ: pittaṃ semhaṃ pubbo lohitaṃ sedo medo assu vasā khelo siṅghānikā lasikā muttaṃ,||<br />
					yaṃ vā panaññampi kiñci ajjhattaṃ paccattaṃ āpo āpogataṃ upādinnaṃ,||<br />
					ayaṃ vuccati Rāhula ajjhattikā āpo-dhātu.|| ||</p>

					<p class="f4">Yā c'eva kho pana ajjhattikā āpo-dhātu,||<br />
					yā ca bāhirā āpo-dhātu āpo-dhāturevesā.|| ||</p>

					<p class="f4">Taṃ n'etaṃ mama,||<br />
					n'eso'ham-asmi,||<br />
					na m'eso attāti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Evam etaṃ yathā-bhūtaṃ samma-p-paññāya disvā āpo-dhātuyā nibbindati.|| ||</p>

					<p class="f4">Āpo-dhātuyā cittaṃ virājeti.|| ||</p>

					<p class="f4">10. Katamā ca Rāhula tejo-dhātu: tejo-dhātu siyā ajjhattikā siyā bāhirā.|| ||</p>

					<p class="f4">Katamā ca Rāhula ajjhattikā tejo-dhātu: yaṃ ajjhattaṃ paccattaṃ tejo tejogataṃ upādinnaṃ,||<br />
					seyyath'īdaṃ: yena ca santappati,||<br />
					yena ca jīrīyati,||<br />
					yena ca pariḍayhati,||<br />
					yena ca asita-pīta-khāyita-sāyitaṃ sammā pariṇāmaṃ gacchati.|| ||</p>

					<p class="f4">Yaṃ vā panaññampi kiñci ajjhattaṃ paccattaṃ tejo tejogataṃ upādinnaṃ,||<br />
					ayaṃ vuccati Rāhula ajjhattikā tejo-dhātu.|| ||</p>

					<p class="f4">Yā c'eva kho pana ajjhattikā tejo-dhātu,||<br />
					yā ca bāhirā tejo-dhātu tejo-dhātu revesā.|| ||</p>

					<p class="f4">Taṃ n'etaṃ mama,||<br />
					n'eso'ham-asmi,||<br />
					na m'eso attāti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">Evam etaṃ yathā-bhūtaṃ samma-p-paññāya disvā tejo-dhātuyā nibbindati.|| ||</p>

					<p class="f4">Tejo-dhātuyā cittaṃ virājeti.|| ||</p>

					<p class="f4">11. Katamā ca Rāhula vāyo-dhātu: vāyo-dhātu siyā ajjhattikā siyā bāhirā.|| ||</p>

					<p class="f4">Katamā ca Rāhula ajjhattikā vāyo-dhātu: yaṃ ajjhattaṃ paccattaṃ vāyo vāyogataṃ upādinnaṃ,||<br />
					seyyath'īdaṃ: uddhaṅgamā vātā adhogamā vātā kucchisayā vātā koṭṭhasayā vātā aṅgamaṅgānusārino vātā assāso passāso iti.|| ||</p>

					<p class="f4">Yaṃ vā panaññampi kiñci ajjhattaṃ paccattaṃ vāyo vāyogataṃ upādinnaṃ,||<br />
					ayaṃ vuccati Rāhula ajjhattikā vāyo-dhātu.|| ||</p>

					<p class="f4">Yā c'eva kho pana ajjhattikā vāyo-dhātu,||<br />
					yā ca bāhirā vāyo-dhātu vāyo-dhāturevesā.|| ||</p>

					<p class="f4">Taṃ n'etaṃ mama,||<br />
					n'eso'ham-asmi,||<br />
					na m'eso attāti evam etaṃ yathā-bhūtaṃ <a id="pg423"><span class="f2 g"><b>[423]</b></span></a> samma-p-paññāya daṭṭhabbaṃ.|| ||</p>

					<p class="f4">Evam etaṃ yathā-bhūtaṃ samma-p-paññāya disvā vāyo-dhātuyā nibbindati.|| ||</p>

					<p class="f4">Vāyo-dhātuyā cittaṃ virājeti.|| ||</p>

					<p class="f4">12. Katamā ca Rāhula ākāsa-dhātu: ākāsa-dhātu siyā ajjhattikā,||<br />
					siyā bāhirā.|| ||</p>

					<p class="f4">Katamā ca Rāhula ajjhattikā ākāsa-dhātu: yaṃ ajjhattaṃ paccattaṃ ākāsaṃ ākāsagataṃ upādinnaṃ,||<br />
					seyyath'īdaṃ kaṇṇacchiddaṃ nāsacchiddaṃ mukhadvāraṃ,||<br />
					yena ca asita-pīta-khāyita-sāyitaṃ ajjhoharati yattha ca asita-pīta-khāyita-sāyitaṃ santiṭṭhati,||<br />
					yena ca asita-pīta-khāyita-sāyitaṃ sāyitaṃ adhobhāgā ni-k-khamati.|| ||</p>

					<p class="f4">Yaṃ vā panaññampi kiñci ajjhattaṃ paccattaṃ ākāsaṃ ākāsagataṃ upādinnaṃ ayaṃ vuccati Rāhula Ajjhattikā ākāsa-dhātu.|| ||</p>

					<p class="f4">Yāc'eva kho pana ajjhattikā ākāsa-dhātu yā ca bāhirā ākāsa-dhātu,||<br />
					ākāsa-dhāturevesā.|| ||</p>

					<p class="f4">Taṃ 'n'etaṃ mama,||<br />
					ne'sohamasmi.|| ||</p>

					<p class="f4">Na meso attā'ti evam etaṃ yathā-bhūtaṃ samma-p-paññāya daṭṭhabbaṃ.|| ||</p>

					<p class="f4">evam etaṃ yathā-bhūtaṃ samma-p-paññāya disvā ākāsa-dhātuyā nibbindati.|| ||</p>

					<p class="f4">Ākāsadhātuyā cittaṃ virājeti.|| ||</p>

					<p class="f4">13. Paṭhavīsamaṃ Rāhula bhāvanaṃ bhāveti,||<br />
					paṭhavīsamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">Seyyathā pi Rāhula paṭhaviyā sucimpi nikkhipanti,||<br />
					asucimpi nikkhipanti,||<br />
					gūthagatampi nikkhipanti,||<br />
					muttagatampi nikkhipanti,||<br />
					kheḷagatampi nikkhipanti,||<br />
					pubbagatampi nikkhipanti,||<br />
					lohitagatampi nikkhipanti.|| ||</p>

					<p class="f4">Na ca tena paṭhavī aṭṭīyati vā harāyati vā jigucchati vā evam eva kho tvaṃ Rāhula paṭhavīsamaṃ bhāvanaṃ bhāvehi.|| ||</p>

					<p class="f4">Paṭhavīsamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">14. Āposamaṃ Rāhula bhāvanaṃ bhāvehi,||<br />
					āposamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">Seyyathā pi Rāhula āpasmiṃ sucimpi dhovanti,||<br />
					asucimpi dhovanti,||<br />
					gūthagatam pi dhovanti,||<br />
					muttagatam pi dhovanti,||<br />
					kheḷagatam pi dhovanti,||<br />
					pubbagatam pi dhovanti,||<br />
					lohitagatam pi dhovanti.|| ||</p>

					<p class="f4">Na ca tena āpo aṭṭīyati vā harāyati vā jigucchati vā,||<br />
					evam eva <a id="pg424"><span class="f2 g"><b>[424]</b></span></a> kho tvaṃ Rāhula āposamaṃ bhāvanaṃ bhāvehi.|| ||</p>

					<p class="f4">Āposamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">15. Tejosamaṃ Rāhula bhāvanaṃ bhāvehi,||<br />
					tejosamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">Seyyathā pi Rāhula tejo sucimpi ḍahati,||<br />
					asucimpi ḍahati,||<br />
					gūthagatampi ḍahati,||<br />
					muttagatampi ḍahati,||<br />
					kheḷagatampi ḍahati,||<br />
					pubbagatampi ḍahati,||<br />
					lohitagatampi ḍahati.|| ||</p>

					<p class="f4">Na ca tena tejo aṭṭīyati vā harāyati vā jigucchati vā evam eva kho tvaṃ Rāhula tejosamaṃ bhāvanaṃ bhāvehi.|| ||</p>

					<p class="f4">Tejosamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">16. Vāyosamaṃ Rāhula bhāvanaṃ bhāvehi,||<br />
					vāyosamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">Seyyathā pi Rāhula vāyo sucimpi upavāyati,||<br />
					asucimpi upavāyati,||<br />
					gūthagatampi upavāyati,||<br />
					muttagatampi upavāyati,||<br />
					kheḷagatampi upavāyati,||<br />
					pubbagatampi upavāyati,||<br />
					lohitagatampi upavāyati.|| ||</p>

					<p class="f4">Na ca tena vāyo aṭṭīyati vā harāyati vā jigucchati vā evam eva kho tvaṃ Rāhula vāyosamaṃ bhāvanaṃ bhāvehi.|| ||</p>

					<p class="f4">Vāyosamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">17. Ākāsasamaṃ Rāhula bhāvanaṃ bhāvehi ākāsasamaṃ hi te Rāhula bhāvanaṃ bhāvayato uppannā manāpāmanāpā phassā cittaṃ na pariyādāya ṭhassanti.|| ||</p>

					<p class="f4">Seyyathā pi Rāhula ākāso na katthaci pati-ṭ-ṭhito,||<br />
					evam eva kho tvaṃ Rāhula ākāsasamaṃ bhāvanaṃ bhāvehi.|| ||</p>

					<p class="f4">Ākāsasamaṃ hi te Rāhula bhāvanaṃ bhāvayato uppannā manāpā'manāpā phassā cittaṃ na pariyādāya ṭhassanti.|| ||</p>

					<p class="f4">18. Mettaṃ Rāhula bhāvanaṃ bhāvehi.|| ||</p>

					<p class="f4">Mettaṃ hi te Rāhula bhāvanaṃ bhāvayato yo vyāpādo so pahiyyissati.|| ||</p>

					<p class="f4">19. Karuṇaṃ Rāhula bhāvanaṃ bhāvehi.|| ||</p>

					<p class="f4">Karuṇaṃ hi te Rāhula bhāvanaṃ bhāvayato yā vihesā sā pahiyyissati.|| ||</p>

					<p class="f4">20. Muditaṃ Rāhula bhāvanaṃ bhāvehi.|| ||</p>

					<p class="f4">Muditaṃ hi te Rāhula bhāvanaṃ bhāvayato yā arati sā pahiyyissati.|| ||</p>

					<p class="f4">21. Upekkhaṃ Rāhula bhāvanaṃ bhāvehi.|| ||</p>

					<p class="f4">Upekkhaṃ hi te Rāhula bhāvanaṃ bhāvayato yo paṭigho so pahiyyissati.|| ||</p>

					<p class="f4">22. Asubhaṃ Rāhula bhāvanaṃ bhāvehi.|| ||</p>

					<p class="f4">Asubhaṃ hi te Rāhula bhāvanaṃ bhāvayato yo rāgo so pahiyyissati.|| ||</p>

					<p class="f4">23. Anicca-saññaṃ Rāhula bhāvanaṃ bhāvehi.|| ||</p>

					<p class="f4"><a id="pg425"><span class="f2 g"><b>[425]</b></span></a> Anicca-saññaṃ hi te Rāhula bhāvanaṃ bhāvayato yo asmimāno so pahiyyissati.|| ||</p>

					<p class="f4">24. Ānāpāna-satiṃ Rāhula bhāvanaṃ bhāvehi.|| ||</p>

					<p class="f4">Ānāpāna-sati Rāhula bhāvitā bahulī-katā maha-p-phalā hoti mahā-nisaṃsā.|| ||</p>

					<p class="f4">Kathaṃ bhāvitā ca Rāhula ānāpāna-sati kathaṃ bahulī-katā maha-p-phalā hoti mahā-nisaṃsā:|| ||</p>

					<p class="f4">25. Idha Rāhula bhikkhu arañña-gato vā rukkha-mūla-gato vā suññ-ā-gāra-gato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So satova assasati,||<br />
					sato passasati.|| ||</p>

					<p class="f4">26. Dīghaṃ vā assasanto dīghaṃ assasāmī' ti pajānāti,||<br />
					'dīghaṃ cā passasanto dīghaṃ passasāmī' ti pajānāti,||<br />
					rassaṃ vā assasanto rassaṃ assasāmī' ti pajānāti,||<br />
					'rassaṃ vā passasanto rassaṃ passasāmī' ti pajānāti,||<br />
					'sabba-kāya-paṭisaṃvedī assa-sissāmī' ti sikkhati,||<br />
					'sabba-kāya-paṭisaṃvedī passa-sissāmī' ti sikkhati,||<br />
					'passambh ayaṃ kāya-saṅkhāraṃ assa-sissāmī' ti sikkhati,||<br />
					'passambh ayaṃ kāya-saṅkhāraṃ passa-sissāmī' ti sikkhati.|| ||</p>

					<p class="f4">27. 'Pīti-paṭisaṃvedī assa-sissāmī' ti sikkhati,||<br />
					'pīti-paṭisaṃvedī passasissāmī' ti sikkhati.|| ||</p>

					<p class="f4">'Sukha-paṭisaṃvedī assa-sissāmī' ti sikkhati,||<br />
					'sukha-paṭisaṃvedī passa-sissāmī' ti sikkhati,||<br />
					'citta-saṅkhāra-paṭisaṃvedī assa-sissāmī' ti sikkhati,||<br />
					'citta-saṅkhāra-paṭisaṃvedī passasissāmiti sikkhati,||<br />
					passambh ayaṃ citta-saṅkhāraṃ assa-sissāmī' ti sikkhati,||<br />
					'passambh ayaṃ citta-saṅkhāraṃ passa-sissāmī' ti sikkhati.|| ||</p>

					<p class="f4">28. 'Citta-paṭisaṃvedī assa-sissāmī' ti sikkhati,||<br />
					'citta-paṭisaṃvedī passa-sissāmī' ti sikkhati,||<br />
					'abhi-p-pamodayaṃ cittaṃ assa-sissāmī' ti sikkhati,||<br />
					'abhi-p-pamodayaṃ cittaṃ passa-sissāmī' ti sikkhati,||<br />
					'samādahaṃ cittaṃ assa-sissāmī' ti sikkhati,||<br />
					'samādahaṃ cittaṃ passa-sissāmī' ti sikkhati,||<br />
					'vimocayaṃ cittaṃ assa-sissāmī' ti sikkhati,||<br />
					'vimocayaṃ cittaṃ passa-sissāmī' ti sikkhati.|| ||</p>

					<p class="f4">29. 'Anicc-ā-nupassī assa-sissāmī' ti sikkhati,||<br />
					'anicc'ānupassī passa-sissāmī' ti sikkhati,||<br />
					'virāg-ā-nupassī assa-sissāmī' ti sikkhati,||<br />
					'virāg-ā-nupassī passa-sissāmī' ti sikkhati,||<br />
					'nirodh-ā-nupassī assa-sissāmī' ti sikkhati,||<br />
					'nirodh-ā-nupassī passa-sissāmī' ti sikkhati,||<br />
					'paṭinissagg-ā-nupassī assa-sissāmī' ti sikkhati,||<br />
					'paṭinissagg-ā-nupassī passa-sissāmī' ti sikkhati.|| ||</p>

					<p class="f4">30. Evaṃ bhāvitā kho Rāhula ānāpāna-sati||<br />
					evaṃ bahulī-katā maha-p-phalā hoti||<br />
					mahā-nisaṃsā,||<br />
					evaṃ bhāvitāya kho Rāhula ānāpāna-satiyā||<br />
					<a id="pg426"><span class="f2 g"><b>[426]</b></span></a> evaṃ bahulī-katāya ye pi te carimakā assāsa-passāsā||<br />
					te pi viditāva nirujjhanti no aviditā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Rāhulo Bhagavato bhāsitaṃ 'abhinandī' ti.|| ||</p>

					<p class="ctr">Mahā Rāhul'Ovāda Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>