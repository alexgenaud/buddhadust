<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 131. A lucky charm. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 131: Bhadd'eka-ratta Sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />
<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaŋga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p131">Sutta 131</a></h4>

					<h1>Bhadd'Eka-Ratta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.131.chlm.sbb.htm#p1">chlm</a>][<a href="../../../dhamma-vinaya/pts/mn/mn.131.horn.pts.htm#p1">pts</a>][<a href="../../../dhamma-vinaya/bps/mn/mn.131.nana.bps.htm#p1">nana</a>][<a href="../../../dhamma-vinaya/wp/mn/mn.131.ntbb.wp.htm#p1">ntbb</a>][<a href="../../../dhamma-vinaya/ati/mn/mn.131.than.ati.htm#p1">than</a>][<a href="../../../dhamma-vinaya/bd/mn/mn.131.olds.bd.htm#p1">olds</a>][<a href="../../../dhamma-vinaya/mnl/mn/mn.131.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.||<br />
					Tatra kho Bhagavā bhikkhū āmantesi:||<br />
					'Bhikkhavo' ti.||<br />
					'Bhadante' ti te bhikkhū Bhagavato paccassosuɱ.||<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.131.horn.pts.htm#p2">pts</a>][<a href="../../../dhamma-vinaya/bps/mn/mn.131.nana.bps.htm#p2">nana</a>][<a href="../../../dhamma-vinaya/wp/mn/mn.131.ntbb.wp.htm#p2">ntbb</a>][<a href="../../../dhamma-vinaya/ati/mn/mn.131.than.ati.htm#p2">than</a>]</span>  Bhaddekarattassa vo, bhikkhave, uddesañ ca vibhaŋgañ ca desissāmi. Taɱ suṇātha, sādhukaɱ manasi-karotha, bhāsissāmīti.|| ||</p>

					<p class="f4">'Evaɱ bhante' ti kho bhikkhū Bhagavato paccassosuɱ.</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.131.horn.pts.htm#p3">pts</a>][<a href="../../../dhamma-vinaya/bps/mn/mn.131.nana.bps.htm#p3">nana</a>][<a href="../../../dhamma-vinaya/wp/mn/mn.131.ntbb.wp.htm#p3">ntbb</a>][<a href="../../../dhamma-vinaya/ati/mn/mn.131.than.ati.htm#p3">than</a>]</span>  Bhagavā etad avoca:|| ||</p>

							<p class="mozp in2">Atītaɱ nānvāgameyya||<br />
							nappaṭikaŋkhe anāgataɱ|| ||</p>

							<p class="f4 in2">Yadatītaɱ pahīnaɱ taɱ||<br />
							appattañ ca anāgataɱ|| ||</p>

							<p class="f4 in2">Paccuppannañca yo dhammaɱ||<br />
							tattha tattha vipassatī|| ||</p>

							<p class="f4 in2">Asaŋhīraɱ asankuppaɱ||<br />
							taɱ viditvā manubrūhaye|| ||</p>

							<p class="f4 in2">Ajj'eva kiccaɱ ātappaɱ||<br />
							ko jaññā maraṇaɱ suve?|| ||</p>

							<p class="f4 in2">Na hi no sangaraɱ tena||<br />
							mahāsenena maccunā|| ||</p>

							<p class="f4 in2">Evaɱ vihāriɱ ātāpiɱ||<br />
							ahorattam atanditaɱ|| ||</p>

							<p class="f4 in2">Taɱ ve bhaddekaratto ti||<br />
							santo ācikkhate munīti|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.131.horn.pts.htm#p4">pts</a>][<a href="../../../dhamma-vinaya/bps/mn/mn.131.nana.bps.htm#p4">nana</a>][<a href="../../../dhamma-vinaya/wp/mn/mn.131.ntbb.wp.htm#p4">ntbb</a>][<a href="../../../dhamma-vinaya/ati/mn/mn.131.than.ati.htm#p4">than</a>]</span>  Kathañ ca bhikkhave, atītaɱ anvāgameti?||<br />
					Evaɱ rūpo ahosiɱ atītam addhānan ti tattha nandiɱ samanvāneti;||<br />
					evaɱ vedano ahosiɱ atītam addhānan ti tattha nandiɱ samanvāneti;||<br />
					evaɱ sañño ahosiɱ atītam addhānan ti tattha nandiɱ samanvāneti;||<br />
					evaɱ sankhāro ahosiɱ atītam addhānan ti tattha nandiɱ samanvāneti;||<br />
					evaɱ viññāṇo ahosiɱ atītam addhānan ti tattha nandiɱ samanvāneti.||<br />
					Evaɱ kho bhikkhave, atitaɱ anvāgameti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.131.horn.pts.htm#p5">pts</a>][<a href="../../../dhamma-vinaya/bps/mn/mn.131.nana.bps.htm#p5">nana</a>][<a href="../../../dhamma-vinaya/wp/mn/mn.131.ntbb.wp.htm#p5">ntbb</a>][<a href="../../../dhamma-vinaya/ati/mn/mn.131.than.ati.htm#p5">than</a>]</span>  Kathañ ca bhikkhave, atītaɱ nānvāgameti:||<br />
					Evaɱ rūpo ahosiɱ atītam addhānan ti tattha nandiɱ na samanvāneti;||<br />
					evaɱ vedano ahosiɱ atītam addhānan ti tattha nandiɱ na samanvāneti;||<br />
					evaɱ sañño ahosiɱ atītam addhānan ti tattha nandiɱ na samanvāneti;||<br />
					evaɱ sankhāro ahosiɱ atītam addhānan ti tattha nandiɱ na samanvāneti;||<br />
					evaɱ viññāṇo ahosiɱ atītam addhānan ti tattha nandiɱ na samanvāneti.||<br />
					Evaɱ kho bhikkhave, atītaɱ nānvāgameti.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.131.horn.pts.htm#p6">pts</a>][<a href="../../../dhamma-vinaya/bps/mn/mn.131.nana.bps.htm#p6">nana</a>][<a href="../../../dhamma-vinaya/wp/mn/mn.131.ntbb.wp.htm#p6">ntbb</a>][<a href="../../../dhamma-vinaya/ati/mn/mn.131.than.ati.htm#p6">than</a>]</span>  Kathañ ca bhikkhave, anāgataɱ paṭikankhati?||<br />
					Evaɱ rūpo siyaɱ anāgatam addhānan ti tattha nandiɱ samanvāneti;||<br />
					evaɱ vedano siyaɱ anāgatam addhānan ti tattha nandiɱ samanvāneti;||<br />
					evaɱ sañño siyaɱ anāgatam addhānan ti tattha nandiɱ samanvāneti;||<br />
					evaɱ sankhāro siyaɱ anāgatam addhānan ti tattha nandiɱ samanvāneti;||<br />
					evaɱ viññāṇo siyaɱ anāgatam addhānan ti tattha nandiɱ samanvāneti.||<br />
					Evaɱ kho bhikkhave, anāgataɱ paṭikankhati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.131.horn.pts.htm#p7">pts</a>][<a href="../../../dhamma-vinaya/bps/mn/mn.131.nana.bps.htm#p7">nana</a>][<a href="../../../dhamma-vinaya/wp/mn/mn.131.ntbb.wp.htm#p7">ntbb</a>][<a href="../../../dhamma-vinaya/ati/mn/mn.131.than.ati.htm#p7">than</a>]</span>  Kathañ ca bhikkhave, anāgataɱ nappaṭikankhati?||<br />
					Evaɱ rūpo siyaɱ anāgatam addhānan ti tattha nandiɱ na samanvāneti;||<br />
					evaɱ vedano siyaɱ anāgatam addhānan ti tattha nandiɱ na samanvāneti;||<br />
					evaɱ sañño siyaɱ anāgatam addhānan ti tattha nandiɱ na samanvāneti;||<br />
					evaɱ sankhāro siyaɱ anāgatam addhānan ti tattha nandiɱ na samanvāneti;||<br />
					evaɱ viññāṇo siyaɱ anāgatam addhānan ti tattha nandiɱ na samanvāneti.
					Evaɱ kho bhikkhave, anāgataɱ nappaṭikankhati.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.131.horn.pts.htm#p8">pts</a>][<a href="../../../dhamma-vinaya/bps/mn/mn.131.nana.bps.htm#p8">nana</a>][<a href="../../../dhamma-vinaya/wp/mn/mn.131.ntbb.wp.htm#p8">ntbb</a>][<a href="../../../dhamma-vinaya/ati/mn/mn.131.than.ati.htm#p8">than</a>]</span>  Kathañ ca bhikkhave, pacc'uppannesu dhammesu Saŋhīrati?||<br />
					Idha, bhikkhave, a-s-sutavā puthujjano ariyānaɱ adassāvī ariya-Dhammassa akovido ariya-Dhamme avinīto sappurisānaɱ adassāvī sappurisa-Dhammassa akovido sappurisa-Dhamme avinīto rūpaɱ attato samanupassati, rūpa-vantaɱ vā attānaɱ, attani vā rūpaɱ, rūpasmiɱ vā attānaɱ;||<br />
					Vedanaɱ attato samanupassati, vedanā-vantaɱ vā attānaɱ, attani vā vedanaɱ, vedanāya vā attānaɱ;||<br />
					Saññaɱ attato samanupassati, saññā-vantaɱ vā attānaɱ, attani vā saññaɱ, saññāya vā attānaɱ;||<br />
					Sankhāre attato samanupassati, sankhāra-vantaɱ vā attānaɱ, attani vā sankhāre, sankhāresu vā attānaɱ;||<br />
					Viññāṇaɱ attato samanupassati viññāṇa-vantaɱ vā attānaɱ, attani vā viññāṇaɱ, viññāṇasmiɱ vā attānaɱ.||<br />
					Evaɱ kho bhikkhave, pacc'uppannesu dhammesu Saŋhīrati.|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/mn/mn.131.horn.pts.htm#p9">pts</a>][<a href="../../../dhamma-vinaya/bps/mn/mn.131.nana.bps.htm#p9">nana</a>][<a href="../../../dhamma-vinaya/wp/mn/mn.131.ntbb.wp.htm#p9">ntbb</a>][<a href="../../../dhamma-vinaya/ati/mn/mn.131.than.ati.htm#p9">than</a>]</span>  Kathañ ca bhikkhave, pacc'uppannesu dhammesu na Saŋhīrati?||<br />
					Idha, bhikkhave, sutavā ariya-sāvako ariyānaɱ dassāvi ariya-Dhammassa kovido ariya-Dhamme suvinīto sappurisānaɱ dassāvī sappurisa-Dhammassa kovido sappurisa-Dhamme suvinīto na rūpaɱ attato samanupassati, na rūpa-vantaɱ vā attānaɱ, na attani vā rūpaɱ, na rūpasmiɱ vā attānaɱ;||<br />
					na vedanaɱ attato samanupassati, vedanā-vantaɱ vā attānaɱ, na attani vā vedanaɱ, na vedanāya vā attānaɱ;||<br />
					na saññaɱ attato samanupassati, na saññā-vantaɱ vā attānaɱ, na attani vā saññaɱ, na saññāya vā attānaɱ;||<br />
					na sankhāre attato samanupassati, na sankhāra-vantaɱ vā attānaɱ, na attani vā sankhāre, na sankhāresu vā attānaɱ;||<br />
					na viññāṇaɱ attato samanupassati, na viññāṇa-vantaɱ vā attānaɱ, na attati vā na viññāṇaɱ, na viññāṇasmiɱ vā attānaɱ.||<br />
					Evaɱ kho bhikkhave, pacc'uppannesu dhammesu na Saŋhīrati.|| ||</p>

					<p class="f4 in2"><span class="f3">[<a id="p10">10</a>][<a href="../../../dhamma-vinaya/pts/mn/mn.131.horn.pts.htm#p10">pts</a>][<a href="../../../dhamma-vinaya/bps/mn/mn.131.nana.bps.htm#p10">nana</a>][<a href="../../../dhamma-vinaya/wp/mn/mn.131.ntbb.wp.htm#p10">ntbb</a>][<a href="../../../dhamma-vinaya/ati/mn/mn.131.than.ati.htm#p10">than</a>]</span>  Atītaɱ nānvāgameyya||<br />
					nappaṭikaŋkhe anāgataɱ|| ||</p>

					<p class="f4 in2">Yadatītaɱ pahīnaɱ taɱ||<br />
					appattañ ca anāgataɱ|| ||</p>

					<p class="f4 in2">Paccuppannañca yo dhammaɱ||<br />
					tattha tattha vipassatī|| ||</p>

					<p class="f4 in2">Asaŋhīraɱ asankuppaɱ||<br />
					taɱ viditvā manubrūhaye|| ||</p>

					<p class="f4 in2">Ajj'eva kiccaɱ ātappaɱ||<br />
					ko jaññā maraṇaɱ suve?|| ||</p>

					<p class="f4 in2">Na hi no sangaraɱ tena||<br />
					mahāsenena maccunā|| ||</p>

					<p class="f4 in2">Evaɱ vihāriɱ ātāpiɱ||<br />
					ahorattam atanditaɱ|| ||</p>

					<p class="f4 in2">Taɱ ve bhaddekaratto ti||<br />
					santo ācikkhate munīti|| ||</p>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/mn/mn.131.horn.pts.htm#p11">pts</a>][<a href="../../../dhamma-vinaya/bps/mn/mn.131.nana.bps.htm#p11">nana</a>][<a href="../../../dhamma-vinaya/wp/mn/mn.131.ntbb.wp.htm#p11">ntbb</a>][<a href="../../../dhamma-vinaya/ati/mn/mn.131.than.ati.htm#p11">than</a>]</span> Bhaddekarattassa vo bhikkhave, uddesañca vibhaŋgañ ca desissā miti iti yaɱ taɱ vuttaɱ idametaɱ paṭicca vuttan ti.|| ||</p>

					<p class="f4">Idam avoca Bhagavā. Attamanā te bhikkhū Bhagavato bhāsitaɱ abhinandunti.|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>