<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 131. A lucky charm. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 131: Bhadd'Eka-Ratta Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />
<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṇga Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p131">Sutta 131</a></h4>

					<h1>Bhadd'Eka-Ratta Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg187"><span class="f2 g"><b>[187]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.131.chlm.sbb.htm#p1">chlm</a>][<a href="../../../dhamma-vinaya/pts/mn/mn.131.horn.pts.htm#p1">pts</a>][<a href="../../../dhamma-vinaya/bps/mn/mn.131.nana.bps.htm#p1">nana</a>][<a href="../../../dhamma-vinaya/wp/mn/mn.131.ntbb.wp.htm#p1">ntbb</a>][<a href="../../../dhamma-vinaya/ati/mn/mn.131.than.ati.htm#p1">than</a>][<a href="../../../dhamma-vinaya/bd/mn/mn.131.olds.bd.htm#p1">olds</a>][<a href="../../../dhamma-vinaya/mnl/mn/mn.131.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthiyaṃ viharati Jetavane Anāthapiṇḍikassa ārāme.||<br />
					Tatra kho Bhagavā bhikkhū āmantesi:||<br />
					'Bhikkhavo' ti.||<br />
					'Bhadante' ti te bhikkhū Bhagavato paccassosuṃ.||<br />
					Bhagavā etad avoca:|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.131.horn.pts.htm#p2">pts</a>][<a href="../../../dhamma-vinaya/bps/mn/mn.131.nana.bps.htm#p2">nana</a>][<a href="../../../dhamma-vinaya/wp/mn/mn.131.ntbb.wp.htm#p2">ntbb</a>][<a href="../../../dhamma-vinaya/ati/mn/mn.131.than.ati.htm#p2">than</a>]</span>  Bhaddekarattassa vo, bhikkhave, uddesañ ca vibhaṇgañ ca desissāmi. Taṃ suṇātha, sādhukaṃ manasi-karotha, bhāsissāmīti.|| ||</p>

					<p class="f4">'Evaṃ bhante' ti kho bhikkhū Bhagavato paccassosuṃ.</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.131.horn.pts.htm#p3">pts</a>][<a href="../../../dhamma-vinaya/bps/mn/mn.131.nana.bps.htm#p3">nana</a>][<a href="../../../dhamma-vinaya/wp/mn/mn.131.ntbb.wp.htm#p3">ntbb</a>][<a href="../../../dhamma-vinaya/ati/mn/mn.131.than.ati.htm#p3">than</a>]</span>  Bhagavā etad avoca:|| ||</p>

							<p class="in2">Atītaṃ nānvāgameyya||<br />
							nappaṭikaṇkhe anāgataṃ|| ||</p>

							<p class="f4 in2">Yadatītaṃ pahīnaṃ taṃ||<br />
							appattañ ca anāgataṃ|| ||</p>

							<p class="f4 in2">Paccuppannañca yo dhammaṃ||<br />
							tattha tattha vipassatī|| ||</p>

							<p class="f4 in2">Asaṃhīraṃ asaṇkuppaṃ||<br />
							taṃ viditvā manubrūhaye|| ||</p>

							<p class="f4 in2">Ajj'eva kiccaṃ ātappaṃ||<br />
							ko jaññā maraṇaṃ suve?|| ||</p>

							<p class="f4 in2">Na hi no saṇgāraṃ tena||<br />
							mahāsenena maccunā|| ||</p>

							<p class="f4 in2">Evaṃ vihāriṃ ātāpiṃ||<br />
							ahorattam atanditaṃ|| ||</p>

							<p class="f4 in2">Taṃ ve bhaddekaratto ti||<br />
							santo ācikkhate munī ti|| ||</p>

					<p class="f4"><a id="pg188"><span class="f2 g"><b>[188]</b></span></a> <span class="f3">[<a id="p4">4</a>][<a href="../../../dhamma-vinaya/pts/mn/mn.131.horn.pts.htm#p4">pts</a>][<a href="../../../dhamma-vinaya/bps/mn/mn.131.nana.bps.htm#p4">nana</a>][<a href="../../../dhamma-vinaya/wp/mn/mn.131.ntbb.wp.htm#p4">ntbb</a>][<a href="../../../dhamma-vinaya/ati/mn/mn.131.than.ati.htm#p4">than</a>]</span> Kathañ ca bhikkhave, atītaṃ anvāgameti?|| ||</p>
					
					<p class="f4">'Evaṃ rūpo ahosiṃ atītam addhānan' ti tattha nandiṃ samanvāneti;||<br />
					'evaṃ vedano ahosiṃ atītam addhānan' ti tattha nandiṃ samanvāneti;||<br />
					'evaṃ sañño ahosiṃ atītam addhānan' ti tattha nandiṃ samanvāneti;||<br />
					'evaṃ saṇkhāro ahosiṃ atītam addhānan' ti tattha nandiṃ samanvāneti;||<br />
					'evaṃ viññāṇo ahosiṃ atītam addhānan' ti tattha nandiṃ samanvāneti.|| ||</p>
					
					<p class="f4">Evaṃ kho bhikkhave, atitaṃ anvāgameti.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.131.horn.pts.htm#p5">pts</a>][<a href="../../../dhamma-vinaya/bps/mn/mn.131.nana.bps.htm#p5">nana</a>][<a href="../../../dhamma-vinaya/wp/mn/mn.131.ntbb.wp.htm#p5">ntbb</a>][<a href="../../../dhamma-vinaya/ati/mn/mn.131.than.ati.htm#p5">than</a>]</span>  Kathañ ca bhikkhave, atītaṃ nānvāgameti?|| ||</p>
					
					<p class="f4">'Evaṃ rūpo ahosiṃ atītam addhānan' ti tattha nandiṃ na samanvāneti;||<br />
					'evaṃ vedano ahosiṃ atītam addhānan' ti tattha nandiṃ na samanvāneti;||<br />
					'evaṃ sañño ahosiṃ atītam addhānan' ti tattha nandiṃ na samanvāneti;||<br />
					'evaṃ saṇkhāro ahosiṃ atītam addhānan' ti tattha nandiṃ na samanvāneti;||<br />
					'evaṃ viññāṇo ahosiṃ atītam addhānan' ti tattha nandiṃ na samanvāneti.|| ||</p>
					
					<p class="f4">Evaṃ kho bhikkhave, atītaṃ nānvāgameti.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.131.horn.pts.htm#p6">pts</a>][<a href="../../../dhamma-vinaya/bps/mn/mn.131.nana.bps.htm#p6">nana</a>][<a href="../../../dhamma-vinaya/wp/mn/mn.131.ntbb.wp.htm#p6">ntbb</a>][<a href="../../../dhamma-vinaya/ati/mn/mn.131.than.ati.htm#p6">than</a>]</span> Kathañ ca bhikkhave, anāgataṃ paṭikaṇkhati?|| ||</p>
					
					<p class="f4">'Evaṃ rūpo siyaṃ anāgatam addhānan' ti tattha nandiṃ samanvāneti;||<br />
					'evaṃ vedano siyaṃ anāgatam addhānan' ti tattha nandiṃ samanvāneti;||<br />
					'evaṃ sañño siyaṃ anāgatam addhānan' ti tattha nandiṃ samanvāneti;||<br />
					'evaṃ saṇkhāro siyaṃ anāgatam addhānan' ti tattha nandiṃ samanvāneti;||<br />
					'evaṃ viññāṇo siyaṃ anāgatam addhānan' ti tattha nandiṃ samanvāneti.|| ||</p>
					
					<p class="f4">Evaṃ kho bhikkhave, anāgataṃ paṭikaṇkhati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.131.horn.pts.htm#p7">pts</a>][<a href="../../../dhamma-vinaya/bps/mn/mn.131.nana.bps.htm#p7">nana</a>][<a href="../../../dhamma-vinaya/wp/mn/mn.131.ntbb.wp.htm#p7">ntbb</a>][<a href="../../../dhamma-vinaya/ati/mn/mn.131.than.ati.htm#p7">than</a>]</span> Kathañ ca bhikkhave, anāgataṃ nappaṭikaṇkhati?|| ||</p>
					
					<p class="f4">'Evaṃ rūpo siyaṃ anāgatam addhānan' ti tattha nandiṃ na samanvāneti;||<br />
					'evaṃ vedano siyaṃ anāgatam addhānan' ti tattha nandiṃ na samanvāneti;||<br />
					'evaṃ sañño siyaṃ anāgatam addhānan' ti tattha nandiṃ na samanvāneti;||<br />
					'evaṃ saṇkhāro siyaṃ anāgatam addhānan' ti tattha nandiṃ na samanvāneti;||<br />
					'evaṃ viññāṇo siyaṃ anāgatam addhānan' ti tattha nandiṃ na samanvāneti.|| ||</p>
					
					<p class="f4">Evaṃ kho bhikkhave, anāgataṃ nappaṭikaṇkhati.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.131.horn.pts.htm#p8">pts</a>][<a href="../../../dhamma-vinaya/bps/mn/mn.131.nana.bps.htm#p8">nana</a>][<a href="../../../dhamma-vinaya/wp/mn/mn.131.ntbb.wp.htm#p8">ntbb</a>][<a href="../../../dhamma-vinaya/ati/mn/mn.131.than.ati.htm#p8">than</a>]</span> Kathañ ca bhikkhave, pacc'uppannesu dhammesu Saṇhīrati?|| ||</p>
					
					<p class="f4">Idha, bhikkhave, a-s-sutavā puthujjano||<br />
					ariyānaṃ adassāvī||<br />
					ariya-Dhammassa akovido||<br />
					ariya-Dhamme avinīto||<br />
					sappurisānaṃ adassāvī||<br />
					sappurisa-Dhammassa akovido||<br />
					sappurisa-Dhamme avinīto||<br />
					rūpaṃ attato samanupassati,||<br />
					rūpavantaṃ vā attāṇaṃ,||<br />
					attani vā rūpaṃ,||<br />
					rūpasmiṃ vā attāṇaṃ;||<br />
					Vedanaṃ attato samanupassati,||<br />
					vedanā-vantaṃ vā attāṇaṃ,||<br />
					attani vā vedanaṃ,||<br />
					vedanāya vā attāṇaṃ;||<br />
					saññaṃ attato samanupassati,||<br />
					saññā-vantaṃ vā attāṇaṃ,||<br />
					attani vā saññaṃ,||<br />
					saññāya vā attāṇaṃ;||<br />
					saṇkhāre attato samanupassati,||<br />
					<a id="pg189"><span class="f2 g"><b>[189]</b></span></a> saṇkhāra-vantaṃ vā attāṇaṃ,||<br />
					attani vā saṇkhāre,||<br />
					saṇkhāresu vā attāṇaṃ;||<br />
					viññāṇaṃ attato samanupassati||<br />
					viññāṇa-vantaṃ vā attāṇaṃ,||<br />
					attani vā viññāṇaṃ,||<br />
					viññāṇasmiṃ vā attāṇaṃ.</p>
					
					<p class="f4">Evaṃ kho bhikkhave, pacc'uppannesu dhammesu Saṇhīrati.|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/mn/mn.131.horn.pts.htm#p9">pts</a>][<a href="../../../dhamma-vinaya/bps/mn/mn.131.nana.bps.htm#p9">nana</a>][<a href="../../../dhamma-vinaya/wp/mn/mn.131.ntbb.wp.htm#p9">ntbb</a>][<a href="../../../dhamma-vinaya/ati/mn/mn.131.than.ati.htm#p9">than</a>]</span> Kathañ ca bhikkhave, pacc'uppannesu dhammesu na Saṇhīrati?</p>
					
					<p class="f4">Idha, bhikkhave, sutavā ariya-sāvako ariyānaṃ dassāvi||<br />
					ariya-Dhammassa kovido||<br />
					ariya-Dhamme suvinīto||<br />
					sappurisānaṃ dassāvī||<br />
					sappurisa-Dhammassa||<br />
					kovido sappurisa-Dhamme suvinīto||<br />
					na rūpaṃ attato samanupassati,||<br />
					na rūpavantaṃ vā attāṇaṃ,||<br />
					na attani vā rūpaṃ,||<br />
					na rūpasmiṃ vā attāṇaṃ;||<br />
					na vedanaṃ attato samanupassati,||<br />
					vedanā-vantaṃ vā attāṇaṃ,||<br />
					na attani vā vedanaṃ,||<br />
					na vedanāya vā attāṇaṃ;||<br />
					na saññaṃ attato samanupassati,||<br />
					na saññā-vantaṃ vā attāṇaṃ,||<br />
					na attani vā saññaṃ,||<br />
					na saññāya vā attāṇaṃ;||<br />
					na saṇkhāre attato samanupassati,||<br />
					na saṇkhāra-vantaṃ vā attāṇaṃ,||<br />
					na attani vā saṇkhāre,||<br />
					na saṇkhāresu vā attāṇaṃ;||<br />
					na viññāṇaṃ attato samanupassati,||<br />
					na viññāṇa-vantaṃ vā attāṇaṃ,||<br />
					na attati vā na viññāṇaṃ,||<br />
					na viññāṇasmiṃ vā attāṇaṃ.|| ||</p>
					
					<p class="f4">Evaṃ kho bhikkhave, pacc'uppannesu dhammesu na Saṇhīrati.|| ||</p>

					<p class="f4 in2"><span class="f3">[<a id="p10">10</a>][<a href="../../../dhamma-vinaya/pts/mn/mn.131.horn.pts.htm#p10">pts</a>][<a href="../../../dhamma-vinaya/bps/mn/mn.131.nana.bps.htm#p10">nana</a>][<a href="../../../dhamma-vinaya/wp/mn/mn.131.ntbb.wp.htm#p10">ntbb</a>][<a href="../../../dhamma-vinaya/ati/mn/mn.131.than.ati.htm#p10">than</a>]</span> Atītaṃ nānvāgameyya||<br />
					nappaṭikaṇkhe anāgataṃ|| ||</p>

					<p class="f4 in2">Yadatītaṃ pahīnaṃ taṃ||<br />
					appattañ ca anāgataṃ|| ||</p>

					<p class="f4 in2">Paccuppannañca yo dhammaṃ||<br />
					tattha tattha vipassatī|| ||</p>

					<p class="f4 in2">Asaṃhīraṃ asaṇkuppaṃ||<br />
					taṃ viditvā manubrūhaye|| ||</p>

					<p class="f4 in2">Ajj'eva kiccaṃ ātappaṃ||<br />
					ko jaññā maraṇaṃ suve?|| ||</p>

					<p class="f4 in2">Na hi no saṇgāraṃ tena||<br />
					mahāsenena maccunā|| ||</p>

					<p class="f4 in2">Evaṃ vihāriṃ ātāpiṃ||<br />
					ahorattam atanditaṃ|| ||</p>

					<p class="f4 in2">'Taṃ ve bhaddekaratto' ti||<br />
					santo ācikkhate munīti|| ||</p>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/mn/mn.131.horn.pts.htm#p11">pts</a>][<a href="../../../dhamma-vinaya/bps/mn/mn.131.nana.bps.htm#p11">nana</a>][<a href="../../../dhamma-vinaya/wp/mn/mn.131.ntbb.wp.htm#p11">ntbb</a>][<a href="../../../dhamma-vinaya/ati/mn/mn.131.than.ati.htm#p11">than</a>]</span> Bhaddekarattassa vo bhikkhave, uddesañ ca vibhaṇgañ ca desissā miti iti yaṃ taṃ vuttaṃ idametaṃ paṭicca vuttan" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Bhadd'Eka-Ratta Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>