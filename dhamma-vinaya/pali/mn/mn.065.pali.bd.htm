<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 65. A sutta describing the laying down of the rule about not eating at improper times and of one bhikkhu's rebellion against this rule. Contains an explanation of why there are so many rules and so few who attain the goal when at an earlier time there were few rules and many attained the goal. Also contains the simile of the thoroughbred steed." />
<title>MN 65: Bhaddali Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					2. Bhikkhu Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p65">Sutta 65</a></h4>

					<h1>Bhaddāli Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg437"><span class="f2 g"><b>[437]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.065.chlm.sbb.htm#p1">chlm</a>][<a href="../../../dhamma-vinaya/pts/mn/mn.065.horn.pts.htm">pts</a>][<a href="../../../dhamma-vinaya/wp/mn/mn.065.ntbb.wp.htm">ntbb</a>][<a href="../../../dhamma-vinaya/mnl/mn/mn.065.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Ahaɱ kho bhikkhave ekāsanabhojanaɱ bhuñjāmi.|| ||</p>

					<p class="f4">Ekā-sanabhojanaɱ kho ahaɱ bhikkhave bhuñjamāno appābādhatañ ca||<br />
					sañjānāmi appātaŋkatañ ca||<br />
					lahuṭṭhānañ ca||<br />
					balañ ca||<br />
					phāsu-vihārañ ca.|| ||</p>

					<p class="f4">Etha tumhe pi bhikkhave ekāsanabhojanaɱ bhuñjatha,||<br />
					ekāsanabhojanaɱ kho bhikkhave tumhepi bhuñjamānā appābādhatañ ca sañjānissatha appātaŋkatañ ca lahuṭṭhānañca balañca phāsu-vihārañcāti.|| ||</p>

					<p class="f4">Evaɱ vutte āyasmā Bhaddāli Bhagavantaɱ etad avoca: ' ahaɱ kho bhante na ussahāmi ekāsanabhojanaɱ bhuñjituɱ.|| ||</p>

					<p class="f4">Ekāsanabhojanaɱ hi me bhante bhuñjato siyā kukkuccaɱ,||<br />
					siyā vippaṭisāro ti.|| ||</p>

					<p class="f4">Tena hi tvaɱ Bhaddāli yattha nimantito assasi tattha ekadesaɱ bhuñjitvā ekadesaɱ nīharitvāpi bhuñjeyyāsi.|| ||</p>

					<p class="f4">Evam pi <a id="pg438"><span class="f2 g"><b>[438]</b></span></a> kho tvaɱ Bhaddāli bhuñjamāno2 yāpessasīti.|| ||</p>

					<p class="f4">Evam pi kho ahaɱ bhante na ussahāmi bhuñjituɱ.|| ||</p>

					<p class="f4">Evam pi hi me bhante bhuñjato siyā kukkuccaɱ siyā vippaṭisāro ti.|| ||</p>

					<p class="f4">Atha kho āyasmā Bhaddāli Bhagavatā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesi.|| ||</p>

					<p class="f4">Atha kho āyasmā Bhaddāli sabbantaɱ temāsaɱ na Bhagavato sammukhībhāvaɱ adāsi yathā taɱ satthu sāsane sikkhāya aparipūra-kārī.|| ||</p>

					<p class="f4">Tena kho pana samayena sambahulā bhikkhū Bhagavato cīvara-kammaɱ karonti,||<br />
					niṭṭhita-cīvaro Bhagavā temāsaccayena cārikaɱ pakkamissatī ti.|| ||</p>

					<p class="f4">Atha kho āyasmā Bhaddāli yena te bhikkhū ten'upasankami.|| ||</p>

					<p class="f4">Upasaŋkamitvā tehi bhikkhūhī saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Bhaddāliɱ te bhikkhū etad avocuɱ:|| ||</p>

					<p class="f4">"Idaɱ kho āvuso Bhaddāli Bhagavato cīvara-kammaɱ karīya" ti.|| ||</p>

					<p class="f4">Niṭṭhita-cīvaro Bhagavā temāsaccayena cārikaɱ pakkamissatī' ti.|| ||</p>

					<p class="f4">Iŋghāvuso Bhaddāli etaɱ desakaɱ sādhukaɱ manasi karohi.|| ||</p>

					<p class="f4">Mā te pacchā dukkarataraɱ ahosī ti.|| ||</p>

					<p class="f4">"Evam āvuso" ti kho āyasmā Bhaddāli tesaɱ bhikkhūnaɱ paṭissutvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Bhaddāli Bhagavantaɱ etad avoca: accayo maɱ bhante accagamā yathā-bālaɱ yathāmūḷhaɱ yathā akusalaɱ,||<br />
					yohaɱ Bhagavatā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesiɱ.|| ||</p>

					<p class="f4">Tassa me bhante Bhagavā accayaɱ accayato patigaṇhātu āyatiɱ saɱvarāyāti.|| ||</p>

					<p class="f4">Taggha tvaɱ Bhaddāli accayo accagamā yathā-bālaɱ yathāmūḷhaɱ yathā akusalaɱ,||<br />
					yaɱ tvaɱ mayā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesi.|| ||</p>

					<p class="f4">Samayo pi kho te Bhaddāli appaṭividdho ahosi,||<br />
					Bhagavā kho Sāvatthīyaɱ viharati.|| ||</p>

					<p class="f4">Bhagavā pi maɱ jānissati:||<br />
					'Bhaddāli nāma bhikkhu Satthu sāsane sikkhāya aparipūra-kārī' ti.|| ||</p>

					<p class="f4">Ayam pi kho te Bhaddāli samayo appaṭividdho ahosi.|| ||</p>

					<p class="f4">Samayo pi kho te Bhaddāli appaṭividdho ahosi.|| ||</p>

					<p class="f4">Sambahulā <a id="pg439"><span class="f2 g"><b>[439]</b></span></a> kho bhikkhū Sāvatthīyaɱ vassaɱ upagatā,||<br />
					tepi maɱ jānissanti:||<br />
					'Bhaddāli nāma bhikkhu satthu sāsane sikkhāya aparipūra-kārī' ti.|| ||</p>

					<p class="f4">Ayam pi kho te Bhaddāli samayo appaṭividdho ahosi.|| ||</p>

					<p class="f4">Samayo pi kho te Bhaddāli appaṭividdho ahosi.|| ||</p>

					<p class="f4">Sambahulā kho bhikkhuniyo Sāvatthīyaɱ vassaɱ upagatā,||<br />
					tāpi maɱ jānissanti:||<br />
					'Bhaddāli nāma bhikkhu satthu sāsane sikkhāya aparipūra-kārī' ti.|| ||</p>

					<p class="f4">Ayam pi kho te Bhaddāli samayo appaṭividdho ahosi.|| ||</p>

					<p class="f4">Samayo pi kho te Bhaddāli appaṭividdho ahosi.|| ||</p>

					<p class="f4">Sambahulā kho upāsakā Sāvatthīyaɱ paṭivasanti.|| ||</p>

					<p class="f4">Te pi maɱ jānissanti:||<br />
					'Bhaddāli nāma bhikkhu satthu sāsane sikkhāya aparipūra-kārī' ti.|| ||</p>

					<p class="f4">Ayam pi kho te Bhaddāli samayo appaṭividdho ahosi.|| ||</p>

					<p class="f4">Samayo pi kho te Bhaddāli appaṭividdho ahosi: sambahulā kho upāsikā Sāvatthīyaɱ paṭivasanti.|| ||</p>

					<p class="f4">Tāpi maɱ jānissanti: Bhaddāli nāma bhikkhu satthu sāsane sikkhāya aparipūra-kārī' ti.|| ||</p>

					<p class="f4">Ayam pi kho te Bhaddāli samayo appaṭividdho ahosi.|| ||</p>

					<p class="f4">Samayo pi kho te Bhaddāli appaṭividdho ahosi: sambahulā kho nānā titthiyā samaṇa-brāhmaṇā Sāvatthīyaɱ vassaɱ upagatā,||<br />
					tepi maɱ jānissanti:||<br />
					'Bhaddāli nāma bhikkhu samaṇassa Gotamassa sāvako theraññataro satthu sāsane sikkhāya aparipūra-kārī' ti.|| ||</p>

					<p class="f4">Ayam pi kho te Bhaddāli samayo appaṭividdho ahosī" ti.|| ||</p>

					<p class="f4">"Accayo maɱ bhante accagamā yathā-bālaɱ yathāmūḷhaɱ yathā akusalaɱ,||<br />
					yo'haɱ Bhagavatā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesiɱ.|| ||</p>

					<p class="f4">Tassa me bhante Bhagavā accayaɱ accayato patigaṇhātu āyatiɱ saɱvarāyā" ti.|| ||</p>

					<p class="f4">"Taggha tvaɱ Bhaddāli accayo accagamā yathā-bālaɱ yathāmūḷhaɱ yathāakusalaɱ yaɱ tvaɱ mayā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesi.|| ||</p>

					<p class="f4">Taɱ kiɱ maññasi Bhaddāli?|| ||</p>

					<p class="f4">Idhassa bhikkhu ubhato-bhāga-vimutto,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti.|| ||</p>

					<p class="f4">"No h'etaɱ bhante."|| ||</p>

					<p class="f4">"Taɱ kiɱ maññasi Bhaddāli?|| ||</p>

					<p class="f4">'Idhassa bhikkhu paññā-vimutto,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti.|| ||</p>

					<p class="f4">"No h'etaɱ bhante."|| ||</p>

					<p class="f4">"Taɱ kiɱ maññasi Bhaddāli?</p>

					<p class="f4">Idh'assa bhikkhu kāyasakkhī,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Taɱ kiɱ maññasi Bhaddāli?|| ||</p>

					<p class="f4">Idhassa bhikkhu diṭṭha-p-patto,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti.|| ||</p>

					<p class="f4">"No h'etaɱ bhante."|| ||</p>

					<p class="f4">"Taɱ kiɱ maññasi Bhaddāli?|| ||</p>

					<p class="f4">Idhassa bhikkhu saddhā-vimutto,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti?|| ||</p>

					<p class="f4">"No h'etaɱ bhante."|| ||</p>

					<p class="f4">"Taɱ kiɱ maññasi Bhaddāli?</p>

					<p class="f4">Idhassa bhikkhu dhamm'ānusārī,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti?|| ||</p>

					<p class="f4">"No h'etaɱ bhante".|| ||</p>

					<p class="f4">"Taɱ kiɱ maññasi Bhaddāli?|| ||</p>

					<p class="f4">Idhassa bhikkhu saddh'ānusārī,||<br />
					tam ahaɱ evaɱ vadeyyaɱ:|| ||</p>

					<p class="f4">'Ehi me tvaɱ bhikkhu paŋke saŋkamo hohī' ti.|| ||</p>

					<p class="f4">Apinu so saŋkameyya vā aññena vā kāyaɱ sannāmeyya,||<br />
					noti vā vadeyyā" ti?|| ||</p>

					<p class="f4">"No h'etaɱ bhante".|| ||</p>

					<p class="f4">"Taɱ kiɱ maññasi Bhaddāli?|| ||</p>

					<p class="f4">'Api nu tvaɱ Bhaddāli tasmiɱ samaye ubhato bhāga-vimutto vā hosi,||<br />
					paññā-vimutto <a id="pg440"><span class="f2 g"><b>[440]</b></span></a> cā kāyasakkhī vā diṭṭha-p-patto vā saddhā-vimutto vā dhamm'ānusārī cā saddh'ānusārī vā" ti?|| ||</p>

					<p class="f4">"No h'etaɱ bhante".|| ||</p>

					<p class="f4">"Nanu tvaɱ Bhaddāli tasmiɱ samaye ritto tuccho aparaddho" ti?|| ||</p>

					<p class="f4">"Evaɱ bhante" ti.|| ||</p>

					<p class="f4"> Accayo maɱ bhante accagamā yathā-bālaɱ yathāmūḷhaɱ yathā akusalaɱ,||<br />
					yohaɱ Bhagavatā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesi.|| ||</p>

					<p class="f4">Tassa me bhante Bhagava accayaɱ accayato patigaṇhātu āyatiɱ saɱvarāyā" ti.|| ||</p>

					<p class="f4">"Taggha tvaɱ Bhaddāli accayo accagamā yathā-bālaɱ yathāmūḷhaɱ yathā akusalaɱ yaɱ tvaɱ mayā sikkhā-pade paññāpiyamāne bhikkhu-saŋghe sikkhaɱ samādiyamāne anussāhaɱ pavedesi.|| ||</p>

					<p class="f4">Yato ca kho tvaɱ Bhaddāli accayaɱ accayato disvā yathā-dhammaɱ paṭikarosi.|| ||</p>

					<p class="f4">Taɱ te mayaɱ patigaṇhāma.|| ||</p>

					<p class="f4">Vuddhi hesā Bhaddāli ariyassa vinaye yo accayaɱ accayato disvā yathā-dhammaɱ paṭikaroti,||<br />
					āyatiɱ saŋvaraɱ āpajjati.|| ||</p>

					<p class="f4">Idha Bhaddāli ekacco bhikkhu satthu sāsane sikkhāya aparipūra-kārī hoti,||<br />
					tassa evaɱ hoti: yan nūnāhaɱ vivittaɱ sen'āsanaɱ bhajeyyaɱ,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ pa'ālapuñjaɱ.|| ||</p>

					<p class="f4">App'evanāmāhaɱ uttariɱ manussa-dhammā alam-ariya-ñāṇa-dassanavisesaɱ sacchi-kareyyanti.|| ||</p>

					<p class="f4">So vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ pa'ālapuñjaɱ.|| ||</p>

					<p class="f4">Tassa tathā vūpakaṭṭhassa viharato Satthāpi upavadati.|| ||</p>

					<p class="f4">Anuvicca pi viññū sabrahma-cārī upavadanti.|| ||</p>

					<p class="f4">Devatā pi upavadanti.|| ||</p>

					<p class="f4">Attāpi attānaɱ upavadati.|| ||</p>

					<p class="f4">So Satthārāpi upavadito anuvicca viññūhi sabrahma-cārīhi upavadito devatāhipi upavadito attanāpi attānaɱ upavadito na uttariɱ manussa-dhammā2 alam-ariya-ñāṇa-dassanavisesaɱ sacchi-karoti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ Bhaddāli hoti,||<br />
					yathā taɱ satthu sāsane sikkhāya aparipūra-kārissa.|| ||</p>

					<p class="f4">Idha Bhaddāli ekacco bhikkhu satthu sāsane sikkhāya paripūra-kārī hoti,||<br />
					tassa evaɱ hoti: yan nūnāhaɱ vivittaɱ sen'āsanaɱ bhajeyyaɱ,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ <a id="pg441"><span class="f2 g"><b>[441]</b></span></a> pa'ālapuñjaɱ.|| ||</p>

					<p class="f4">App'evanāmāhaɱ uttariɱ manussa-dhammā alam-ariya-ñāṇa-dassanavisesaɱ sacchi-kareyyanti.|| ||</p>

					<p class="f4">So vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ pa'ālapuñjaɱ.|| ||</p>

					<p class="f4">Tassa tathā vūpakaṭṭhassa viharato Satthāpi na upavadati.|| ||</p>

					<p class="f4">Anuvicca pi viññū sabrahma-cārī na upavadanti.|| ||</p>

					<p class="f4">Na devatāpi na upavadanti.|| ||</p>

					<p class="f4">Attāpi attānaɱ na upavadati.|| ||</p>

					<p class="f4">So Satthārāpi anupavadito anuvicca viññūhi sabrahma-cārīhi anupavadito devatāhipi anupavadito attanāpi attānaɱ anupavadito uttariɱ manussa-dhammā2 alam-ariya-ñāṇa-dassanavisesaɱ sacchi-karoti.|| ||</p>

					<p class="f4">So vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati taɱ kissa hetu: evaɱ h'etaɱ Bhaddāli hoti yathātaɱ satthu sāsane sikkhāya paripūra-kārissa.|| ||</p>

					<p class="f4">Puna ca paraɱ Bhaddāli bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ Bhaddāli hoti yathā taɱ satthu sāsane sikkhāya paripūra-kārissa.|| ||</p>

					<p class="f4">Puna ca paraɱ Bhaddāli bhikkhu pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti 'Upekkhako satimā sukha-vihārī' ti,||<br />
					tatiyaɱ-jhānaɱ upasampajja viharati.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ Bhaddāli hoti yathātaɱ satthu sāsane sikkhāya paripūra-kārissa.|| ||</p>

					<p class="f4">Puna ca paraɱ Bhaddāli bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ Bhaddāli hoti yathātaɱ satthu sāsane sikkhāya paripūra-kārissa.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte4 pubbe-nivāsānussati-ñāṇāya cittaɱ abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati,||<br />
					seyyath'īdaɱ: ekam pi jātiɱ dve pi jātiyo,||<br />
					Tisso pi jātiyo catasso pi jātiyo pañca pi jātiyo dasa pi jātiyo vīsatim pi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saɱvaṭṭa-kappe anekepi vivaṭṭa-kappe anekepi saɱvaṭṭa-vivaṭṭa-kappe amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra udapādiɱ5 tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Taɱ kissa hetu?|| ||</p>

					<p class="f4">evaɱ <a id="pg442"><span class="f2 g"><b>[442]</b></span></a> h'etaɱ Bhaddāli hoti yathā taɱ satthu sāsane sikkhāya paripūra-kārissa.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte sattānaɱ cūtūpapātañāṇāya cittaɱ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā,||<br />
					ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Taɱ kissa hetu?|| ||</p>

					<p class="f4">evaɱ h'etaɱ Bhaddāli hoti yathā taɱ satthu sāsane sikkhāya paripūra-kārissa.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte āsavānaɱ khaya-ñāṇāya cittaɱ abhininnāmeti.|| ||</p>

					<p class="f4">So idaɱ 'dukkhan' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-samudayo' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodho' ti yathā-bhūtaɱ pajānāti.|| ||</p>

					<p class="f4">'Ayaɱ dukkha-nirodha-gāminī-paṭipadā' ti yathā-bhūtaɱ pajānāti.|| ||</p>

					<p class="f4">Ime āsavāti yathā-bhūtaɱ pajānāti.|| ||</p>

					<p class="f4">'Ayaɱ āsava-samudayo' ti yathā-bhūtaɱ pajānāti.|| ||</p>

					<p class="f4">'Ayaɱ āsava-nirodho' ti yathā-bhūtaɱ pajānāti.|| ||</p>

					<p class="f4">'Ayaɱ āsava-nirodha-gāminī-paṭipadā' ti yathā-bhūtaɱ pajānāti.|| ||</p>

					<p class="f4">Tassa evaɱ jānato evaɱ passato kām'āsavā pi cittaɱ vimuccati.|| ||</p>

					<p class="f4">Bhavāsavāpi cittaɱ vimuccati.|| ||</p>

					<p class="f4">Avijjāsavā pi cittaɱ vimuccati.|| ||</p>

					<p class="f4">Vimuttasmiɱ 'vimuttami' ti ñāṇaɱ hoti.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ h'etaɱ Bhaddāli hoti yathā taɱ satthu sāsane sikkhāya paripūra-kārissāti.|| ||</p>

					<p class="f4">Evaɱ vutte āyasmā Bhaddāli Bhagavantaɱ etad avoca: konu kho bhante hetu ko paccayo yena-m-idh'ekaccaɱ bhikkhuɱ pavayha pavayha kāraṇaɱ karonti.|| ||</p>

					<p class="f4">Ko pana bhante hetu ko paccayo yena-m-idh'ekaccaɱ bhikkhuɱ no tathā pavayha pavayha1 kāraṇaɱ karontī ti.|| ||</p>

					<p class="f4">Idha Bhaddāli ekacco bhikkhu abhiṇhāpattiko hoti āpattibahulo.|| ||</p>

					<p class="f4">So bhikkhūhi vuccamāno aññenaññaɱ paṭicarati.|| ||</p>

					<p class="f4">Bahiddhā kathaɱ apanāmeti.|| ||</p>

					<p class="f4">Kopañca dosañ ca appaccayañ ca pātu-karoti.|| ||</p>

					<p class="f4">Na sammā vattati.|| ||</p>

					<p class="f4">Na lomaɱ pāteti.|| ||</p>

					<p class="f4">Na netthāraɱ vattati.|| ||</p>

					<p class="f4">Yena saŋgho atta-mano <a id="pg443"><span class="f2 g"><b>[443]</b></span></a> hoti taɱ karomīti nāha.|| ||</p>

					<p class="f4">Tatra Bhaddāli bhikkhūnaɱ evaɱ hoti: ayaɱ kho āvuso bhikkhu abhiṇhāpattiko āpattibahulo,||<br />
					so bhikkhūhi vuccamāno aññenaññaɱ paṭicarati.|| ||</p>

					<p class="f4">Bahiddhā kathaɱ apanāmeti.|| ||</p>

					<p class="f4">Kopañca dosañ ca appaccayañ ca pātu-karoti.|| ||</p>

					<p class="f4">Na sammā vattati.|| ||</p>

					<p class="f4">Na lomaɱ pāteti.|| ||</p>

					<p class="f4">Na netthāraɱ vattati.|| ||</p>

					<p class="f4">Yena saŋgho atta-mano hoti taɱ karomīti nāha.|| ||</p>

					<p class="f4">Sādhu vatāya-smanto imassa bhikkhuno tathā tathā upapari-k-khatha yathāssidaɱ adhikaraṇaɱ na khippam'eva vūpasameyyāti.|| ||</p>

					<p class="f4">Tassa kho etaɱ Bhaddāli bhikkhuno bhikkhū tathā tathā upapari-k-khanti yathāssidaɱ adhikaraṇaɱ na khippam'eva vūpasammati.|| ||</p>

					<p class="f4">Idha pana baddāli ekacco bhikkhu abhiṇhāpattiko hoti āpatti bahulo.|| ||</p>

					<p class="f4">So bhikkhūhi vuccamāno nāññenaññaɱ paṭicarati.|| ||</p>

					<p class="f4">Na bahiddhā kathaɱ apanāmeti.|| ||</p>

					<p class="f4">Na kopañ ca dosañ ca appaccayañ ca pātu-karoti.|| ||</p>

					<p class="f4">Sammā vattati,||<br />
					lomaɱ pāteti.|| ||</p>

					<p class="f4">Netthāraɱ vattati.|| ||</p>

					<p class="f4">Yena saŋgho atta-mano hoti taɱ karomīti āha.|| ||</p>

					<p class="f4">Tatra Bhaddāli bhikkhūnaɱ evaɱ hoti: 'ayaɱ kho āvuso bhikkhu abhiṇhāpattiko āpattibahulo,||<br />
					so bhikkhūhi vuccamāno nāññenaññaɱ paṭicarati.|| ||</p>

					<p class="f4">Na bahiddhā kathaɱ apanāmeti.|| ||</p>

					<p class="f4">Na kopañ ca dosañ ca appaccayañ ca pātu-karoti.|| ||</p>

					<p class="f4">Sammā vattati.|| ||</p>

					<p class="f4">Lomaɱ pāteti netthāraɱ vattati.|| ||</p>

					<p class="f4">Yena saŋgho atta-mano hoti taɱ karomīti āha.|| ||</p>

					<p class="f4">Sādhu vatāya-smanto imassa bhikkhuno tathā tathā upapari-k-khatha yathāssidaɱ1 adhikaraṇaɱ khippam'eva vūpasameyyāti.|| ||</p>

					<p class="f4">Tassa kho etaɱ Bhaddāli bhikkhuno bhikkhū tathā tathā upapari-k-khanti yathāssidaɱ1 adhikaraṇaɱ khippam'eva vūpasammati.|| ||</p>

					<p class="f4">Idha Bhaddāli ekacco bhikkhu adhiccāpattiko hoti anāpattibahulo.|| ||</p>

					<p class="f4">So bhikkhūhi vuccamāno aññenaññaɱ paṭicarati.|| ||</p>

					<p class="f4">Bahiddhā kathaɱ apanāmeti kopañ ca dosañ ca appaccayañ ca pātu-karoti.|| ||</p>

					<p class="f4">Na sammā vattati.|| ||</p>

					<p class="f4">Na lomaɱ pāteti.|| ||</p>

					<p class="f4">Na netthāraɱ vattati,||<br />
					yena saŋgho atta-mano hoti taɱ karomīti nāha.|| ||</p>

					<p class="f4">Tatra Bhaddāli bhikkhūnaɱ evaɱ hoti: ayaɱ kho āvuso bhikkhu adhiccāpattiko anāpattibahulo,||<br />
					so bhikkhūhi vuccamāno aññenaññaɱ paṭicarati.|| ||</p>

					<p class="f4">Bahiddhā kathaɱ apanāmeti.|| ||</p>

					<p class="f4">Kopañca dosañ ca appaccayañ ca pātu-karoti.|| ||</p>

					<p class="f4">Na sammā vattati.|| ||</p>

					<p class="f4">Na lomaɱ pāteti.|| ||</p>

					<p class="f4">Na netthāraɱ vattati yena saŋgho atta-mano hoti taɱ karomīti nāha.|| ||</p>

					<p class="f4">Sādhu vatāya-smanto imassa bhikkhuno tathā tathā upapari-k-khatha yathāssidaɱ adhikaraṇaɱ na khippam'eva vūpasameyyāti.|| ||</p>

					<p class="f4">Tassa kho etaɱ Bhaddāli bhikkhuno bhikkhū tathā tathā upapari-k-khanti yathāssidaɱ adhikaraṇaɱ <a id="pg444"><span class="f2 g"><b>[444]</b></span></a> na khippam'eva vūpasammati.|| ||</p>

					<p class="f4">Idha pana Bhaddāli ekacco bhikkhū adhiccāpattiko hoti anāpatti bahulo.|| ||</p>

					<p class="f4">So bhikkhūhi vuccamāno nāññenaññaɱ paṭicarati.|| ||</p>

					<p class="f4">Na bahiddhā kathaɱ apanāmeti.|| ||</p>

					<p class="f4">Na kopañ ca dosañ ca appaccayañ ca pātu-karoti.|| ||</p>

					<p class="f4">Sammā vattati.|| ||</p>

					<p class="f4">Lomaɱ pāteti.|| ||</p>

					<p class="f4">Netthāraɱ vattati.|| ||</p>

					<p class="f4">Yena saŋgho atta-mano hoti taɱ karomīti āha,||<br />
					tatra Bhaddāli bhikkhūnaɱ evaɱ hoti: 'ayaɱ kho āvuso bhikkhu adhiccāpattiko anāpatti bahulo.|| ||</p>

					<p class="f4">So bhikkhūhi vuccamāno nāññenaññaɱ paṭicarati.|| ||</p>

					<p class="f4">Na bahiddhā kathaɱ apanāmeti.|| ||</p>

					<p class="f4">Na kopañ ca dosañ ca appaccayañ ca pātu-karoti.|| ||</p>

					<p class="f4">Sammā vattati.|| ||</p>

					<p class="f4">Lomaɱ pāteti.|| ||</p>

					<p class="f4">Netthāraɱ vattati.|| ||</p>

					<p class="f4">Yena saŋgho atta-mano hoti taɱ karomīti āha.|| ||</p>

					<p class="f4">Sādhuvatāya-smanto imassa bhikkhuno tathā tathā upapari-k-khatha yathāssidaɱ adhikaraṇaɱ khippam'eva vūpasameyyāti.|| ||</p>

					<p class="f4">Tassa kho etaɱ Bhaddāli bhikkhuno bhikkhū tathā tathā upapari-k-khanti yathāssidaɱ adhikaraṇaɱ khippam'eva vūpasammati.|| ||</p>

					<p class="f4">Idha Bhaddāli ekacco bhikkhu saddhā-mattakena vahati pemamattakena.|| ||</p>

					<p class="f4">Tatra Bhaddāli bhikkhūnaɱ evaɱ hoti:|| ||</p>

					<p class="f4">'Ayaɱ kho āvuso bhikkhu saddhā mattakena vahati pemamattakena.|| ||</p>

					<p class="f4">Sace mayaɱ imaɱ bhikkhuɱ pavayha: pavayha2 kāraṇaɱ karissāma.|| ||</p>

					<p class="f4">Mā'yampissa taɱ saddhā-mattakaɱ pemamattakaɱ tamhāpi parihāyīti.|| ||</p>

					<p class="f4">Seyyathā pi Bhaddāli purisassa ekaɱ cakkhuɱ tassa mitt-ā-maccā ñātisā-lohitā taɱ ekaɱ cakkhuɱ rakkheyyuɱ: mā yampissa taɱ ekaɱ cakkhuɱ tamhāpi parihāyī' ti.|| ||</p>

					<p class="f4">Evam eva kho Bhaddāli idh'ekacco bhikkhu saddhā-mattakena vahati pemamattakena.|| ||</p>

					<p class="f4">Tatra Bhaddāli bhikkhūnaɱ evaɱ hoti:|| ||</p>

					<p class="f4">'Ayaɱ kho āvuso bhikkhu saddhā-mattakena vahati pemamattakena.|| ||</p>

					<p class="f4">Sace maya imaɱ bhikkhuɱ pavayha pavayha|| ||</p>

					<p class="f4">Kāraṇaɱ karissāma,||<br />
					māyampissa taɱ saddhā-mattakaɱ pemamattakaɱ tamhāpi parihāyī' ti.|| ||</p>

					<p class="f4">Ayaɱ kho Bhaddāli hetu ayaɱ paccayo yena-m-idh'ekaccaɱ bhikkhuɱ pavayha pavayha kāraṇaɱ karonti.|| ||</p>

					<p class="f4">Ayaɱ pana Bhaddāli hetu ayaɱ paccayo yena-m-idh'ekaccaɱ bhikkhuɱ no tathā pavayha pavayha kāraṇaɱ karontī ti.|| ||</p>

					<p class="f4">Ko nu kho bhante hetu,||<br />
					ko paccayo,||<br />
					yena pubbe appatarāni <a id="pg445"><span class="f2 g"><b>[445]</b></span></a> c'eva sikkhā-padāni ahesuɱ,||<br />
					bahutarā ca bhikkhū aññāya saṇṭhahiɱsu.|| ||</p>

					<p class="f4">Ko pana bhante hetu ko paccayo yen'etarahi bahutarāni c'eva sikkhā-padāni honti.|| ||</p>

					<p class="f4">Appatarā ca bhikkhū aññāya saṇṭhahantī ti.|| ||</p>

					<p class="f4">Evaɱ h'etaɱ Bhaddāli hoti: sattesu hāyamānesu Sad'Dhamme antara-dhāyamāne bahutarāni c'eva sikkhā-padāni honti.|| ||</p>

					<p class="f4">Appatarā ca bhikkhū aññāya saṇṭhahanti.|| ||</p>

					<p class="f4">Na tāva Bhaddāli Satthā sāvakānaɱ sikkhāpadaɱ paññāpeti.|| ||</p>

					<p class="f4">Yāva na idh'ekacce āsava-ṭ-ṭhānīyā dhammā saŋghe pātu-bhavanti.|| ||</p>

					<p class="f4">Yato ca kho Bhaddāli idh'ekacce āsava-ṭ-ṭhānīyā dhammā saŋghe pātu-bhavanti,||<br />
					atha Satthā sāvakānaɱ sikkhāpadaɱ paññāpeti.|| ||</p>

					<p class="f4">Tesaɱ yeva āsava-ṭ-ṭhānīyānaɱ dhammānaɱ paṭighātāya.|| ||</p>

					<p class="f4">Na tāva Bhaddāli idh'ekacce āsava-ṭ-ṭhānīyā dhammā saŋghe pātu-bhavanti,||<br />
					yāva na saŋgho mahattaɱ patto hoti.|| ||</p>

					<p class="f4">Yato ca kho Bhaddāli saŋgho mahattaɱ patto hoti.|| ||</p>

					<p class="f4">Atha idh'ekacce asavaṭṭhāniyā dhammā saŋghe pātu-bhavanti,||<br />
					atha Satthā sāvakānaɱ sikkhāpadaɱ paññāpeti tesaɱ yeva āsava-ṭ-ṭhānīyānaɱ dhammānaɱ paṭighātāya.|| ||</p>

					<p class="f4">Na tāva Bhaddāli idh'ekacce āsava-ṭ-ṭhānīyā dhammā saŋghe pātu-bhavanti,||<br />
					yāva na saŋgho lābhaggaɱ patto hoti.|| ||</p>

					<p class="f4">Yato ca kho Bhaddāli saŋgho lābhaggaɱ patto hoti.|| ||</p>

					<p class="f4">Atha idh'ekacce asavaṭṭhāniyā dhammā saŋghe pātu-bhavanti,||<br />
					atha Satthā sāvakānaɱ sikkhāpadaɱ paññāpeti tesaɱ yeva āsava-ṭ-ṭhānīyānaɱ dhammānaɱ paṭighātāya.|| ||</p>

					<p class="f4">Na tāva Bhaddāli idh'ekacce āsava-ṭ-ṭhānīyā dhammā saŋghe pātu-bhavanti,||<br />
					yāva na saŋgho yasaggaɱ patto hoti.|| ||</p>

					<p class="f4">Yato ca kho Bhaddāli saŋgho yasaggaɱ patto hoti.|| ||</p>

					<p class="f4">Atha idh'ekacce asavaṭṭhāniyā dhammā saŋghe pātu-bhavanti,||<br />
					atha Satthā sāvakānaɱ sikkhāpadaɱ paññāpeti tesaɱ yeva āsava-ṭ-ṭhānīyānaɱ dhammānaɱ paṭighātāya.|| ||</p>

					<p class="f4">Na tāva Bhaddāli idh'ekacce āsava-ṭ-ṭhānīyā dhammā saŋghe pātu-bhavanti,||<br />
					yāva na saŋgho bāhu-saccaɱ patto hoti.|| ||</p>

					<p class="f4">Yato ca kho Bhaddāli saŋgho bāhu-saccaɱ patto hoti.|| ||</p>

					<p class="f4">Atha idh'ekacce asavaṭṭhāniyā dhammā saŋghe pātu-bhavanti,||<br />
					atha Satthā sāvakānaɱ sikkhāpadaɱ paññāpeti tesaɱ yeva āsava-ṭ-ṭhānīyānaɱ dhammānaɱ paṭighātāya.|| ||</p>

					<p class="f4">Na tāva Bhaddāli idh'ekacce āsava-ṭ-ṭhānīyā dhammā saŋghe pātu-bhavanti,||<br />
					yāva na saŋgho rattaññutaɱ patto hoti.|| ||</p>

					<p class="f4">Yato ca kho Bhaddāli saŋgho rattaññutaɱ patto hoti.|| ||</p>

					<p class="f4">Atha idh'ekacce asavaṭṭhāniyā dhammā saŋghe pātu-bhavanti,||<br />
					atha Satthā sāvakānaɱ sikkhāpadaɱ paññāpeti tesaɱ yeva āsava-ṭ-ṭhānīyānaɱ dhammānaɱ paṭighātāya.|| ||</p>

					<p class="f4">Appakā kho tumhe Bhaddāli tena samayena ahuvattha yadā vo ahaɱ ājānīyasusūpamaɱ dhamma-pariyā'yaɱ desesiɱ,||<br />
					sarasi tvaɱ Bhaddāli" ti.|| ||</p>

					<p class="f4">No h'etaɱ bhante.|| ||</p>

					<p class="f4">Tatra Bhaddāli kaɱ hetuɱ paccesīti.|| ||</p>

					<p class="f4">So hi nūnāhaɱ bhante dīgha-rattaɱ satthu sāsane sikkhāya aparipūra-kārī ahosinti.|| ||</p>

					<p class="f4">Na kho Bhaddāli eseva hetu esa paccayo,||<br />
					api ca me tvaɱ Bhaddāli dīgha-rattaɱ cetasā ceto paricca vidito.|| ||</p>

					<p class="f4">Nacāyaɱ mogha-puriso mayā dhammaɱ desiyamāne aṭṭhikatvā3 manasi-katvā sabba-cetaso samannā-haritvā ohita-soto dhammaɱ suṇātī ti.|| ||</p>

					<p class="f4">Api ca te ahaɱ Bhaddāli ājānīyasusūpamaɱ dhamma-pariyā'yaɱ desissāmi taɱ suṇāhi,||<br />
					sādhukaɱ mana-sikarohi,||<br />
					<a id="pg446"><span class="f2 g"><b>[446]</b></span></a> bhāsissāmīti,||<br />
					evaɱ bhante' ti kho āyasmā Bhaddāli Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">Seyyathā pi Bhaddāli dakkho assadamako bhadraɱ ass-ā-jānīyaɱ labhitvā paṭhamen'eva mukhādhāne kāraṇaɱ kāreti.|| ||</p>

					<p class="f4">Tassa mukhādhāne kāraṇaɱ kāriyamānassa hontiyeva visūkāyitāni visevitāni vipphanditāni kānici kānici,||<br />
					yathā taɱ akāritapubbaɱ kāraṇaɱ kāriyamānassa.|| ||</p>

					<p class="f4">So abhiṇhakāraṇā anupubba-kāraṇā tasmiɱ ṭhāne parinibkhāyati.|| ||</p>

					<p class="f4">Yato kho Bhaddāli bhadro ass-ā-jānīyo abhiṇhakāraṇā anupubba-kāraṇā tasmiɱ ṭhāne parinibbuto hoti.|| ||</p>

					<p class="f4">Tam enaɱ assadamako uttariɱ1 kāraṇaɱ kāreti yugādhāne.|| ||</p>

					<p class="f4">Tassa yugādhāne kāraṇaɱ kāriyamānassa hontiyeva visūkāyitāni visevitāni vipphanditāni kānici kānici,||<br />
					yathā taɱ akāritapubbaɱ kāraṇaɱ kāriyamānassa.|| ||</p>

					<p class="f4">So abhiṇhakāraṇā anupubba-kāraṇā tasmiɱ ṭhāne parinibkhāyati.|| ||</p>

					<p class="f4">Yato kho Bhaddāli bhadro ass-ā-jānīyo abhiṇhakāraṇā anupubba-kāraṇā tasmiɱ ṭhāne parinibbuto hoti.|| ||</p>

					<p class="f4">Tam enaɱ assadamako uttariɱ kāraṇaɱ kāreti anukkame maṇḍale khurakāse dhāve ravatthe rājaguṇe rājavaɱse uttame jave uttame haye uttame sākhalye.|| ||</p>

					<p class="f4">Tassa uttame jave uttame haye uttame sākhalye kāraṇaɱ kāriyamānassa hontiyeva visūkāyitāni visevitāni vipphanditāti kānici kānici,||<br />
					yathā taɱ akāritapubbaɱ kāraṇaɱ kāriyamānassa.|| ||</p>

					<p class="f4">So abhiṇhakāraṇā anupubba-kāraṇā tasmiɱ ṭhāne parinibkhāyati.|| ||</p>

					<p class="f4">Yato ca kho Bhaddāli bhadro ass-ā-jānīyo abhiṇhakāraṇā anupubba-kāraṇā tasmiɱ ṭhāne parinibbuto hoti,||<br />
					tam enaɱ assadamako uttariɱ vaṇṇiyañ ca valiyañ ca.|| ||</p>

					<p class="f4">Anuppavecchati imehi kho Bhaddāli das'aŋgehi samannāgato bhadro ass-ā-jānīyo rājā-raho hoti rāja-bhoggo rañño aŋganteva saŋkhaɱ gacchati.|| ||</p>

					<p class="f4">Evam eva kho Bhaddāli dasahi dhammehi samannāgato bhikkhu āhuṇeyyo hoti pāhuneyyo dakkhiṇeyyo añjali-karaṇīyo anuttaraɱ puñña-k-khettaɱ lokassa.|| ||</p>

					<p class="f4">Katamehi dasahi?|| ||</p>

					<p class="f4">Idha Bhaddāli bhikkhu||<br />
					asekkhāya sammā-diṭṭhiyā samannāgato hoti,||<br />
					asekkhena sammā-saŋkappena samannāgato hoti,||<br />
					asekkhāya sammā-vācāya samannāgato hoti,||<br />
					asekkhena sammā-kammantena samannāgato hoti,||<br />
					asekkhena sammā-ājivena samannāgato hoti,||<br />
					asekkhena sammā-vāyāmena samannāgato hoti,||<br />
					asekkhāya <a id="pg447"><span class="f2 g"><b>[447]</b></span></a> sammā-satiyā samannāgato hoti,||<br />
					asekkhena sammā-samādhinā samannāgato hoti,||<br />
					asekkhena sammā-ñāṇena samannāgato hoti,||<br />
					asekkhāya sammā-vimuttiyā samannāgato hoti.|| ||</p>

					<p class="f4">Imehi kho Bhaddāli dasahi dhammehi samannāgato bhikkhu āhuṇeyyo hoti,||<br />
					pāhuṇeyyo dakkhiṇeyyā añjali-karaṇīyo anuttaraɱ puñña-k-khettaɱ lokassā" ti.|| ||</p>

					<p class="f4">Idam avoca Bhagavā atta-mano āyasmā Bhaddāli Bhagavato bhāsitaɱ abhinandīti.|| ||</p>

					<p class="f4 ctr">Bhaddāli suttaɱ pañcamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>