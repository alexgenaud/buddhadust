<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 79. In another encounter with the Wanderer Sakuludayi, the Buddha explains what it is in his system that constitutes perfection and which is the state beyond bliss that his followers attain." />
<title>MN 79: Cula-Sakuludayi Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p79">Sutta 79</a></h4>

					<h1>Cūḷa Sakuludāyi Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.079.chlm.sbb.htm#p1">chlm</a>][<a href="../../../dhamma-vinaya/pts/mn/mn.079.horn.pts.htm#p1">pts</a>][<a href="../../../dhamma-vinaya/mnl/mn/mn.079.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayena Sakuludāyi paribbājako Moranivāpe paribbājakārāme paṭivasati mahatiyā paribbājaka-parisāya saddhiɱ.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya Rājagahaɱ piṇḍāya pāvisi.|| ||</p>

					<p class="f4">Atha kho Bhagavato etad ahosi:|| ||</p>

					<p class="f4">'Atippago kho tāva Rājagahaɱ piṇḍāya carituɱ.|| ||</p>

					<p class="f4">Yan nūnāhaɱ yena Moranivāpo paribbājakārāmo yena Sakuludāyi paribbājako,||<br />
					ten'upasankameyyan' ti.|| ||</p>

					<p class="f4">Atha kho Bhagavā yena Moranivāpo paribbājakārāmo ten'upasankami.|| ||</p>

					<p class="f4">Tena kho pana samayena Sakuludāyi paribbājako mahatiyā paribbājaka parisāya saddhiɱ nisinno hoti unnādiniyā uccā-saddāya <a id="pg30"><span class="f2 g"><b>[30]</b></span></a> mahā-saddāya aneka-vihitaɱ tiracchāna-kathaɱ kathentiyā, seyyath'īdaɱ:|| ||</p>

					<p class="f4">Rāja-kathaɱ||<br />
					cora-kathaɱ||<br />
					mahāmatta-kathaɱ||<br />
					senā-kathaɱ||<br />
					bhaya-kathaɱ||<br />
					yuddha-kathaɱ||<br />
					anna-kathaɱ||<br />
					pāna-kathaɱ||<br />
					vattha-kathaɱ||<br />
					sayana-kathaɱ||<br />
					mālā-kathaɱ||<br />
					gandha-kathaɱ||<br />
					ñāti-kathaɱ||<br />
					yāna-kathaɱ,||<br />
					gāma-kathaɱ||<br />
					nigama-kathaɱ||<br />
					nagara-kathaɱ||<br />
					jana-pada-kathaɱ||<br />
					itthi-kathaɱ||<br />
					sūra-kathaɱ||<br />
					visikhā-kathaɱ||<br />
					kumbha-ṭ-ṭhāna-kathaɱ||<br />
					pubba-peta-kathaɱ||<br />
					nānatta-kathaɱ||<br />
					loka-k-khāyikaɱ samudda-k-khāyikaɱ iti-bhav-ā-bhava-kathaɱ iti vā.|| ||</p>

					<p class="f4">Addasā kho Sakuludāyi paribbājako Bhagavantaɱ dūrato va āga-c-chantaɱ;||<br />
					disvāna sakaɱ parisaɱ saṇṭhapesi:|| ||</p>

					<p class="f4">'Appa-saddā bhonto hontu,||<br />
					mā bhonto saddam akattha.|| ||</p>

					<p class="f4">Ayaɱ Samaṇo Gotamo āga-c-chati.|| ||</p>

					<p class="f4">Appa-sadda-kāmo kho pana so āyasmā appa-saddassa vaṇṇa-vādī.|| ||</p>

					<p class="f4">App eva nāma appa-saddaɱ parisaɱ viditvā upasankamitabbaɱ maññeyyā' ti.|| ||</p>

					<p class="f4">Atha kho te paribbājakā tuṇhī ahesuɱ.|| ||</p>

					<p class="f4">Atha kho Bhagavā yena Sakuludāyi paribbājako, ten'upasankami.|| ||</p>

					<p class="f4">Atha kho Sakuludāyi paribbājako Bhagavantaɱ etad avoca:|| ||</p>

					<p class="f4">'Etu kho bhante Bhagavā:|| ||</p>

					<p class="f4">Sā-gataɱ bhante Bhagavato.|| ||</p>

					<p class="f4">Cirassaɱ kho bhante Bhagavā imaɱ pariyāyam akāsi,||<br />
					yad idaɱ idh'āgamanāya.|| ||</p>

					<p class="f4">Nisīdatu bhante Bhagavā,||<br />
					idam āsanaɱ paññattan' ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Sakuludāyi pi kho paribbājako aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Sakuludāyi paribbājakaɱ Bhagavā etad avoca:|| ||</p>

					<p class="f4">'Kāya nu'ttha Udāyi,||<br />
					etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā ti?'|| ||</p>

					<p class="f4">'Tiṭṭhat'esā bhante kathā yāya mayaɱ etarahi kathāya sanni-sinnā.|| ||</p>

					<p class="f4">N'esā, bhante, kathā Bhagavato dullabhā bhavissati pacchā pi savaṇāya.|| ||</p>

					<p class="f4">Yadāhaɱ, bhante, imaɱ parisaɱ anupasaŋkanto homi,||<br />
					athāyaɱ parisā aneka-vihitaɱ tiracchāna-kathaɱ kathentī nisinnā hoti.|| ||</p>

					<p class="f4">Yadā ca kho ahaɱ, bhante,||<br />
					imaɱ parisaɱ upasaŋkanto homi,||<br />
					athāyaɱ parisā mamaɱ yeva mukhaɱ ullokentī nisinnā hoti:|| ||</p>

					<p class="f4">"Yaɱ no samaṇo Udāyi dhammaɱ bhāsissati,||<br />
					taɱ no sossāmā" ti.|| ||</p>

					<p class="f4">Yadā <a id="pg31"><span class="f2 g"><b>[31]</b></span></a> pana bhante Bhagavā imaɱ parisaɱ upasaŋkanto hoti,||<br />
					atha ahañ c'eva ayañ ca parisā Bhagavato va mukhaɱ ullokento nisinnā homa:|| ||</p>

					<p class="f4">"Yaɱ no Bhagavā dhammaɱ bhāsissati,||<br />
					taɱ no sossāmā" ti.|| ||</p>

					<p class="f4">'Tena h', Udāyi,||<br />
					taɱ yev'ettha paṭibhātu,||<br />
					yathā maɱ paṭibhāseyyā' ti.|| ||</p>

					<p class="f4">Purimāni, bhante, divasāni purimatarāni sabbaññū sabba-dassāvī aparisesaɱ ñāṇa-dassanaɱ paṭijānamāno:|| ||</p>

					<p class="f4">"Carato ca me tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitan" ti.|| ||</p>

					<p class="f4">So mayā pubbantaɱ ārabbha pañhaɱ puṭṭho samāno aññen'aññaɱ paṭicari,||<br />
					bahiddhā kathaɱ apanāmesi,||<br />
					kopañ ca dosañ ca appaccayañ ca pātvākāsi.|| ||</p>

					<p class="f4">Tassa mayhaɱ bhante,||<br />
					Bhagavantaɱ yeva ārabbha pīti udapādi:|| ||</p>

					<p class="f4">"Aho nūna Bhagavā,||<br />
					aho nūna Sugato,||<br />
					yo imesaɱ dhammānaɱ kusalo" ti.|| ||</p>

					<p class="f4">'Ko pan'eso, Udāyi,||<br />
					sabbaññū sabbādassāvī aparisesaɱ ñāṇa-dassanaɱ paṭijānamāno:|| ||</p>

					<p class="f4">"Carato ca me tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitan" ti,||<br />
					yo tayā pubbantaɱ ārabbha pañhaɱ puṭṭho samāno aññen'aññaɱ paṭicari,||<br />
					bahiddhā kathaɱ apanāmesi kopañ ca dosañ ca appaccayañ ca pātvākāsī' ti?|| ||</p>

					<p class="f4">'Nigaṇṭho, bhante, Nātaputto' ti.|| ||</p>

					<p class="f4">Yo kho Udāyi,||<br />
					aneka-vihitaɱ pubbe-nivāsaɱ anussareyya,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe||<br />
					amutr'āsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedi||<br />
					evam-āyu-pariyanto||<br />
					so tato cuto amutra udapādiɱ||<br />
					tatrā p'āsiɱ||<br />
					evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussareyya,||<br />
					so vā maɱ pubbantaɱ ārabbha pañhaɱ puccheyya,||<br />
					taɱ vā'haɱ pubbantaɱ ārabbha pañhaɱ puccheyyaɱ;||<br />
					so vā me pubbantaɱ ārabbha pañhassa veyyā-karaṇena cittaɱ ārādheyya,||<br />
					tassa vā'haɱ pubbantaɱ ārabbha pañhassa veyyā-karaṇena cittaɱ ārādheyyaɱ;||<br />
					so kho, Udāyi,||<br />
					dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kammūpage satte pajāneyya;||<br />
					so vā maɱ aparantaɱ ārabbha <a id="pg32"><span class="f2 g"><b>[32]</b></span></a> pañhaɱ puccheyya,||<br />
					taɱ vā'haɱ aparantaɱ ārabbha pañhaɱ puccheyyaɱ:||<br />
					so vā me aparantaɱ ārabbha pañhassa veyyā-karaṇena cittaɱ ārādheyya,||<br />
					tassa vā'haɱ aparantaɱ ārabbha pañhassa veyyā-karaṇena cittaɱ ārādheyyaɱ.|| ||</p>

					<p class="f4">Api c', Udāyi,||<br />
					tiṭṭhatu pubbanto,||<br />
					tiṭṭhatu aparanto.|| ||</p>

					<p class="f4">Dhammaɱ te desessāmi:|| ||</p>

					<p class="f4">'Imasmiɱ sati,||<br />
					idaɱ hoti;||<br />
					imass'uppādā idaɱ uppajjati,||<br />
					imasmiɱ asati,||<br />
					idaɱ na hoti;||<br />
					imassa nirodhā imaɱ nirujjhatī' ti.|| ||</p>

					<p class="f4">Ahaɱ, Bhante, yāvatakam pi me iminā atta-bhāvena paccanubhūtaɱ,||<br />
					tam pi nappahomi sākāraɱ sa-uddesaɱ anussarituɱ:|| ||</p>

					<p class="f4">Kuto pan'āhaɱ aneka-vihitaɱ pubbe-nivāsaɱ anussarissāmi,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe||<br />
					amutr'āsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedi||<br />
					evam-āyu-pariyanto||<br />
					so tato cuto amutra udapādiɱ||<br />
					tatrā p'āsiɱ||<br />
					evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarissāmi seyyathā pi Bhagavā.|| ||</p>

					<p class="f4">Ahaɱ hi bhante etarahi paɱsu pisācakampi na passāmi:|| ||</p>

					<p class="f4">Kuto pan'āhaɱ dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānissāmi,||<br />
					seyyathā pi Bhagavā.|| ||</p>

					<p class="f4">Yaɱ pana maɱ bhante Bhagavā evam āha:|| ||</p>

					<p class="f4">Api c', Udāyi, tiṭṭhatu pubbanto,||<br />
					tiṭṭhatu aparanto:|| ||</p>

					<p class="f4">Dhammaɱ desessāmi:|| ||</p>

					<p class="f4">"Imasmiɱ sati,||<br />
					idaɱ hoti;||<br />
					imass'uppādā idaɱ uppajjati,||<br />
					imasmiɱ asati,||<br />
					idaɱ na hoti;||<br />
					imassa nirodhā imaɱ nirujjhatī" ti;||<br />
					tañ ca pana me bhīyosomattāya na pakkhāyati.|| ||</p>

					<p class="f4">App'eva nāmāhaɱ, bhante, sake ācariyake Bhagavato cittaɱ ārādheyyaɱ pañhassa veyyā-karaṇenā' ti.</p>

					<p class="f4">Kin ti pana te Udāyi,||<br />
					sake ācariyake hotī ti?|| ||</p>

					<p class="f4">Ambhākaɱ, bhante,||<br />
					sake ācariyake evaɱ hoti:|| ||</p>

					<p class="f4">'Ayaɱ paramo vaṇṇo,||<br />
					ayaɱ paramo vaṇṇo' ti.|| ||</p>

					<p class="f4">Yam pana te etaɱ, Udāyi, sake ācariyake evaɱ hoti:|| ||</p>

					<p class="f4">'Ayaɱ paramo vaṇṇo,||<br />
					ayaɱ paramo vaṇṇo' ti.|| ||</p>

					<p class="f4">Katamo so paramo vaṇṇo' ti?|| ||</p>

					<p class="f4">'Yasmā, bhante, vaṇṇā añño vaṇṇo uttaro vā paṇītataro vā n'atthi,||<br />
					so paramo vaṇṇo' ti.|| ||</p>

					<p class="f4">'Katamo pana so, Udāyi, vaṇṇo,||<br />
					yasmā vaṇṇā añño vaṇṇo uttaritaro vā paṇītataro vā n'atthi' ti?|| ||</p>

					<p class="f4"><a id="pg33"><span class="f2 g"><b>[33]</b></span></a> 'Yasmā, bhante, vaṇṇā añño vaṇṇo uttaritaro vā paṇītataro vā n'atthi,||<br />
					so paramo vaṇṇo' ti.|| ||</p>

					<p class="f4">'Dīghā pi kho te esā, Udāyi, phareyya.|| ||</p>

					<p class="f4">"Yasmā, bhante, vaṇṇā añño vaṇṇo uttaritaro vā paṇitataro vā n'atthi,||<br />
					so paramo vaṇṇo" ti vadesi;||<br />
					tañ ca vaṇṇaɱ na paññāpesi.|| ||</p>

					<p class="f4">Seyyathā pi, Udāyi,||<br />
					puriso evaɱ vadeyya:|| ||</p>

					<p class="f4">"Ahaɱ yā imasmiɱ jana-pade jana-pada-kalyāṇī,||<br />
					taɱ icchāmi taɱ kāmemī" ti.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">"Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					jānāsi taɱ jana-pada-kalyāṇī:||<br />
					khattiyi vā||<br />
					brāhmaṇī vā||<br />
					vessī vā||<br />
					suddi vā" ti?|| ||</p>

					<p class="f4">Iti puṭṭho "no" ti vadeyya.|| ||</p>

					<p class="f4">Tam enaɱ vadeyyuɱ:|| ||</p>

					<p class="f4">"Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					janāsi taɱ jana-pada-kalyāṇiɱ:||<br />
					evannāmā evaɱ-gottā iti vā" ti?|| ||</p>

					<p class="f4">Iti puṭṭho "no" ti vadeyya.|| ||</p>

					<p class="f4">Tam enaɱ vadeyyuɱ:|| ||</p>

					<p class="f4">"Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					janāsi taɱ jana-pada-kalyāṇiɱ:||<br />
					dīghā vā||<br />
					rassā vā||<br />
					majjhamā vā||<br />
					kāḷi vā||<br />
					sāmā vā||<br />
					maŋguracchavī vā" ti?|| ||</p>

					<p class="f4">Iti puṭṭho "no" ti vadeyya.|| ||</p>

					<p class="f4">Tam enaɱ vadeyyuɱ:|| ||</p>

					<p class="f4">"Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					janāsi taɱ jana-pada-kalyāṇiɱ:||<br />
					amukasmiɱ gāme vā||<br />
					nigame vā||<br />
					nagare vā" ti?|| ||</p>

					<p class="f4">Iti pūṭṭho "no" ti vadeyya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">"Ambho purisa,||<br />
					yaɱ tvaɱ na jānāsi na passasi,||<br />
					taɱ tvaɱ icchasi kāmesī" ti?|| ||</p>

					<p class="f4">Iti puṭṭho "Āmā" ti vadeyya.|| ||</p>

					<p class="f4">Taɱ <a id="pg41"><span class="f2 g"><b>[41]</b></span></a> kiɱ maññasi Udāyi?|| ||</p>

					<p class="f4">Nanu evaɱ sante tassa purisassa appāṭihīrakataɱ bhāsitaɱ sampajjatī' ti?|| ||</p>

					<p class="f4">'Addhā kho, bhante,||<br />
					evaɱ sante tassa purisassa appāṭihīrakataɱ bhāsitaɱ sampajjatī' ti.|| ||</p>

					<p class="f4">'Evam eva kho tvaɱ Udāyi:|| ||</p>

					<p class="f4">"Yasmā bhante, vaṇṇā añño vaṇṇo uttarītaro vā paṇītataro vā n'atthi,||<br />
					so paramo vaṇṇo" ti vadesi,||<br />
					tañ ca vaṇṇaɱ na paññāpesī' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Seyyathā pi bhante,||<br />
					maṇi veḷuriyo subho jātimā aṭṭhaɱso suparikammakato paṇḍukambale nikkhitto bhāsati ca tapati ca virocati ca;||<br />
					evaɱ vaṇṇo attā hoti arogo param maraṇā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yo vā maṇi veḷuriyo subho jātimā aṭṭhaɱso suparikammakato paṇḍukambale nikkhitto <a id="pg34"><span class="f2 g"><b>[34]</b></span></a> bhāsati ca tapati ca virocati ca;||<br />
					yo vā ratt'andhakāra'timisāya kimi khajjopaṇako, —||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bhante, ratt'andhakāra'timisāya kimi khajjopaṇako,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yo vā ratt'andhakāra'timisāyaɱ kimi khajjopaṇako,||<br />
					yo vā ratt'andhakāra'timisāyaɱ tela-p-padīpo,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bhante, ratt'andhakāra'timisāyaɱ tela-p-padīpo,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yo vā ratt'andhakāra'timisāyaɱ tela-p-padīpo,||<br />
					yo vā ratt'andhakāra'timisāyaɱ mahā aggi-k-khandho,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bhante, ratt'andhakāra'timisāyaɱ mahā aggi-k-khandho,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yo vā ratt'andhakāra'timisāyaɱ mahā aggi-k-khandho,||<br />
					yā vā rattiyā paccūsa-samayaɱ viddhe vigata-valāhake deve osadhitārakā,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ bhante, rattiyā paccūsa-samayaɱ viddhe vigata-valāhake deve osadhītārakā,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yo vā rattiyā paccūsa-samayaɱ viddhe vigata-valāhake deve osaditārakā,||<br />
					yo vā tadahu'posathe paṇṇarase viddhe vigata-valāhake deve abhido aḍḍharattisamayaɱ cando,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ bhante, tadahu'posathe paṇṇarase viddhe vigata-valāhake deve abhido aḍḍharattisamayaɱ cando,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4"><a id="pg35"><span class="f2 g"><b>[35]</b></span></a> 'Taɱ kiɱ maññasi Udāyi?|| ||</p>

					<p class="f4">Yo vā tadahu'posathe paṇṇarase viddhe vigata-valāhake deve abhido aḍḍharattisamayaɱ cando,||<br />
					yo vā vassānaɱ pacchime māse sarada-samaye viddhe vigata-valāhake deve abhido majjhantikasamayaɱ suriyo,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bhante, vassānaɱ pacchime māse sarada-samaye viddhe vigata-valāhake deve abhido majjhantikasamayaɱ suriyo,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Ato kho te, Udāyi, bahūhi bahutarā devā,||<br />
					ye imesaɱ candima-suriyānaɱ ābhā nānubhonti,||<br />
					tyāhaɱ pajānāmi.|| ||</p>

					<p class="f4">Atha ca pan'āhaɱ na vadāmi:|| ||</p>

					<p class="f4">"Yasmā vaṇṇā añño vaṇṇo uttaritaro vā paṇītataro cā n'atthi" ti.|| ||</p>

					<p class="f4">Atha ca pana tvaɱ, Udāyi:|| ||</p>

					<p class="f4">"Yvāyaɱ vaṇṇo kiminā khajjopaṇakena hīnataro ca patikiṭṭhataro ca,||<br />
					so paramo vaṇṇo ti vadesi;||<br />
					tañ ca vaṇṇaɱ na paññāpesī" ti.|| ||</p>

					<p class="f4">'Acch'idaɱ Bhagavā kathaɱ.|| ||</p>

					<p class="f4">Acch'idaɱ Sugato kathan' ti.|| ||</p>

					<p class="f4">'Kiɱ pana tvaɱ Udāyi,||<br />
					evaɱ vadesi:|| ||</p>

					<p class="f4">"Acch'idaɱ Bhagavā kathaɱ.|| ||</p>

					<p class="f4">Acch'idaɱ Sugato kathan"'? ti|| ||</p>

					<p class="f4">'Ambhākaɱ bhante, sake ācariyake evaɱ hoti:|| ||</p>

					<p class="f4">"Ayaɱ paramo vaṇṇo,||<br />
					ayaɱ paramo vaṇṇo" ti.|| ||</p>

					<p class="f4">Te mayaɱ bhante, Bhagavatā sake ācariyake sam'anuyuñjiyamānā samanugāhiyamānā sam'anubhāsiyamānā rittā tucchā aparaddhā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Kiɱ pan', Udāyi, atthi ekanta-sukho loko?|| ||</p>

					<p class="f4">Atthi ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">'Amhākaɱ, bhante, sake ācariyake evaɱ hoti:|| ||</p>

					<p class="f4">"Atthi ekanta-sukho loko,||<br />
					atthi ākāravatī paṭipadā ekanta-sukhassa lokassa sacchi-kiriyāyā"' ti.|| ||</p>

					<p class="f4">'Katamā pana sā, Udāyi, ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">'Idha bhante, ekacco pāṇāti-pātaɱ pahāya pāṇāti-pātā paṭivirato hoti,||<br />
					adinn'ādānaɱ pahāya adinn'ādānā paṭivirato hoti,||<br />
					kāmesu micchā-cāraɱ pahāya kāmesu micchā-cārā paṭivi- <a id="pg36"><span class="f2 g"><b>[36]</b></span></a> rato hoti,||<br />
					musā-vādaɱ pahāya musā-vādā paṭivirato hoti,||<br />
					aññataraɱ vā pana tapoguṇaɱ samādāya vattati.|| ||</p>

					<p class="f4">Ayaɱ kho sā, bhante, ākāravatī paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yasmi samaye pāṇāti-pātaɱ pahāya||<br />
					pāṇāti-pātā paṭivirato hoti,||<br />
					ekanta-sukhī vā tasmiɱ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yasmiɱ samaye adinn'ādānaɱ pahāya||<br />
					adinn'ādānā paṭivirato hoti,||<br />
					ekanta-sukhī vā tasmiɱ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yasmiɱ samaye kāmesu micchā-cāraɱ pahāya||<br />
					kāmesu micchā-cārā paṭivirato hoti,||<br />
					ekanta-sukhī vā tasmiɱ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yasmiɱ samaye musā-vādāɱ pahāya||<br />
					musā-vādā paṭivirato hoti,||<br />
					ekanta-sukhi vā tasmiɱ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Yasmiɱ samaye aññataraɱ tapoguṇaɱ samādāya vattati,||<br />
					ekanta-sukhī vā tasmiɱ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taɱ kiɱ maññasi Udāyi?|| ||</p>

					<p class="f4">Api nu kho vokiṇṇa-sukha-dukkhaɱ paṭipadaɱ āgamma ekanta-sukhassa lokassa sacchi-kiriyā hotī' ti?|| ||</p>

					<p class="f4">'Acch'idaɱ Bhagavā kathaɱ.|| ||</p>

					<p class="f4">Acch'idaɱ Sugato kathan' ti.|| ||</p>

					<p class="f4">'Kiɱ pana tvaɱ Udāyi,||<br />
					evaɱ vadesi:|| ||</p>

					<p class="f4">"Acch'idaɱ Bhagavā kathaɱ.|| ||</p>

					<p class="f4">Acch'idaɱ Sugato kathan"'? ti|| ||</p>

					<p class="f4">'Amhākaɱ, bhante, sake ācariyake evaɱ hoti:|| ||</p>

					<p class="f4">"Atthi ekanta-sukho loko,||<br />
					atthi ākāravatī paṭipadā ekanta-sukhassa lokassa sacchi-kiriyāyā" ti.|| ||</p>

					<p class="f4">Te mayaɱ, bhante, Bhagavatā sake ācariyake sam'anuyuñjiyamānā samanugāhiyamānā sam'anubhāsiyamānā rittā tucchā aparaddhā pi.|| ||</p>

					<p class="f4">Kiɱ pana bhante, atthi ekanta-sukho loko?|| ||</p>

					<p class="f4">Atthi ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4"><a id="pg37"><span class="f2 g"><b>[37]</b></span></a> 'Atthi kho Udāyi, ekanta-sukho loko;||<br />
					atthi ākāravatī paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">'Katamā pana sā, bhante, ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">Idh', Udāyi, bhikkhu vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañ ca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti:|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti taɱ tatiyaɱ-jhānaɱ upasampajja viharati.|| ||</p>

					<p class="f4">Ayaɱ kho sā, Udāyi,||<br />
					ākāravatī paṭipadā ekanta-sukhassa lokassa sacchi-kiriyāyā' ti|| ||</p>

					<p class="f4">'Na kho sā, bhante,||<br />
					ākāravatī paṭipadā ekanta-sukhassa lokassa sacchi-kiriyāya.|| ||</p>

					<p class="f4">Sacchikato hi'ssa bhante.|| ||</p>

					<p class="f4">Ettāvatā ekanta-sukho loko hotī' ti.|| ||</p>

					<p class="f4">'Na khvāssa, Udāyi,||<br />
					ettāvatā ekanta-sukho loko sacchi-kato hoti;||<br />
					ākāravatītv'eva sā paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">Evaɱ vutte Sakuludāyissa paribbājakassa parisā unnādinī uccā-sadda mahā-saddā ahosi:|| ||</p>

					<p class="f4">'Ettha mayaɱ anassāma sācariyakā;||<br />
					ettha mayaɱ anassāma sācariyakā;||<br />
					na mayaɱ ito bhiyyo utatritaraɱ pajānāmā' ti.|| ||</p>

					<p class="f4">Atha kho Sakuludāyi paribbājako te paribbājake appasadde katvā bhagantaɱ etad avoca:|| ||</p>

					<p class="f4">'Kittāvatā pan'assa, bhante, ekanta-sukho loko sacchi-kato hotī' ti?|| ||</p>

					<p class="f4">Idhūdāyi, bhikkhū sukhassa ca pahānā dukkhassa ca pahānā,||<br />
					pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Yāvatā devatā ekanta-sukhaɱ lokaɱ upapannā,||<br />
					tāhi devatāhi saddhiɱ santi-ṭ-ṭhati sallapati sākacchaɱ samāpajjati.|| ||</p>

					<p class="f4">Ettāvatā khvāssa, Udāyi,||<br />
					ekanta-sukho loko sacchi-kato hotī' ti.|| ||</p>

					<p class="f4">'Etassa nūna, bhante,||<br />
					ekanta-sukhassa lokassa sacchi-kiriyāhetu bhikkhū Bhagavati Brahma-cariyaɱ carantī' ti?|| ||</p>

					<p class="f4">'Na kho, Udāyi, etassa ekanta-sukhassa lokassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">Atthi kho Udāyi,||<br />
					aññe ca dhammā uttaritarā ca paṇītatarā ca,||<br />
					yesaɱ sacchi-kiriyāhetu bhikkhū mayi Brahma-cariyaɱ carantī' ti.|| ||</p>

					<p class="f4"><a id="pg38"><span class="f2 g"><b>[38]</b></span></a> Katame pana te, bhante,||<br />
					dhammā uttarītarā ca paṇītatarā ca,||<br />
					yesaɱ sacchi-kiriyāhetu bhikkhū Bhagavati Brahma-cariyaɱ carantī' ti?|| ||</p>

					<p class="f4">'Idh', Udāyi, Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidū,||<br />
					anuttaro purisa-damma-sārathī,||<br />
					Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti:|| ||</p>

					<p class="f4">Ādi-kalyāṇaɱ majjhe-kalyāṇaɱ pariyosāna-kalyāṇaɱ sātthaɱ sabyañjanaɱ,||<br />
					kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Taɱ dhammaɱ suṇāti gahapati vā gahapati-putto vā aññatarasmiɱ vā kule paccājāto.|| ||</p>

					<p class="f4">So taɱ dhammaɱ sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">Sambādho gharāvāso rajo-patho,||<br />
					abbhokāso pabbajjā,||<br />
					na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddaɱ saŋkhalikhitaɱ Brahma-cariyaɱ carituɱ,||<br />
					yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyanti.|| ||</p>

					<p class="f4">So aparena samayena appaɱ vā bhoga-k-khandhaɱ pahāya mahantaɱ vā bhoga-k-khandhaɱ pahāya,||<br />
					appaɱ vā ñāti-parivaṭṭaɱ pahāya||<br />
					mahantaɱ vā ñāti-parivaṭṭaɱ pahāya||<br />
					kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno bhikkhūnaɱ sikkhāsājivasamāpanno pāṇāti-pātaɱ pahāya||<br />
					pāṇāti-pātā paṭivirato hoti,||<br />
					nihita-daṇḍo nihita-sattho lajji dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaɱ pahāya||<br />
					adinn'ādānā paṭivirato hoti,||<br />
					dinn'ādāyī dinna-pāṭikaŋkhī athenena suci-bhūtena attanā viharati.|| ||</p>

					<p class="f4">Abrahma-cariyaɱ pahāya||<br />
					brahma-cārī hoti ārā-cārī,||<br />
					virato methunā gāma-dhammā.|| ||</p>

					<p class="f4">Musā-vādaɱ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">Pisunaɱ vācaɱ pahāya||<br />
					pisunāya vācāya paṭivirato hoti,||<br />
					ito sutvā na amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya,||<br />
					iti bhinnānaɱ vā sandhātā sahitānaɱ vā anuppadātā,||<br />
					samagg'ārāmo samaggarato samagga-nandi samagga-karaṇiɱ vācaɱ bhāsitā hoti.|| ||</p>

					<p class="f4">Pharusaɱ vācaɱ pahāya||<br />
					pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaŋgamā porī bahu-jana-kantā bahu-jana-manāpā,||<br />
					tathā-rūpaɱ vācaɱ bhāsitā hoti.|| ||</p>

					<p class="f4">Sampha-p-palāpaɱ pahāya||<br />
					samphappalāpā paṭivirato hoti,||<br />
					kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiɱ vācaɱ bhāsitā kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepanadhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajatapaṭiggahanā paṭivirato hoti.|| ||</p>

					<p class="f4">Āmakadhaññapaṭiggahanā paṭivirato hoti.|| ||</p>

					<p class="f4">Āmakamaɱsapaṭiggahanā paṭivirato hoti.|| ||</p>

					<p class="f4">Itthikumārikapaṭiggahanā paṭivirato hoti.|| ||</p>

					<p class="f4">Dāsidāsapaṭiggahanā paṭivirato hoti.|| ||</p>

					<p class="f4">Ajeḷakapaṭiggahanā paṭivirato hoti.|| ||</p>

					<p class="f4">Kukkuṭasūkarapaṭiggahanā paṭivirato hoti.|| ||</p>

					<p class="f4">Hatthi-gavāssa-vaḷavāpaṭiggahanā paṭivirato hoti.|| ||</p>

					<p class="f4">Khetta-vatthupaṭiggahanā paṭivirato hoti.|| ||</p>

					<p class="f4">Dūteyyapahīnagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaɱsakuṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāciyogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.</p>

					<p class="f4">So santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					so yena yen'eva pakkamati,||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhi sakuṇo yena yen'eva ḍeti,||<br />
					sapattabhāro va ḍeti.|| ||</p>

					<p class="f4">Evam evaɱ bhikkhu santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					yena yen'eva pakkamati,||<br />
					samādāy'eva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="f4">So cakkhunā rūpaɱ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-enaɱ cakkhu'ndriyaɱ asaŋvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.</p>

					<p class="f4">So sotena saddaɱ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ sot'indriyaɱ asaŋvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sot'indriyaɱ,||<br />
					sotendriye saŋvaraɱ āpajjati.|| ||</p>

					<p class="f4">So ghānena gandhaɱ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ ghānendriyaɱ asaŋvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghānendriyaɱ,||<br />
					ghān'endriye saŋvaraɱ āpajjati.</p>

					<p class="f4">So jivhāya rasaɱ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ jivhendriyaɱ asaŋvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati jivhendriyaɱ,||<br />
					jivhendriye saŋvaraɱ āpajjati.</p>

					<p class="f4">So kāyena phoṭṭhabbaɱ phūsitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ kāyendriyaɱ asaŋvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati kāyendriyaɱ,||<br />
					kāyendriye saŋvaraɱ āpajjati.</p>

					<p class="f4">So manasā dhammaɱ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ manendriyaɱ asaŋvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saŋvaraɱ paṭipajjati,||<br />
					rakkhati manendriyaɱ,||<br />
					manendriye saŋvaraɱ āpajjati.|| ||</p>

					<p class="f4">So iminā ariyena indriya-saɱvarena samannāgato ajjhattaɱ abyāsekasukhaɱ paṭisaŋvedeti.|| ||</p>

					<p class="f4">So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					sanghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">So iminā ca ariyena sīla-k-khandhena samannāgato iminā ca ariyena indriya-saɱvarena samannāgato iminā ca ariyena sati-sampajaññena samannāgato vivittaɱ sen'āsanaɱ bhajati,||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-pattaɱ abbhokāsaɱ palālapuñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā,||<br />
					ujuɱ kāyaɱ panidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya||<br />
					vigat-ā-bhijjhena cetasā viharati,||<br />
					abhijjhāya cittaɱ parisodheti.|| ||</p>

					<p class="f4">Vyāpāda-padosaɱ pahāya||<br />
					avyāpanna-citto viharati,<br />
					sabba-pāṇa-bhūta-hit-ā-nukampī||<br />
					Vyāpāda-padosā cittaɱ parisodheti.|| ||</p>

					<p class="f4">Thīna-middaɱ pahāya||<br />
					vigatatīnamiddo viharati,||<br />
					āloka-saññi sato sampajāno||<br />
					thīna-middā cittaɱ parisodheti.|| ||</p>

					<p class="f4">Uddhacca-kukkuccaɱ pahāya||<br />
					anuddhato viharati,||<br />
					ajjhattaɱ vūpasanta-citto,||<br />
					uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya||<br />
					tiṇṇa-vici-kiccho viharati,||<br />
					akathaŋkathi kusalesu dhammesu,||<br />
					vicikicchāya cittaɱ parisodheti.|| ||</p>

					<p class="f4">So ime pañca nīvaraṇe pahāya cetaso upakkilese paññāya dubbalī-karaṇe,||<br />
					vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ jhānaɱ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">Puna ca paraɱ, Udāyi,||<br />
					bhikkhu vitakka-vicārānaɱ vūpasamā||<br />
					ajjhattaɱ sampasādanaɱ cetaso ekodi-bhāvaɱ||<br />
					avitakkaɱ avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno sukhañ ca kāyena paṭisaŋvedeti||<br />
					yantaɱ ariyā ācikkhanti:|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti taɱ tatiyaɱ-jhānaɱ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">Sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaɱ atthaŋ-gamā||<br />
					adukkha-ɱ-asukhaɱ upekkhā-sati-pārisuddhiɱ||<br />
					catutthaɱ-jhānaɱ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttaritaro ca paṇītataro ca yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte pubbe nivāsānussatiñāṇāya cittaɱ abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiɱsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saɱvaṭṭa-kappe||<br />
					aneke pi vivaṭṭa-kappe||<br />
					aneke pi saɱvaṭṭa-vivaṭṭa-kappe||<br />
					amutr'āsiɱ evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedi||<br />
					evam-āyu-pariyanto||<br />
					so tato cuto amutra udapādiɱ||<br />
					tatrā p'āsiɱ||<br />
					evaɱ-nāmo||<br />
					evaɱ-gotto||<br />
					evaɱ-vaṇṇo||<br />
					evam-āhāro||<br />
					evaɱ-sukha-dukkha-paṭisaŋvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigat'ūpakkilese mudubhūte kammaniye ṭhite ānejjappatte sattānaɱ cūtupapātañāṇāya cittaɱ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiɱ saggaɱ lokaɱ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Ayam pi kho Udāyi,||<br />
					dhammo uttaritaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigatupakkilese mudubhūte kammaniye ṭhite ānejjappatte āsavānaɱ khaya-ñāṇāya cittaɱ abhininnāmeti.|| ||</p>

					<p class="f4">So "idaɱ dukkhan" ti||<br />
					yathā-bhūtaɱ pajānāti.|| ||</p>

					<p class="f4">"Ayaɱ dukkha-samudayo" ti||<br />
					yatā-bhūtaɱ pajānāti.|| ||</p>

					<p class="f4">"Ayaɱ dukkha-nirodho" ti||<br />
					yatā-bhūtaɱ pajānāti.|| ||</p>

					<p class="f4">"Ayaɱ dukkha-nirodha-gāmiṇīpaṭipadā" ti||<br />
					yathā-bhūtaɱ pajānāti.|| ||</p>

					<p class="f4">"Ime āsavā" ti||<br />
					yathā-bhūtaɱ pajānāti.|| ||</p>

					<p class="f4">"Ayaɱ āsava- <a id="pg39"><span class="f2 g"><b>[39]</b></span></a> samudayo" ti||<br />
					yathā-bhūtaɱ pajānāti.|| ||</p>

					<p class="f4">"Ayaɱ āsava-nirodho" ti||<br />
					yathā-bhūtaɱ pajānāti.|| ||</p>

					<p class="f4">"Ayaɱ āsava-nirodha-gāminī-paṭipadā" ti||<br />
					yathā-bhūtaɱ pajānāti.|| ||</p>

					<p class="f4">Tassa evañ jānato evam passato kām'āsavā pi cittaɱ vimuccati.|| ||</p>

					<p class="f4">Bhavāsavā pi cittaɱ vimuccati.|| ||</p>

					<p class="f4">Avijjāsavā pi cittaɱ vimuccati.|| ||</p>

					<p class="f4">Vimuttasmiɱ vimuttam iti ñāṇaɱ hoti:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāti.|| ||</p>

					<p class="f4">Ayaɱ pi kho, Udāyi,||<br />
					dhammo uttaritaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaɱ caranti.|| ||</p>

					<p class="f4">Ime kho, Udāyi,||<br />
					dhammā uttaritarā ca paṇītatarā ca,||<br />
					yesaɱ sacchi-kiriyā hetu bhikkhū mayi Brahma-cariyaɱ carantī' ti.</p>

					<p class="f4">Evaɱ vutte Sakuludāyi paribbājako Bhagavantaɱ etad avoca:|| ||</p>

					<p class="f4">'Abhikkantaɱ bhante,||<br />
					abhikkantaɱ bhante.|| ||</p>

					<p class="f4">Seyyathā pi bhante,||<br />
					nikkujjitaɱ vā ukkujjeyya,||<br />
					paṭiccannaɱ vā vicareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya:||<br />
					cakkhu-manto rūpāni dakkhintī ti.|| ||</p>

					<p class="f4">Evam evaɱ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaɱ, bhante, Bhagavantaɱ saraṇaɱ gacchāmi||<br />
					Dhammañ ca||<br />
					bhikkhu-sanghañ ca.|| ||</p>

					<p class="f4">Labheyyāhaɱ, bhante, Bhagavato santike pabbajjaɱ,||<br />
					labheyyaɱ upasampadan' ti.|| ||</p>

					<p class="f4">Evaɱ vutte Sakuludāyissa paribbājakassa parisā Sakuludāyiɱ paribbājakaɱ etad avoca:|| ||</p>

					<p class="f4">'Mā bhavaɱ Udāyi,||<br />
					samaṇe Gotame Brahma-cariyaɱ cari,||<br />
					mā bhavaɱ Udāyi,||<br />
					ācariyo hutvā antevāsīvāsaɱ vasi.|| ||</p>

					<p class="f4">Seyyathā pi nāma udaka-maṇīko hutvā udañcaniko assa.|| ||</p>

					<p class="f4">Evaɱ sampadam etaɱ bhoto Udāyissa bhavissati.|| ||</p>

					<p class="f4">Mā bhavaɱ Udāyi samaṇe Gotame Brahma-cariyaɱ cari.|| ||</p>

					<p class="f4">Mā bhavaɱ Udāyi ācariyo hutvā antevāsīvāsaɱ vasī' ti.|| ||</p>

					<p class="f4">Iti h'idaɱ Sakuludāyissa paribbājakassa parisā Sakuludāyiɱ paribrabājakaɱ antarāyam akāsi Bhagavati brahma-cariye ti.|| ||</p>

					<p class="f4"> <a id="pg40"><span class="f2 g"><b>[40]</b></span></a> CulaSakuludāyisuttaɱ navamaɱ.</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>