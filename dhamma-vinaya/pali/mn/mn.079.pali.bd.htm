<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 79. In another encounter with the Wanderer Sakuludayi, the Buddha explains what it is in his system that constitutes perfection and which is the state beyond bliss that his followers attain." />
<title>MN 79: Cūḷa Sakuludāyi Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p79">Sutta 79</a></h4>

					<h1>Cūḷa Sakuludāyi Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg29"><span class="f2 g"><b>[29]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.079.chlm.sbb.htm#p1">chlm</a>][<a href="../../../dhamma-vinaya/pts/mn/mn.079.horn.pts.htm#p1">pts</a>][<a href="../../../dhamma-vinaya/mnl/mn/mn.079.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Tena kho pana samayena Sakuludāyi paribbājako Moranivāpe paribbājakārāme paṭivasati mahatiyā paribbājaka-parisāya saddhiṃ.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya Rājagahaṃ piṇḍāya pāvisi.|| ||</p>

					<p class="f4">Atha kho Bhagavato etad ahosi:|| ||</p>

					<p class="f4">'Atippago kho tāva Rājagahaṃ piṇḍāya carituṃ.|| ||</p>

					<p class="f4">Yan nūn-ā-haṃ yena Moranivāpo paribbājakārāmo yena Sakuludāyi paribbājako,||<br />
					ten'upasaṇkameyyan' ti.|| ||</p>

					<p class="f4">Atha kho Bhagavā yena Moranivāpo paribbājakārāmo ten'upasaṇkami.|| ||</p>

					<p class="f4">Tena kho pana samayena Sakuludāyi paribbājako mahatiyā paribbājaka parisāya saddhiṃ nisinno hoti unnādiniyā uccā-saddāya <a id="pg30"><span class="f2 g"><b>[30]</b></span></a> mahā-saddāya aneka-vihitaṃ tiracchāna-kathaṃ kathentiyā, seyyath'īdaṃ:|| ||</p>

					<p class="f4">Rāja-kathaṃ||<br />
					cora-kathaṃ||<br />
					mahāmatta-kathaṃ||<br />
					senā-kathaṃ||<br />
					bhaya-kathaṃ||<br />
					yuddha-kathaṃ||<br />
					anna-kathaṃ||<br />
					pāna-kathaṃ||<br />
					vattha-kathaṃ||<br />
					sayana-kathaṃ||<br />
					mālā-kathaṃ||<br />
					gandha-kathaṃ||<br />
					ñāti-kathaṃ||<br />
					yāna-kathaṃ,||<br />
					gāma-kathaṃ||<br />
					nigama-kathaṃ||<br />
					nagara-kathaṃ||<br />
					jana-pada-kathaṃ||<br />
					itthi-kathaṃ||<br />
					sūra-kathaṃ||<br />
					visikhā-kathaṃ||<br />
					kumbha-ṭ-ṭhāna-kathaṃ||<br />
					pubba-peta-kathaṃ||<br />
					nānatta-kathaṃ||<br />
					lok'akkhāyikaṃ samudda-k-khāyikaṃ iti-bhav-ā-bhava-kathaṃ iti vā.|| ||</p>

					<p class="f4">Addasā kho Sakuludāyi paribbājako Bhagavantaṃ dūrato va āga-c-chantaṃ;||<br />
					disvāna sakaṃ parisaṃ saṇṭhapesi:|| ||</p>

					<p class="f4">'Appa-saddā bhonto hontu,||<br />
					mā bhonto saddam akattha.|| ||</p>

					<p class="f4">Ayaṃ Samaṇo Gotamo āgacchati.|| ||</p>

					<p class="f4">Appa-sadda-kāmo kho pana so āyasmā appa-saddassa vaṇṇa-vādī.|| ||</p>

					<p class="f4">App eva nāma appa-saddaṃ parisaṃ viditvā upasaṇkamitabbaṃ maññeyyā' ti.|| ||</p>

					<p class="f4">Atha kho te paribbājakā tuṇhī ahesuṃ.|| ||</p>

					<p class="f4">Atha kho Bhagavā yena Sakuludāyi paribbājako, ten'upasaṇkami.|| ||</p>

					<p class="f4">Atha kho Sakuludāyi paribbājako Bhagavantaṃ etad avoca:|| ||</p>

					<p class="f4">'Etu kho bhante Bhagavā:|| ||</p>

					<p class="f4">Sā-gataṃ bhante Bhagavato.|| ||</p>

					<p class="f4">Cirassaṃ kho bhante Bhagavā imaṃ pariyāyam akāsi,||<br />
					yad idaṃ idh'āgamanāya.|| ||</p>

					<p class="f4">Nisīdatu bhante Bhagavā,||<br />
					idam āsanaṃ paññattan' ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Sakuludāyi pi kho paribbājako aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Sakuludāyi paribbājakaṃ Bhagavā etad avoca:|| ||</p>

					<p class="f4">'Kāya nu'ttha Udāyi,||<br />
					etarahi kathāya sanni-sinnā?|| ||</p>

					<p class="f4">Kā ca pana vo antarā kathā vippakatā ti?'|| ||</p>

					<p class="f4">'Tiṭṭhat'esā bhante kathā yāya mayaṃ etarahi kathāya sanni-sinnā.|| ||</p>

					<p class="f4">N'esā, bhante, kathā Bhagavato dullabhā bhavissati pacchā pi savaṇāya.|| ||</p>

					<p class="f4">Yadāhaṃ, bhante, imaṃ parisaṃ anupasaṇkanto homi,||<br />
					athāyaṃ parisā aneka-vihitaṃ tiracchāna-kathaṃ kathentī nisinnā hoti.|| ||</p>

					<p class="f4">Yadā ca kho ahaṃ, bhante,||<br />
					imaṃ parisaṃ upasaṇkanto homi,||<br />
					athāyaṃ parisā mamaṃ yeva mukhaṃ ullokentī nisinnā hoti:|| ||</p>

					<p class="f4">"Yaṃ no samaṇo Udāyi dhammaṃ bhāsissati,||<br />
					taṃ no sossāmā" ti.|| ||</p>

					<p class="f4">Yadā <a id="pg31"><span class="f2 g"><b>[31]</b></span></a> pana bhante Bhagavā imaṃ parisaṃ upasaṇkanto hoti,||<br />
					atha ahañ c'eva ayañ ca parisā Bhagavato va mukhaṃ ullokento nisinnā homa:|| ||</p>

					<p class="f4">"Yaṃ no Bhagavā dhammaṃ bhāsissati,||<br />
					taṃ no sossāmā" ti.|| ||</p>

					<p class="f4">'Tena h', Udāyi,||<br />
					taṃ yev'ettha paṭibhātu,||<br />
					yathā maṃ paṭibhāseyyā' ti.|| ||</p>

					<p class="f4">Purimāni, bhante, divasāni purimatarāni sabbaññū sabba-dassāvī aparisesaṃ ñāṇa-dassanaṃ paṭijānamāno:|| ||</p>

					<p class="f4">"Carato ca me tiṭṭhato ca suttassa ca jāgarassa ca satataṃ samitaṃ ñāṇa-dassanaṃ pacc'upatthikan" ti.|| ||</p>

					<p class="f4">So mayā pubbantaṃ ārabbha pañhaṃ puṭṭho samāno aññen'aññaṃ paṭicari,||<br />
					bahiddhā kathaṃ apanāmesi,||<br />
					kopañ ca dosañ ca a-p-paccayañ ca pātvākāsi.|| ||</p>

					<p class="f4">Tassa mayhaṃ bhante,||<br />
					Bhagavantaṃ yeva ārabbha pīti udapādi:|| ||</p>

					<p class="f4">"Aho nūna Bhagavā,||<br />
					aho nūna Sugato,||<br />
					yo imesaṃ dhammānaṃ kusalo" ti.|| ||</p>

					<p class="f4">'Ko pan'eso, Udāyi,||<br />
					sabbaññū sabbādassāvī aparisesaṃ ñāṇa-dassanaṃ paṭijānamāno:|| ||</p>

					<p class="f4">"Carato ca me tiṭṭhato ca suttassa ca jāgarassa ca satataṃ samitaṃ ñāṇa-dassanaṃ pacc'upatthikan" ti,||<br />
					yo tayā pubbantaṃ ārabbha pañhaṃ puṭṭho samāno aññen'aññaṃ paṭicari,||<br />
					bahiddhā kathaṃ apanāmesi kopañ ca dosañ ca a-p-paccayañ ca pātvākāsī' ti?|| ||</p>

					<p class="f4">'Nigaṇṭho, bhante, Nātaputto' ti.|| ||</p>

					<p class="f4">Yo kho Udāyi,||<br />
					aneka-vihitaṃ pubbe-nivāsaṃ anussareyya,||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					amutr'āsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evam-āyu-pariyanto||<br />
					so tato cuto amutra udapādiṃ||<br />
					tatrā p'āsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussareyya,||<br />
					so vā maṃ pubbantaṃ ārabbha pañhaṃ puccheyya,||<br />
					taṃ vā'haṃ pubbantaṃ ārabbha pañhaṃ puccheyyaṃ;||<br />
					so vā me pubbantaṃ ārabbha pañhassa veyyākaraṇena cittaṃ ārādheyya,||<br />
					tassa vā'haṃ pubbantaṃ ārabbha pañhassa veyyākaraṇena cittaṃ ārādheyyaṃ;||<br />
					so kho, Udāyi,||<br />
					dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiṃ saggaṃ lokaṃ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate yathā-kamm'ūpage satte pajāneyya;||<br />
					so vā maṃ aparantaṃ ārabbha <a id="pg32"><span class="f2 g"><b>[32]</b></span></a> pañhaṃ puccheyya,||<br />
					taṃ vā'haṃ aparantaṃ ārabbha pañhaṃ puccheyyaṃ:||<br />
					so vā me aparantaṃ ārabbha pañhassa veyyākaraṇena cittaṃ ārādheyya,||<br />
					tassa vā'haṃ aparantaṃ ārabbha pañhassa veyyākaraṇena cittaṃ ārādheyyaṃ.|| ||</p>

					<p class="f4">Api c', Udāyi,||<br />
					tiṭṭhatu pubbanto,||<br />
					tiṭṭhatu aparanto.|| ||</p>

					<p class="f4">Dhammaṃ te desessāmi:|| ||</p>

					<p class="f4">'Imasmiṃ sati,||<br />
					idaṃ hoti;||<br />
					imass'uppādā idaṃ uppajjati,||<br />
					imasmiṃ asati,||<br />
					idaṃ na hoti;||<br />
					imassa nirodhā imaṃ nirujjhatī' ti.|| ||</p>

					<p class="f4">Ahaṃ, Bhante, yāvatakam pi me iminā atta-bhāvena paccanubhūtaṃ,||<br />
					tam pi nappahomi sākāraṃ sa-uddesaṃ anussarituṃ:|| ||</p>

					<p class="f4">Kuto panāhaṃ aneka-vihitaṃ pubbe-nivāsaṃ anussarissāmi,||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					amutr'āsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evam-āyu-pariyanto||<br />
					so tato cuto amutra udapādiṃ||<br />
					tatrā p'āsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarissāmi seyyathā pi Bhagavā.|| ||</p>

					<p class="f4">Ahaṃ hi bhante etarahi paṃsu pisācakampi na passāmi:|| ||</p>

					<p class="f4">Kuto panāhaṃ dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiṃ saggaṃ lokaṃ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānissāmi,||<br />
					seyyathā pi Bhagavā.|| ||</p>

					<p class="f4">Yaṃ pana maṃ bhante Bhagavā evam āha:|| ||</p>

					<p class="f4">Api c', Udāyi, tiṭṭhatu pubbanto,||<br />
					tiṭṭhatu aparanto:|| ||</p>

					<p class="f4">Dhammaṃ desessāmi:|| ||</p>

					<p class="f4">"Imasmiṃ sati,||<br />
					idaṃ hoti;||<br />
					imass'uppādā idaṃ uppajjati,||<br />
					imasmiṃ asati,||<br />
					idaṃ na hoti;||<br />
					imassa nirodhā imaṃ nirujjhatī" ti;||<br />
					tañ ca pana me bhiyyoso-mattāya na pakkhāyati.|| ||</p>

					<p class="f4">App'eva nāmāhaṃ, bhante, sake ācariyake Bhagavato cittaṃ ārādheyyaṃ pañhassa veyyākaraṇenā' ti.</p>

					<p class="f4">Kin ti pana te Udāyi,||<br />
					sake ācariyake hotī ti?|| ||</p>

					<p class="f4">Ambhākaṃ, bhante,||<br />
					sake ācariyake evaṃ hoti:|| ||</p>

					<p class="f4">'Ayaṃ paramo vaṇṇo,||<br />
					ayaṃ paramo vaṇṇo' ti.|| ||</p>

					<p class="f4">Yam pana te etaṃ, Udāyi, sake ācariyake evaṃ hoti:|| ||</p>

					<p class="f4">'Ayaṃ paramo vaṇṇo,||<br />
					ayaṃ paramo vaṇṇo' ti.|| ||</p>

					<p class="f4">Katamo so paramo vaṇṇo' ti?|| ||</p>

					<p class="f4">'Yasmā, bhante, vaṇṇā añño vaṇṇo uttaro vā paṇītataro vā n'atthi,||<br />
					so paramo vaṇṇo' ti.|| ||</p>

					<p class="f4">'Katamo pana so, Udāyi, vaṇṇo,||<br />
					yasmā vaṇṇā añño vaṇṇo uttaritaro vā paṇītataro vā n'atthi' ti?|| ||</p>

					<p class="f4"><a id="pg33"><span class="f2 g"><b>[33]</b></span></a> 'Yasmā, bhante, vaṇṇā añño vaṇṇo uttaritaro vā paṇītataro vā n'atthi,||<br />
					so paramo vaṇṇo' ti.|| ||</p>

					<p class="f4">'Dīghā pi kho te esā, Udāyi, phareyya.|| ||</p>

					<p class="f4">"Yasmā, bhante, vaṇṇā añño vaṇṇo uttaritaro vā paṇitataro vā n'atthi,||<br />
					so paramo vaṇṇo" ti vadesi;||<br />
					tañ ca vaṇṇaṃ na paññāpesi.|| ||</p>

					<p class="f4">Seyyathā pi, Udāyi,||<br />
					puriso evaṃ vadeyya:|| ||</p>

					<p class="f4">"Ahaṃ yā imasmiṃ jana-pade jana-pada-kalyāṇī,||<br />
					taṃ icchāmi taṃ kāmemī" ti.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">"Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					jānāsi taṃ jana-pada-kalyāṇī:||<br />
					khattiyi vā||<br />
					brāhmaṇī vā||<br />
					vessī vā||<br />
					suddi vā" ti?|| ||</p>

					<p class="f4">Iti puṭṭho "no" ti vadeyya.|| ||</p>

					<p class="f4">Tam enaṃ vadeyyuṃ:|| ||</p>

					<p class="f4">"Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					janāsi taṃ jana-pada-kalyāṇiṃ:||<br />
					evannāmā evaṃ-gottā iti vā" ti?|| ||</p>

					<p class="f4">Iti puṭṭho "no" ti vadeyya.|| ||</p>

					<p class="f4">Tam enaṃ vadeyyuṃ:|| ||</p>

					<p class="f4">"Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					janāsi taṃ jana-pada-kalyāṇiṃ:||<br />
					dīghā vā||<br />
					rassā vā||<br />
					majjhamā vā||<br />
					kāḷi vā||<br />
					sāmā vā||<br />
					maṇguracchavī vā" ti?|| ||</p>

					<p class="f4">Iti puṭṭho "no" ti vadeyya.|| ||</p>

					<p class="f4">Tam enaṃ vadeyyuṃ:|| ||</p>

					<p class="f4">"Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					janāsi taṃ jana-pada-kalyāṇiṃ:||<br />
					amukasmiṃ gāme vā||<br />
					nigame vā||<br />
					nagare vā" ti?|| ||</p>

					<p class="f4">Iti pūṭṭho "no" ti vadeyya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">"Ambho purisa,||<br />
					yaṃ tvaṃ na jānāsi na passasi,||<br />
					taṃ tvaṃ icchasi kāmesī" ti?|| ||</p>

					<p class="f4">Iti puṭṭho "Āmā" ti vadeyya.|| ||</p>

					<p class="f4">Taṃ kiṃ maññasi Udāyi?|| ||</p>

					<p class="f4">Nanu evaṃ sante tassa purisassa appāṭihīrakataṃ bhāsitaṃ sampajjatī' ti?|| ||</p>

					<p class="f4">'Addhā kho, bhante,||<br />
					evaṃ sante tassa purisassa appāṭihīrakataṃ bhāsitaṃ sampajjatī' ti.|| ||</p>

					<p class="f4">'Evam eva kho tvaṃ Udāyi:|| ||</p>

					<p class="f4">"Yasmā bhante, vaṇṇā añño vaṇṇo uttarītaro vā paṇītataro vā n'atthi,||<br />
					so paramo vaṇṇo" ti vadesi,||<br />
					tañ ca vaṇṇaṃ na paññāpesī' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Seyyathā pi bhante,||<br />
					maṇi veḷuriyo subho jātimā aṭṭhaṃso suparikammakato paṇḍukambale nikkhitto bhāsati ca tapati ca virocati ca;||<br />
					evaṃ vaṇṇo attā hoti arogo param maraṇā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yo vā maṇi veḷuriyo subho jātimā aṭṭhaṃso suparikammakato paṇḍukambale nikkhitto <a id="pg34"><span class="f2 g"><b>[34]</b></span></a> bhāsati ca tapati ca virocati ca;||<br />
					yo vā ratt'andhakāra'timisāya kimi khajjopaṇako, —||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bhante, ratt'andhakāra'timisāya kimi khajjopaṇako,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yo vā ratt'andhakāra'timisāyaṃ kimi khajjopaṇako,||<br />
					yo vā ratt'andhakāra'timisāyaṃ tela-p-padīpo,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bhante, ratt'andhakāra'timisāyaṃ tela-p-padīpo,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yo vā ratt'andhakāra'timisāyaṃ tela-p-padīpo,||<br />
					yo vā ratt'andhakāra'timisāyaṃ mahā aggi-k-khandho,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bhante, ratt'andhakāra'timisāyaṃ mahā aggi-k-khandho,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yo vā ratt'andhakāra'timisāyaṃ mahā aggi-k-khandho,||<br />
					yā vā rattiyā paccūsa-samayaṃ viddhe vigata-valāhake deve osadhitārakā,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ bhante, rattiyā paccūsa-samayaṃ viddhe vigata-valāhake deve osadhītārakā,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yo vā rattiyā paccūsa-samayaṃ viddhe vigata-valāhake deve osaditārakā,||<br />
					yo vā tadahu'posathe paṇṇarase viddhe vigata-valāhake deve abhido aḍḍharattisamayaṃ cando,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ bhante, tadahu'posathe paṇṇarase viddhe vigata-valāhake deve abhido aḍḍharattisamayaṃ cando,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4"><a id="pg35"><span class="f2 g"><b>[35]</b></span></a> 'Taṃ kiṃ maññasi Udāyi?|| ||</p>

					<p class="f4">Yo vā tadahu'posathe paṇṇarase viddhe vigata-valāhake deve abhido aḍḍharattisamayaṃ cando,||<br />
					yo vā vassānaṃ pacchime māse sarada-samaye viddhe vigata-valāhake deve abhido majjhantikasamayaṃ suriyo,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bhante, vassānaṃ pacchime māse sarada-samaye viddhe vigata-valāhake deve abhido majjhantikasamayaṃ suriyo,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Ato kho te, Udāyi, bahūhi bahutarā devā,||<br />
					ye imesaṃ candima-suriyānaṃ ābhā nānubhonti,||<br />
					tyāhaṃ pajānāmi.|| ||</p>

					<p class="f4">Atha ca panāhaṃ na vadāmi:|| ||</p>

					<p class="f4">"Yasmā vaṇṇā añño vaṇṇo uttaritaro vā paṇītataro cā n'atthi" ti.|| ||</p>

					<p class="f4">Atha ca pana tvaṃ, Udāyi:|| ||</p>

					<p class="f4">"Yvāyaṃ vaṇṇo kiminā khajjopaṇakena hīnataro ca patikiṭṭhataro ca,||<br />
					so paramo vaṇṇo ti vadesi;||<br />
					tañ ca vaṇṇaṃ na paññāpesī" ti.|| ||</p>

					<p class="f4">'Acch'idaṃ Bhagavā kathaṃ.|| ||</p>

					<p class="f4">Acch'idaṃ Sugato kathan' ti.|| ||</p>

					<p class="f4">'Kiṃ pana tvaṃ Udāyi,||<br />
					evaṃ vadesi:|| ||</p>

					<p class="f4">"Acch'idaṃ Bhagavā kathaṃ.|| ||</p>

					<p class="f4">Acch'idaṃ Sugato kathan"'? ti|| ||</p>

					<p class="f4">'Ambhākaṃ bhante, sake ācariyake evaṃ hoti:|| ||</p>

					<p class="f4">"Ayaṃ paramo vaṇṇo,||<br />
					ayaṃ paramo vaṇṇo" ti.|| ||</p>

					<p class="f4">Te mayaṃ bhante, Bhagavatā sake ācariyake samanuyuñjiyamānā samanugāhiyamānā samanubhāsiyamānā rittā tucchā aparaddhā' ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Kiṃ pan', Udāyi, atthi ekanta-sukho loko?|| ||</p>

					<p class="f4">Atthi ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">'Amhākaṃ, bhante, sake ācariyake evaṃ hoti:|| ||</p>

					<p class="f4">"Atthi ekanta-sukho loko,||<br />
					atthi ākāravatī paṭipadā ekanta-sukhassa lokassa sacchi-kiriyāyā"' ti.|| ||</p>

					<p class="f4">'Katamā pana sā, Udāyi, ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">'Idha bhante, ekacco pāṇ-ā-tipātaṃ pahāya pāṇ-ā-tipātā paṭivirato hoti,||<br />
					adinnādānaṃ pahāya adinn'ādānā paṭivirato hoti,||<br />
					kāmesu micchā-cāraṃ pahāya kāmesu micchā-cārā paṭivi- <a id="pg36"><span class="f2 g"><b>[36]</b></span></a> rato hoti,||<br />
					musā-vādaṃ pahāya musā-vādā paṭivirato hoti,||<br />
					aññataraṃ vā pana tapoguṇaṃ samādāya vattati.|| ||</p>

					<p class="f4">Ayaṃ kho sā, bhante, ākāravatī paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yasmi samaye pāṇ-ā-tipātaṃ pahāya||<br />
					pāṇ-ā-tipātā paṭivirato hoti,||<br />
					ekanta-sukhī vā tasmiṃ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yasmiṃ samaye adinnādānaṃ pahāya||<br />
					adinn'ādānā paṭivirato hoti,||<br />
					ekanta-sukhī vā tasmiṃ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yasmiṃ samaye kāmesu micchā-cāraṃ pahāya||<br />
					kāmesu micchā-cārā paṭivirato hoti,||<br />
					ekanta-sukhī vā tasmiṃ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yasmiṃ samaye musā-vādāṃ pahāya||<br />
					musā-vādā paṭivirato hoti,||<br />
					ekanta-sukhi vā tasmiṃ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Yasmiṃ samaye aññataraṃ tapoguṇaṃ samādāya vattati,||<br />
					ekanta-sukhī vā tasmiṃ samaye attā hoti sukha-dukkhī vā' ti?|| ||</p>

					<p class="f4">'Sukha-dukkhī bhante'.|| ||</p>

					<p class="f4">'Taṃ kiṃ maññasi Udāyi?|| ||</p>

					<p class="f4">Api nu kho vokiṇṇa-sukha-dukkhaṃ paṭipadaṃ āgamma ekanta-sukhassa lokassa sacchi-kiriyā hotī' ti?|| ||</p>

					<p class="f4">'Acch'idaṃ Bhagavā kathaṃ.|| ||</p>

					<p class="f4">Acch'idaṃ Sugato kathan' ti.|| ||</p>

					<p class="f4">'Kiṃ pana tvaṃ Udāyi,||<br />
					evaṃ vadesi:|| ||</p>

					<p class="f4">"Acch'idaṃ Bhagavā kathaṃ.|| ||</p>

					<p class="f4">Acch'idaṃ Sugato kathan"'? ti|| ||</p>

					<p class="f4">'Amhākaṃ, bhante, sake ācariyake evaṃ hoti:|| ||</p>

					<p class="f4">"Atthi ekanta-sukho loko,||<br />
					atthi ākāravatī paṭipadā ekanta-sukhassa lokassa sacchi-kiriyāyā" ti.|| ||</p>

					<p class="f4">Te mayaṃ, bhante, Bhagavatā sake ācariyake samanuyuñjiyamānā samanugāhiyamānā samanubhāsiyamānā rittā tucchā aparaddhā pi.|| ||</p>

					<p class="f4">Kiṃ pana bhante, atthi ekanta-sukho loko?|| ||</p>

					<p class="f4">Atthi ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4"><a id="pg37"><span class="f2 g"><b>[37]</b></span></a> 'Atthi kho Udāyi, ekanta-sukho loko;||<br />
					atthi ākāravatī paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">'Katamā pana sā, bhante, ākāravatī paṭipadā ekanta-sukhassa lokassa sacchi-kiriyāyā' ti?|| ||</p>

					<p class="f4">Idh', Udāyi, bhikkhu vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Pītiyā ca virāgā upekkhako ca viharati.|| ||</p>

					<p class="f4">Sato ca sampajāno sukhañ ca kāyena paṭisaṃvedeti.|| ||</p>

					<p class="f4">Yantaṃ ariyā ācikkhanti:|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti taṃ tatiyaṃ-jhānaṃ upasampajja viharati.|| ||</p>

					<p class="f4">Ayaṃ kho sā, Udāyi,||<br />
					ākāravatī paṭipadā ekanta-sukhassa lokassa sacchi-kiriyāyā' ti|| ||</p>

					<p class="f4">'Na kho sā, bhante,||<br />
					ākāravatī paṭipadā ekanta-sukhassa lokassa sacchi-kiriyāya.|| ||</p>

					<p class="f4">Sacchikato hi'ssa bhante.|| ||</p>

					<p class="f4">Ettāvatā ekanta-sukho loko hotī' ti.|| ||</p>

					<p class="f4">'Na khvāssa, Udāyi,||<br />
					ettāvatā ekanta-sukho loko sacchi-kato hoti;||<br />
					ākāravatītv'eva sā paṭipadā ekanta-sukhassa lokassa sacchi-kiriyāyā' ti.|| ||</p>

					<p class="f4">Evaṃ vutte Sakuludāyissa paribbājakassa parisā unnādinī uccā-sadda mahā-saddā ahosi:|| ||</p>

					<p class="f4">'Ettha mayaṃ anassāma sācariyakā;||<br />
					ettha mayaṃ anassāma sācariyakā;||<br />
					na mayaṃ ito bhiyyo utatritaraṃ pajānāmā' ti.|| ||</p>

					<p class="f4">Atha kho Sakuludāyi paribbājako te paribbājake appasadde katvā bhagantaṃ etad avoca:|| ||</p>

					<p class="f4">'Kittāvatā pan'assa, bhante, ekanta-sukho loko sacchi-kato hotī' ti?|| ||</p>

					<p class="f4">Idhūdāyi, bhikkhū sukhassa ca pahānā dukkhassa ca pahānā,||<br />
					pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Yāvatā devatā ekanta-sukhaṃ lokaṃ upapannā,||<br />
					tāhi devatāhi saddhiṃ santiṭṭhati sallapati sākacchaṃ samāpajjati.|| ||</p>

					<p class="f4">Ettāvatā khvāssa, Udāyi,||<br />
					ekanta-sukho loko sacchi-kato hotī' ti.|| ||</p>

					<p class="f4">'Etassa nūna, bhante,||<br />
					ekanta-sukhassa lokassa sacchi-kiriyāhetu bhikkhū Bhagavati Brahma-cariyaṃ carantī' ti?|| ||</p>

					<p class="f4">'Na kho, Udāyi, etassa ekanta-sukhassa lokassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">Atthi kho Udāyi,||<br />
					aññe ca dhammā uttaritarā ca paṇītatarā ca,||<br />
					yesaṃ sacchi-kiriyāhetu bhikkhū mayi Brahma-cariyaṃ carantī' ti.|| ||</p>

					<p class="f4"><a id="pg38"><span class="f2 g"><b>[38]</b></span></a> Katame pana te, bhante,||<br />
					dhammā uttarītarā ca paṇītatarā ca,||<br />
					yesaṃ sacchi-kiriyāhetu bhikkhū Bhagavati Brahma-cariyaṃ carantī' ti?|| ||</p>

					<p class="f4">'Idh', Udāyi, Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū,||<br />
					anuttaro purisa-damma-sārathī,||<br />
					Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti:|| ||</p>

					<p class="f4">Ādi-kalyāṇaṃ majjhe-kalyāṇaṃ pariyosāna-kalyāṇaṃ sātthaṃ sabyañjanaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati:|| ||</p>

					<p class="f4">Sambādho gharāvāso rajo-patho,||<br />
					abbhokāso pabbajjā,||<br />
					na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddaṃ saṇkhalikhitaṃ Brahma-cariyaṃ carituṃ,||<br />
					yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyanti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya,||<br />
					appaṃ vā ñāti-parivaṭṭaṃ pahāya||<br />
					mahantaṃ vā ñāti-parivaṭṭaṃ pahāya||<br />
					kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno bhikkhūnaṃ sikkhāsājivasamāpanno pāṇ-ā-tipātaṃ pahāya||<br />
					pāṇ-ā-tipātā paṭivirato hoti,||<br />
					nihita-daṇḍo nihita-sattho lajji dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaṃ pahāya||<br />
					adinn'ādānā paṭivirato hoti,||<br />
					dinn'ādāyī dinna-pāṭikaṇkhī athenena suci-bhūtena attanā viharati.|| ||</p>

					<p class="f4">Abrahma-cariyaṃ pahāya||<br />
					brahma-cārī hoti ārā-cārī,||<br />
					virato methunā gāma-dhammā.|| ||</p>

					<p class="f4">Musā-vādaṃ pahāya||<br />
					musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Pisunaṃ vācaṃ pahāya||<br />
					pisunāya vācāya paṭivirato hoti,||<br />
					ito sutvā na amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā,||<br />
					samagg'ārāmo samaggarato samagga-nandi samagga-karaṇiṃ vācaṃ bhāsitā hoti.|| ||</p>

					<p class="f4">Pharusaṃ vācaṃ pahāya||<br />
					pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃgamā porī bahu-jana-kantā bahu-jana-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Sampha-p-palāpaṃ pahāya||<br />
					sampha-p-palāpā paṭivirato hoti,||<br />
					kāla-vādī bhūta-vādī attha-vādī dhamma-vādī vinaya-vādī,||<br />
					nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato,||<br />
					virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepanadhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajatapaṭiggahanā paṭivirato hoti.|| ||</p>

					<p class="f4">Āmakadhaññapaṭiggahanā paṭivirato hoti.|| ||</p>

					<p class="f4">Āmakamaṃsapaṭiggahanā paṭivirato hoti.|| ||</p>

					<p class="f4">Itthikumārikapaṭiggahanā paṭivirato hoti.|| ||</p>

					<p class="f4">Dāsidāsapaṭiggahanā paṭivirato hoti.|| ||</p>

					<p class="f4">Ajeḷakapaṭiggahanā paṭivirato hoti.|| ||</p>

					<p class="f4">Kukkuṭasūkarapaṭiggahanā paṭivirato hoti.|| ||</p>

					<p class="f4">Hatthi-gavāssa-vaḷavāpaṭiggahanā paṭivirato hoti.|| ||</p>

					<p class="f4">Khetta-vatthupaṭiggahanā paṭivirato hoti.|| ||</p>

					<p class="f4">Dūteyyapahīnagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsakuṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāciyogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.</p>

					<p class="f4">So santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					so yena yen'eva pakkamati,||<br />
					samādāy'eva pakkamati.|| ||</p>

					<p class="f4">Seyyathā pi nāma pakkhi sakuṇo yena yen'eva ḍeti,||<br />
					sapattabhāro va ḍeti.|| ||</p>

					<p class="f4">Evam evaṃ bhikkhu santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					yena yen'eva pakkamati,||<br />
					samādāy'eva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">So cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇam-enaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.</p>

					<p class="f4">So sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sotendriye saṃvaraṃ āpajjati.|| ||</p>

					<p class="f4">So ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ ghānendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghānendriyaṃ,||<br />
					ghān'endriye saṃvaraṃ āpajjati.</p>

					<p class="f4">So jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ jivhendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivhendriyaṃ,||<br />
					jivhendriye saṃvaraṃ āpajjati.</p>

					<p class="f4">So kāyena phoṭṭhabbaṃ phūsitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ kāyendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāyendriyaṃ,||<br />
					kāyendriye saṃvaraṃ āpajjati.</p>

					<p class="f4">So manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ manendriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvaraṃ paṭipajjati,||<br />
					rakkhati manendriyaṃ,||<br />
					manendriye saṃvaraṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="f4">So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saṇghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">So iminā ca ariyena sīla-k-khandhena samannāgato iminā ca ariyena indriya-saṃvarena samannāgato iminā ca ariyena sati-sampajaññena samannāgato vivittaṃ sen'āsanaṃ bhajati,||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-pattaṃ abbhokāsaṃ palālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā,||<br />
					ujuṃ kāyaṃ panidhāya,||<br />
					parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya||<br />
					vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya||<br />
					avyāpanna-citto viharati,<br />
					sabba-pāṇa-bhūta-hit-ā-nukampī||<br />
					Vyāpāda-padosā cittaṃ parisodheti.|| ||</p>

					<p class="f4">Thīna-middaṃ pahāya||<br />
					vigatatīnamiddo viharati,||<br />
					āloka-saññi sato sampajāno||<br />
					thīna-middā cittaṃ parisodheti.|| ||</p>

					<p class="f4">Uddhacca-kukkuccaṃ pahāya||<br />
					anuddhato viharati,||<br />
					ajjhattaṃ vūpasanta-citto,||<br />
					uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya||<br />
					tiṇṇa-vici-kiccho viharati,||<br />
					akathaṃ-kathi kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">So ime pañca nīvaraṇe pahāya cetaso upakkilese paññāya dubbalī-karaṇe,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ jhānaṃ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">Puna ca paraṃ, Udāyi,||<br />
					bhikkhu vitakka-vicārānaṃ vūpasamā||<br />
					ajjhattaṃ sampasādanaṃ cetaso ekodi-bhāvaṃ||<br />
					avitakkaṃ avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">Pītiyā ca virāgā upekkhako ca viharati||<br />
					sato ca sampajāno sukhañ ca kāyena paṭisaṃvedeti||<br />
					yantaṃ ariyā ācikkhanti:|| ||</p>

					<p class="f4">'Upekkhako satimā sukha-vihārī'|| ||</p>

					<p class="f4">ti taṃ tatiyaṃ-jhānaṃ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">Sukhassa ca pahānā||<br />
					dukkhassa ca pahānā,||<br />
					pubbe va somanassa-domanassānaṃ atthaṇgamā||<br />
					adukkha-ṃ-asukhaṃ upekkhā-sati-pārisuddhiṃ||<br />
					catutthaṃ-jhānaṃ upasampajja viharati.|| ||</p>

					<p class="f4">Ayam pi kho Udāyi,||<br />
					dhammo uttaritaro ca paṇītataro ca yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigatupakkilese mudubhūte kammaniye ṭhite ānejjappatte pubbe nivāsānu-s-satiñāṇāya cittaṃ abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati,||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo||<br />
					catasso pi jātiyo||<br />
					pañca pi jātiyo||<br />
					dasa pi jātiyo||<br />
					vīsatim pi jātiyo||<br />
					tiṃsam pi jātiyo||<br />
					cattārīsam pi jātiyo||<br />
					paññāsam pi jātiyo||<br />
					jāti-satam pi||<br />
					jāti-sahassam pi||<br />
					jāti-sata-sahassam pi||<br />
					aneke pi saṃvaṭṭa-kappe||<br />
					aneke pi vivaṭṭa-kappe||<br />
					aneke pi saṃvaṭṭa-vivaṭṭa-kappe||<br />
					amutr'āsiṃ evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evam-āyu-pariyanto||<br />
					so tato cuto amutra udapādiṃ||<br />
					tatrā p'āsiṃ||<br />
					evaṃ-nāmo||<br />
					evaṃ-gotto||<br />
					evaṃ-vaṇṇo||<br />
					evam-āhāro||<br />
					evaṃ-sukha-dukkha-paṭisaṃvedi||<br />
					evamāyupariyanto||<br />
					so tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Ayam pi kho Udāyi,||<br />
					dhammo uttarītaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte sattāṇaṃ cūtupapātañāṇāya cittaṃ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passeyya cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammupage satte pajānāti:|| ||</p>

					<p class="f4">"Ime vata bhonte sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā;||<br />
					ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā sugatiṃ saggaṃ lokaṃ upannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ayam pi kho Udāyi,||<br />
					dhammo uttaritaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigatupakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So "idaṃ dukkhan" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ dukkha-samudayo" ti||<br />
					yatā-bhūtaṃ pajānāti.|| ||</p>

					<p class="f4">"Ayaṃ dukkha-nirodho" ti||<br />
					yatā-bhūtaṃ pajānāti.|| ||</p>

					<p class="f4">"Ayaṃ dukkha-nirodha-gāmiṇīpaṭipadā" ti||<br />
					yathā-bhūtaṃ pajānāti.|| ||</p>

					<p class="f4">"Ime āsavā" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ āsava- <a id="pg39"><span class="f2 g"><b>[39]</b></span></a> samudayo" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ āsava-nirodho" ti||<br />
					yathā-bhūtaṃ pajānāti.|| ||</p>

					<p class="f4">"Ayaṃ āsava-nirodha-gāminī-paṭipadā" ti||<br />
					yathā-bhūtaṃ pajānāti.|| ||</p>

					<p class="f4">Tassa evañ jānato evam passato kām'āsavā pi cittaṃ vimuccati.|| ||</p>

					<p class="f4">Bhavāsavā pi cittaṃ vimuccati.|| ||</p>

					<p class="f4">Avijjāsavā pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti:|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānāti.|| ||</p>

					<p class="f4">Ayaṃ pi kho, Udāyi,||<br />
					dhammo uttaritaro ca paṇītataro ca,||<br />
					yassa sacchi-kiriyāhetu bhikkhū mayi Brahma-cariyaṃ caranti.|| ||</p>

					<p class="f4">Ime kho, Udāyi,||<br />
					dhammā uttaritarā ca paṇītatarā ca,||<br />
					yesaṃ sacchi-kiriyā hetu bhikkhū mayi Brahma-cariyaṃ carantī' ti.</p>

					<p class="f4">Evaṃ vutte Sakuludāyi paribbājako Bhagavantaṃ etad avoca:|| ||</p>

					<p class="f4">'Abhikkantaṃ bhante,||<br />
					abhikkantaṃ bhante.|| ||</p>

					<p class="f4">Seyyathā pi bhante,||<br />
					nikkujjitaṃ vā ukkujjeyya,||<br />
					paṭiccannaṃ vā vicareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya:||<br />
					cakkhu-manto rūpāni dakkhintī ti.|| ||</p>

					<p class="f4">Evam evaṃ Bhagavatā aneka-pariyāyena Dhammo pakāsito.|| ||</p>

					<p class="f4">Es'āhaṃ, bhante, Bhagavantaṃ saraṇaṃ gacchāmi||<br />
					Dhammañ ca||<br />
					bhikkhu-saṇghañ ca.|| ||</p>

					<p class="f4">Labheyyāhaṃ, bhante, Bhagavato santike pabbajjaṃ,||<br />
					labheyyaṃ upasampadan' ti.|| ||</p>

					<p class="f4">Evaṃ vutte Sakuludāyissa paribbājakassa parisā Sakuludāyiṃ paribbājakaṃ etad avoca:|| ||</p>

					<p class="f4">'Mā bhavaṃ Udāyi,||<br />
					samaṇe Gotame Brahma-cariyaṃ cari,||<br />
					mā bhavaṃ Udāyi,||<br />
					ācariyo hutvā antevāsīvāsaṃ vasi.|| ||</p>

					<p class="f4">Seyyathā pi nāma udaka-maṇīko hutvā udañcaniko assa.|| ||</p>

					<p class="f4">Evaṃ sampadam etaṃ bhoto Udāyissa bhavissati.|| ||</p>

					<p class="f4">Mā bhavaṃ Udāyi samaṇe Gotame Brahma-cariyaṃ cari.|| ||</p>

					<p class="f4">Mā bhavaṃ Udāyi ācariyo hutvā antevāsīvāsaṃ vasī' ti.|| ||</p>

					<p class="f4">Iti h'idaṃ Sakuludāyissa paribbājakassa parisā Sakuludāyiṃ paribrabājakaṃ antarāyam akāsi Bhagavati brahma-cariye ti.|| ||</p>

					<p class="ctr">Cūḷa Sakuludāyi Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>