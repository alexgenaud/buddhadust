<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 104. Hearing of the great disorder among the followers of Nataputta the Jain upon his death, Ānanda approaches the Buddha about taking measures to insure it does not happen in his Sangha. The Buddha then explains to Ānanda those things which will retain unity in the order." />
<title>MN 104: Samagama Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p104">Sutta 104</a></h4>

					<h1>Sāmagāma Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.104.chlm.sbb.htm#p1">chlm</a>][<a href="../../../dhamma-vinaya/pts/mn/mn.104.horn.pts.htm#p1">pts</a>][<a href="../../../dhamma-vinaya/wp/mn/mn.104.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.104.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati sāmagāme.|| ||</p>

					<p class="f4">Tena kho pana samayena Nigaṇṭho Nātaputto Pāvāyaɱ adhunā kāla-kato hoti.|| ||</p>

					<p class="f4">Tassa kāla-kiriyāya bhinnā Nigaṇṭhā dvedhikajātā bhaṇḍanajātā kalaha-jātā vivādāpannā añña-maññaɱ mukha-sattīhi vitudantā viharanti.|| ||</p>

					<p class="f4">'Na tvaɱ imaɱ Dhamma-Vinayaɱ ājānāsi,||<br />
					ahaɱ imaɱ Dhamma-Vinayaɱ ājānāmi,||<br />
					kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā paṭi-panno tvam asi,||<br />
					aham asmi sammāpaṭi-panno.|| ||</p>

					<p class="f4">Sahitaɱ me, asahitaɱ te.|| ||</p>

					<p class="f4">Pure vacanīyaɱ pacchā <a id="pg244"><span class="f2 g"><b>[244]</b></span></a> avaca pacchā vacanīyaɱ pure avaca.|| ||</p>

					<p class="f4">Āviciṇṇan te viparāvattaɱ,||<br />
					āropito te vādo,||<br />
					niggahitosi,||<br />
					cara vāda-p-pamokkhāya,||<br />
					nibbeṭhehi vā sace pahosī' ti.|| ||</p>

					<p class="f4">Vadho yeva kho maññe Nigaṇṭhesu Nātaputtiyesu vattati.|| ||</p>

					<p class="f4">Ye pi Nigaṇṭhassa Nātaputtassa sāvakā gihī odāta-vasanā,||<br />
					te pi Nigaṇṭhesu Nātaputtiyesu nibbinnarūpā virattarūpā paṭivānarūpā,||<br />
					yathā taɱ durakkhāte Dhamma-Vinaye duppavedite aniyyāṇike anupasamasaŋvatta-nike aSammā-Sam-Buddhappavedite bhinnathūpe appaṭi-saraṇe' ti.|| ||</p>

					<p class="f4">Atha kho Cundo samaṇ'uddeso Pāvāyaɱ vassaɱ vuttho yena sāmagāmo yen'āyasmā Ānando ten'upasankami,||<br />
					upasankamitvā āyasmantaɱ Ānandaɱ abhivādetvā eka-m-antaɱ nisīdi,||<br />
					eka-m-antaɱ nisinno kho Cundo samaṇ'uddeso āyasmantaɱ Ānandaɱ etad avoca:|| ||</p>

					<p class="f4">Nigaṇṭho bhante, Nātaputto Pāvāyaɱ adhunā kāla-kato.|| ||</p>

					<p class="f4">Tassa kāla-kiriyāya bhinnā Nigaṇṭhā dvedhikajātā bhaṇḍanajātā kalaha-jātā vivādāpantā añña-maññaɱ mukha-sattīhi vitudantā viharanti 'na tvaɱ imaɱ Dhamma-Vinayaɱ ājānāsi ahaɱ|| ||</p>

					<p class="f4">Imaɱ Dhamma-Vinayaɱ ājānāmi,||<br />
					kiɱ tvaɱ imaɱ Dhamma-Vinayaɱ ājānissasi?|| ||</p>

					<p class="f4">Micchā paṭi-panno tvam asi,||<br />
					aham asmi sammāpaṭi-panno.|| ||</p>

					<p class="f4">Sahitaɱ me, asahitaɱ te.|| ||</p>

					<p class="f4">Pure vacanīyaɱ pacchā avaca pacchā vacanīyaɱ pure avaca.|| ||</p>

					<p class="f4">Āviciṇṇan te viparāvattaɱ,||<br />
					āropito te vādo,||<br />
					niggahitosi,||<br />
					cara vāda-p-pamokkhāya,||<br />
					nibbeṭhehi vā sace pahosī' ti.|| ||</p>

					<p class="f4">Vadho yeva kho maññe Nigaṇṭhesu Nātaputtiyesu vattati.|| ||</p>

					<p class="f4">Ye pi Nigaṇṭhassa Nātaputtassa sāvakā gihī odāta-vasanā,||<br />
					te pi Nigaṇṭhesu Nātaputtiyesu nibbinnarūpā vrattarūpā paṭivānarūpā,||<br />
					yathā taɱ durakkhāte Dhamma-Vinaye duppavedite aniyyāṇike anupasamasaŋvatta-nike aSammā-Sam-Buddhappavedite bhinnathūpe appaṭi-saraṇe' ti.|| ||</p>

					<p class="f4">Evaɱ vutte āyasmā Ānando Cundaɱ samaṇ'uddesaɱ etad avoca: atthi kho idaɱ āvuso Cunda,||<br />
					kathā-pābhataɱ Bhagavantaɱ dassanāya.|| ||</p>

					<p class="f4">Āyām-āvuso Cunda,||<br />
					yena Bhagavā ten'upasankamissāma,||<br />
					upasankamitvā etam atthaɱ Bhagavato ārocessāmā' ti.|| ||</p>

					<p class="f4">"Evaɱ bhante" ti kho Cundo samaṇ'uddeso āyasmato Ānandassa paccassosi.|| ||</p>

					<p class="f4">Atha kho āyassamā ca Ānando Cundo ca samaṇ'uddeso yena Bhagavā ten'upasankamiɱsu.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho <a id="pg245"><span class="f2 g"><b>[245]</b></span></a> āyasmā Ānando Bhagavantaɱ etad avoca:||<br />
					ayaɱ bhante,||<br />
					Cundo samaṇ'uddeso evam āha:||<br />
					Nigaṇṭho bhante,||<br />
					Nātaputto Pāvāyaɱ adhunā kāla-kato.|| ||</p>

					<p class="f4">Tassa kāla-kiriyāya bhinnā Nigaṇṭhā dvedhikajātā bhaṇḍanajātā kalaha-jātā vivādāpantā añña-maññaɱ mukha-sattīhi vitudantā viharanti 'na tvaɱ imaɱ Dhamma-Vinayaɱ ājānāsi ahaɱ imaɱ Dhamma-Vinayaɱ ājānāmi,||<br />
					kiɱ tvaɱ imaɱ Dhamma-Vinayaɱ ājānissasi? Micchā paṭi-panno tvam asi,||<br />
					aham asmi sammāpaṭi-panno.|| ||</p>

					<p class="f4">Sahitaɱ me,||<br />
					asahitaɱ te.|| ||</p>

					<p class="f4">Pure vacanīyaɱ pacchā avaca pacchā vacanīyaɱ pure avaca.|| ||</p>

					<p class="f4">Āviciṇṇan te viparāvattaɱ,||<br />
					āropito te vādo,||<br />
					niggahitosi,||<br />
					cara vāda-p-pamokkhāya,||<br />
					nibbeṭhehi vā sace pahosī' ti.|| ||</p>

					<p class="f4">Vadho yeva kho maññe Nigaṇṭhesu Nātaputtiyesu vattati.|| ||</p>

					<p class="f4">Ye pi Nigaṇṭhassa Nātaputtassa sāvakā gihī odāta-vasanā,||<br />
					te pi Nigaṇṭhesu Nātaputtiyesu nibbinnarūpā virattarūpā paṭivānarūpā,||<br />
					yathā taɱ durakkhāte Dhamma-Vinaye duppavedite aniyyāṇike anupasamasaŋvatta-nike aSammā-Sam-Buddhappavedite bhinnathūpe appaṭi-saraṇe' ti.|| ||</p>

					<p class="f4">Tassa mayhaɱ bhante,||<br />
					evaɱ hoti:||<br />
					māheva Bhagavato accayena saŋghe vivādo uppajji.|| ||</p>

					<p class="f4">Sossa vivādo bahu jan'āhitāya bahu-janā-sukhāya bahuno janassa anatthāya ahitāya dukkhāya deva-manussānan' ti.|| ||</p>

					<p class="f4">Taɱ kiɱ maññasi Ānanda,||<br />
					ye vo mayā dhammā abhiññā desitā seyyath'īdaɱ:||<br />
					cattāro sati-paṭṭhānā cattāro samma-p-padhānā cattāro iddhi-pādā pañc'indriyāni pañca balāni satta bojkaŋgā Ariyo Aṭṭhaŋgiko Maggo.|| ||</p>

					<p class="f4">Passasi no tvaɱ Ānanda,||<br />
					imesu dhammesu dve pi bhikkhū nānāvāde' ti.|| ||</p>

					<p class="f4">Ye'me bhante,||<br />
					dhammā Bhagavatā abhiññā desitā,||<br />
					seyyath'īdaɱ:||<br />
					cattāro sati-paṭṭhānā cattāro samma-p-padhānā cattāro iddhi-pādā pañc'indriyāni pañca balāni satta bojjhaŋgā Ariyo Aṭṭhaŋgiko Maggo.|| ||</p>

					<p class="f4">Nāhaɱ passāmi imesu dhammesu dve pi bhikkhū nānāvāde.|| ||</p>

					<p class="f4">Ye ca kho bhante,||<br />
					puggalā Bhagavantaɱ patissayamānarūpā viharanti.|| ||</p>

					<p class="f4">Te pi Bhagavato accayena saŋghe vivādaɱ janeyyuɱ ajjhājīve vā adhiPātimokkhe vā.|| ||</p>

					<p class="f4">Sossa vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānanti.|| ||</p>

					<p class="f4">Appamattako so Ānanda,||<br />
					vivādo yad idaɱ ajjhājīve vā adhiPātimokkhe vā magge vā pi Ānanda,||<br />
					paṭipadāya vā saŋghe vivādo uppajjamāno uppajjeyya.|| ||</p>

					<p class="f4">Sossa vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānanti.|| ||</p>

					<p class="f4">Chayimāni Ānanda,||<br />
					vivāda-mūlāni.|| ||</p>

					<p class="f4">Katamāni cha?|| ||</p>

					<p class="f4">Idh'Ānanda,||<br />
					bhikkhu kodhano hoti upanāhī,||<br />
					yo so Ānanda bhikkhu kodhano hoti upanāhī,||<br />
					so sattharipi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>

					<p class="f4">Saŋghe pi agāravo <a id="pg246"><span class="f2 g"><b>[246]</b></span></a> viharati appatisso.|| ||</p>

					<p class="f4">Sikkhāya pi na paripūra-kāri hoti.|| ||</p>

					<p class="f4">Yo so Ānanda,||<br />
					bhikkhu satthari agāravo viharati appatisso.|| ||</p>

					<p class="f4">Dhamme agāravo viharati appatisso.|| ||</p>

					<p class="f4">Saŋghe agāravo viharati appatisso.|| ||</p>

					<p class="f4">Sikkhāya na paripūra-kāri hoti.|| ||</p>

					<p class="f4">So saŋghe vivādaɱ janeti,||<br />
					yo hoti vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlraɱ ajjhattaɱ vā bahiddhā vā samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā bahiddhā vā na samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa āyatiɱ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaɱ hoti,||<br />
					evametassa pāpakassa vivāda-mūlassa āyatiɱ anavassavo hoti.|| ||</p>

					<p class="f4">Puna ca paraɱ Ānanda,||<br />
					bhikkhu makkhī hoti palāsī.|| ||</p>

					<p class="f4">Yo so Ānanda bhikkhu kodhano hoti upanāhī,||<br />
					so sattharipi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>

					<p class="f4">Saŋghe pi agāravo viharati appatisso.|| ||</p>

					<p class="f4">Sikkhāya pi na paripūra-kāri hoti.|| ||</p>

					<p class="f4">Yo so Ānanda,||<br />
					bhikkhu satthari agāravo viharati appatisso.|| ||</p>

					<p class="f4">Dhamme agāravo viharati appatisso.|| ||</p>

					<p class="f4">Saŋghe agāravo viharati appatisso.|| ||</p>

					<p class="f4">Sikkhāya na paripurakāri hoti.|| ||</p>

					<p class="f4">So saŋghe vivādaɱ janeti,||<br />
					yo hoti vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlraɱ ajjhattaɱ vā bahiddhā vā samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā bahiddhā vā na samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa āyatiɱ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaɱ <a id="pg247"><span class="f2 g"><b>[247]</b></span></a> hoti,||<br />
					evametassa pāpakassa vivāda-mūlassa āyatiɱ anavassavo hoti.|| ||</p>

					<p class="f4">Issukī hoti maccharī yo so Ānanda bhikkhu kodhano hoti upanāhī,||<br />
					so sattharipi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>

					<p class="f4">Saŋghe pi agāravo viharati appatisso.|| ||</p>

					<p class="f4">Sikkhāya pi na paripūra-kāri hoti.|| ||</p>

					<p class="f4">Yo so Ānanda,||<br />
					bhikkhu satthari agāravo viharati appatisso.|| ||</p>

					<p class="f4">Dhamme agāravo viharati appatisso.|| ||</p>

					<p class="f4">Saŋghe agāravo viharati appatisso.|| ||</p>

					<p class="f4">Sikkhāya na paripurakāri hoti.|| ||</p>

					<p class="f4">So saŋghe vivādaɱ janeti,||<br />
					yo hoti vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlraɱ ajjhattaɱ vā bahiddhā vā samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā bahiddhā vā na samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa āyatiɱ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaɱ hoti,||<br />
					evametassa pāpakassa vivāda-mūlassa āyatiɱ anavassavo hoti.|| ||</p>

					<p class="f4">Saṭho hoti māyāvi yo so Ānanda bhikkhu kodhano hoti upanāhī,||<br />
					so sattharipi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>

					<p class="f4">Saŋghe pi agāravo viharati appatisso.|| ||</p>

					<p class="f4">Sikkhāya pi na paripūra-kāri hoti.|| ||</p>

					<p class="f4">Yo so Ānanda,||<br />
					bhikkhu satthari agāravo viharati appatisso.|| ||</p>

					<p class="f4">Dhamme agāravo viharati appatisso.|| ||</p>

					<p class="f4">Saŋghe agāravo viharati appatisso.|| ||</p>

					<p class="f4">Sikkhāya na paripurakāri hoti.|| ||</p>

					<p class="f4">So saŋghe vivādaɱ janeti,||<br />
					yo hoti vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlraɱ ajjhattaɱ vā bahiddhā vā samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā bahiddhā vā na samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa āyatiɱ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaɱ hoti,||<br />
					evametassa pāpakassa vivāda-mūlassa āyatiɱ anavassavo hoti.|| ||</p>

					<p class="f4">Pāpiccho hoti micchā-diṭṭhi yo so Ānanda bhikkhu kodhano hoti upanāhī,||<br />
					so sattharipi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>

					<p class="f4">Saŋghe pi agāravo viharati appatisso.|| ||</p>

					<p class="f4">Sikkhāya pi na paripūra-kāri hoti.|| ||</p>

					<p class="f4">Yo so Ānanda,||<br />
					bhikkhu satthari agāravo viharati appatisso.|| ||</p>

					<p class="f4">Dhamme agāravo viharati appatisso.|| ||</p>

					<p class="f4">Saŋghe agāravo viharati appatisso.|| ||</p>

					<p class="f4">Sikkhāya na paripurakāri hoti.|| ||</p>

					<p class="f4">So saŋghe vivādaɱ janeti,||<br />
					yo hoti vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlraɱ ajjhattaɱ vā bahiddhā vā samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā bahiddhā vā na samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa āyatiɱ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaɱ hoti,||<br />
					evametassa pāpakassa vivāda-mūlassa āyatiɱ anavassavo hoti.|| ||</p>

					<p class="f4">Sandiṭṭhiparāmāsī hoti ādhānagāhi1 du-p-paṭi-nissaggī.|| ||</p>

					<p class="f4">Yo so Ānanda,||<br />
					bhikkhu sandiṭṭhi-parāmāsī hoti ādhānagāhī du-p-paṭi-nissaggī.|| ||</p>

					<p class="f4">So sattharipi agāravo viharati appatisso.,||<br />
					Dhammepi agāravo viharati appatisso,||<br />
					saŋghepi agāravo viharati appatisso,||<br />
					sikkhāyapi na paripūra-kārī hoti.|| ||</p>

					<p class="f4">Yo so Ānanda,||<br />
					bhikkhu satthari agāravo viharati appatisso.,||<br />
					Dhamme agāravo viharati appatisso.|| ||</p>

					<p class="f4">Saŋghe agāravo viharati appatisso.|| ||</p>

					<p class="f4">Sikkhāya na paripūra-kārī hoti.|| ||</p>

					<p class="f4">So saŋghe vivādaɱ janeti.|| ||</p>

					<p class="f4">Yo hoti vivādo bahu-jan'āhitāya bahu-janā-sukhāya bahuno janassa anatthāya ahitāya dukkhāya deva-manussānaɱ.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā bahiddhā vā samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpaɱ ce tumhe Ānanda,||<br />
					vivāda-mūlaɱ ajjhattaɱ vā na samanupasseyyātha.|| ||</p>

					<p class="f4">Tatra tumhe Ānanda,||<br />
					tass'eva pāpakassa vivāda-mūlassa āyatiɱ anavassavāya paṭipajjeyyātha evametassa pāpakassa vivāda-mūlassa pahānaɱ hoti.|| ||</p>

					<p class="f4">Evam etassa pāpakassa vivāda-mūlassa āyatiɱ anavassavo hoti.|| ||</p>

					<p class="f4">Imāni kho Ānanda,||<br />
					cha vivāda-mūlāni.|| ||</p>

					<p class="f4">Cattār'imāni Ānanda,||<br />
					adhikaraṇāni.|| ||</p>

					<p class="f4">Katamāni cattāri?|| ||</p>

					<p class="f4">Vivādādhikaraṇaɱ anuvādādhikaraṇaɱ āpattādhikaraṇaɱ kiccādhikaraṇaɱ,||<br />
					imāni kho Ānanda cattāri adhikaraṇāni.|| ||</p>

					<p class="f4">Satta kho panime Ānanda,||<br />
					adhikaraṇasamathā upannuppannānaɱ adhikaraṇānaɱ samathāya vūpasamāya,||<br />
					sammukhā vinayo dātabbo sativinayo dātabbo amū'ahavinayo dātabbo paṭiññāya kāretabbaɱ yebhuyyasikā tassapāpiyyasikā tiṇavatthārako' ti.|| ||</p>

					<p class="f4">Kathañ ca Ānanda,||<br />
					sammukhā vinayo hoti?|| ||</p>

					<p class="f4">Idh'Ānanda bhikkhu vivadanti dhammoti vā adhammoti vā vinayoti vā avinayo ti vā.|| ||</p>

					<p class="f4">TehĀnanda bhikkhuhi sabbeh'eva samaggehi sanni-patitabbaɱ.|| ||</p>

					<p class="f4">Sannipatitvā dhammanetti samanumajjitabbā.|| ||</p>

					<p class="f4">Dhammanettiɱ samanumajjitvā yathā tattha sameti.|| ||</p>

					<p class="f4">Tathā taɱ adhikaraṇaɱ vūpasametabbaɱ.|| ||</p>

					<p class="f4">Evaɱ kho Ānanda,||<br />
					sammukhā vinayo hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vupasamo hoti,||<br />
					yad idaɱ sammukhāvinayena.|| ||</p>

					<p class="f4">Kathañ ca Ānanda,||<br />
					yebhuyyasikā hoti?|| ||</p>

					<p class="f4">Te ce Ānanda,||<br />
					bhikkhu na Sakkonti taɱ adhikaraṇaɱ tasmiɱ āvāse vūpasametuɱ.|| ||</p>

					<p class="f4">TehĀnanda,||<br />
					bhikkhuhi yasmiɱ āvāse bahutarā bhikkhu,||<br />
					so āvāso gantabbo.|| ||</p>

					<p class="f4">Tattha sabbeh'eva samaggehi sanni-patitabbaɱ.|| ||</p>

					<p class="f4">Sannipatitvā dhammanetti samanumajjitabbā.|| ||</p>

					<p class="f4">Dhammanettiɱ samanumajjitvā yathā tattha sameti, tathā taɱ adhikaraṇaɱ vūpasammetabbaɱ.|| ||</p>

					<p class="f4">Evaɱ kho Ānanda,||<br />
					yebhuyyasikā hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vūpasamo hoti,||<br />
					yad idaɱ yebhuyyasikāya.|| ||</p>

					<p class="f4">Katañ ca Ānanda,||<br />
					sativinayo hoti?|| ||</p>

					<p class="f4">Idh'Ānanda,||<br />
					bhikkhu bhikkhuɱ eva-rūpāya garukāya āpattiyā codeti pārājikena vā pārājikasāmantena vā 'saratāyasmā eva-rūpiɱ1 garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">So evam āha:||<br />
					'na kho ahaɱ āvuso,||<br />
					sarāmi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ <a id="pg248"><span class="f2 g"><b>[248]</b></span></a> vā' ti.|| ||</p>

					<p class="f4">Tassa kho Ānanda,||<br />
					bhikkhuno sativinayo dātabbo.|| ||</p>

					<p class="f4">Evaɱ kho Ānanda,||<br />
					sativinayo hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vūpasamo hoti,||<br />
					yad idaɱ sativinayena.|| ||</p>

					<p class="f4">Kathañ ca Ānanda,||<br />
					amūlhavinayo hoti?|| ||</p>

					<p class="f4">Idh'Ānanda,||<br />
					bhikkhu bhikkhuɱ eva-rūpāya garukāya āpattiyā codeti pārājikena vā pārājikasāmantena vā saratāyasmā eva-rūpiɱ1 garukaɱ āpattiɱ āpajjitā pārājikaɱ vā pārājikasāmantaɱ vāti.|| ||</p>

					<p class="f4">So evam āha:||<br />
					'na kho ahaɱ āvuso,||<br />
					sarāmi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">Tam enaɱ so nibbeṭhentaɱ ativeṭheti3 iŋghāyasmā sādhukameva jānāhi,||<br />
					yadi sarasi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">So evam āha:||<br />
					'ahaɱ kho āvuso,||<br />
					ummādaɱ pāpuṇiɱ cetaso vipariyesaɱ.|| ||</p>

					<p class="f4">Tena me ummattakena bahuɱ assāmaṇakaɱ ajjhāciṇṇaɱ bhāsitaparikantaɱ,||<br />
					nāhaɱ taɱ sarāmi.|| ||</p>

					<p class="f4">Mūḷhena me etaɱ katanti.|| ||</p>

					<p class="f4">Tassa kho Ānanda,||<br />
					bhikkhuno amūḷha-vinayo dātabbo.|| ||</p>

					<p class="f4">Evaɱ kho Ānanda,||<br />
					amūḷha-vinayo hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vūpasamo hoti,||<br />
					yad idaɱ amūḷha-vinayena.|| ||</p>

					<p class="f4">Kathañ ca Ānanda,||<br />
					paṭiññātakaraṇaɱ hoti?|| ||</p>

					<p class="f4">Idh'Ānanda,||<br />
					bhikkhu codito vā acodito vā6 āpattiɱ sarati vivarati uttānīkaroti.|| ||</p>

					<p class="f4">Ten'Ānanda,||<br />
					bhikkhunā buḍḍhataro bhikkhu upasankamitvā ekaɱsaɱ cīvaraɱ katvā pāde vanditvā ukkuṭikaɱ nisīditvā añjaliɱ paggahetvā evam assa vacanīyo 'ahaɱ bhante,||<br />
					itthannāmaɱ āpattiɱ āpanno,||<br />
					taɱ paṭidesemī' ti.|| ||</p>

					<p class="f4">So evam āha:||<br />
					'passasī'ti,||<br />
					'passāmī'ti.|| ||</p>

					<p class="f4">Āyatiɱ saŋvaraɱ āpajjeyyāsīti saŋvaraɱ āpajjissāmīti10.|| ||</p>

					<p class="f4">Evaɱ kho Ānanda,||<br />
					paṭiññātakaraṇaɱ hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vūpasamo hoti,||<br />
					yad idaɱ paṭiññātakaraṇena. <a id="pg249"><span class="f2 g"><b>[249]</b></span></a>|| ||</p>

					<p class="f4">Katañ ca Ānanda,||<br />
					tassapāpiyyasikā hoti?|| ||</p>

					<p class="f4">Idh'Ānanda,||<br />
					bhikkhu bhikkhuɱ eva-rūpāya garukāya āpattiyā codeti pārājikena vā pārājikasāmantena vā,||<br />
					'saratāyasmā eva-rūpiɱ garukaɱ āpattiɱ|| ||</p>

					<p class="f4">Āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">So evamahā:||<br />
					'na kho ahaɱ āvuso,||<br />
					sarāmi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā'ti tam enaɱ so nibbaṭhentaɱ ativeṭheti.|| ||</p>

					<p class="f4">Iŋghāyasmā sādhukameva jānāhi,||<br />
					yadi sarasi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">So evam āha:||<br />
					'na kho ahaɱ āvuso,||<br />
					sarāmi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā,||<br />
					sarāmi kho ahaɱ āvuso eva-rūpiɱ appamattikaɱ āpattiɱ āpajjitā'ti tam enaɱ so nibbeṭhentaɱ ativeṭheti,||<br />
					iŋghāyasmā sādhukameva jānāhi,||<br />
					yadi sarasi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">So evam āha:||<br />
					'imaɱ hi nāmāhaɱ āvuso,||<br />
					appamattikaɱ āpattiɱ āpajjitvā apuṭṭho paṭijānissāmi.|| ||</p>

					<p class="f4">Kimpan'āhaɱ eva-rūpiɱ garukaɱ āpattiɱ āpajjitvā pārājikaɱ vā pārājikasāmantaɱ vā puṭṭho na paṭijānissāmī' ti.|| ||</p>

					<p class="f4">So evam āha:||<br />
					'imaɱ hi nāma tvaɱ āvuso,||<br />
					appamattikaɱ āpattiɱ āpajjitvā apuṭṭho na paṭijānissasi.|| ||</p>

					<p class="f4">Kim pana tvaɱ eva-rūpiɱ garukaɱ āpattiɱ āpajjitvā pārājikaɱ vā pārājikasāmantaɱ vā puṭṭho paṭijānissasi,||<br />
					'iŋghāyasmā sādhukameva jānāhi,||<br />
					yadi sarasi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">So evam āha:||<br />
					'sarāmi kho ahaɱ āvuso ,||<br />
					eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā 'davā me evaɱ vuttaɱ,||<br />
					ravā me evaɱ vuttaɱ,||<br />
					'nāhaɱ taɱ sarāmi eva-rūpiɱ garukaɱ āpattiɱ āpajjitā pārājikaɱ vā pārājikasāmantaɱ vā' ti.|| ||</p>

					<p class="f4">Evaɱ kho Ānanda,||<br />
					tassapāpiyyasikā hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vūpasamo hoti,||<br />
					yadidra tassapāpiyyasikāya.|| ||</p>

					<p class="f4"><a id="pg250"><span class="f2 g"><b>[250]</b></span></a> Kathañ ca Ānanda,||<br />
					tiṇavatthārako hoti:||<br />
					idh'Ānanda,||<br />
					bhikkhunaɱ bhaṇḍanajātānaɱ kalaha-jātānaɱ vivādāpannānaɱ viharataɱ bahuɱ assāmaṇakaɱ ajjhāciṇṇaɱ hoti bhāsitaparikantaɱ.|| ||</p>

					<p class="f4">TehĀnanda,||<br />
					bhikkhuhi sabbeh'eva samaggehi sanni-patitabbaɱ.|| ||</p>

					<p class="f4">Sannipatitvā ekato pakkhikānaɱ bhikkhunaɱ byattatarena1.|| ||</p>

					<p class="f4">Bhikkhunā uṭṭhāy āsanā ekaɱsaɱ cīvaraɱ katvā añjalimpanāmetvā saŋgho ñāpetabbo.|| ||</p>

					<p class="f4">'Suṇātu me bhante,||<br />
					saŋgho:||<br />
					idaɱ amhākaɱ bhaṇḍanajātānaɱ kalaha-jātānaɱ vivādāpannānaɱ viharataɱ bahuɱ assāmaṇakaɱ ajjhāciṇṇaɱ bhāsiparikantaɱ.|| ||</p>

					<p class="f4">Yadi Sanghassa pattakallaɱ,||<br />
					ahaɱ yā c'eva imesaɱ āyasmantānaɱ āpatti,||<br />
					yā ca attano āpatti,||<br />
					imesañc'eva āyasmantānaɱ atthāya attanoca atthāya Sangha-majjhe tiṇavatthārakena deseyyaɱ ṭhapetvā thullavajjaɱ ṭhapetvā gihīpaṭisaɱyuttan' ti.|| ||</p>

					<p class="f4">Athāparesaɱ ekato pakkhikānaɱ bhikkhunaɱ byattatarena1 bhikkhunā uṭṭhāy āsanā ekaɱsaɱ cīvaraɱ katvā añjalimpanāmetvā saŋgho ñāpetabbo:|| ||</p>

					<p class="f4">'Suṇātu me bhante,||<br />
					saŋgho:||<br />
					idaɱ amhākaɱ1 bhaṇḍanajātānaɱ kalaha-jātānaɱ vivādāpannānaɱ viharataɱ bahuɱ assāmaṇakaɱ ajjhāciṇṇaɱ bhāsitaparikantaɱ.|| ||</p>

					<p class="f4">Yadi Sanghassa pattakallaɱ,||<br />
					ahaɱ yā c'eva imesaɱ āyasmantānaɱ āpatti,||<br />
					yā ca attano āpatti,||<br />
					imesañc'eva āyasmantānaɱ atthāya attanoca atthāya Sangha-majjhe tiṇavatthārakena deseyyaɱ ṭhapetvā thullavajjaɱ ṭhapetvā gihīpaṭisaɱyuttan' ti.|| ||</p>

					<p class="f4">Evaɱ kho Ānanda,||<br />
					tiṇavatthārako hoti.|| ||</p>

					<p class="f4">Evañ ca panidheka-c-cānaɱ adhikaraṇānaɱ vūpasamo hoti,||<br />
					yad idaɱ tiṇavatthārakena.|| ||</p>

					<p class="f4">Cha h'ime Ānanda,||<br />
					dhammā sārāṇīyā2 piya-karaṇā garu-karaṇā saŋgahāya avivādāya sāmaggiyā ekī-bhāvāya saŋvattanti.|| ||</p>

					<p class="f4">Katame cha:||<br />
					idh'Ānanda,||<br />
					bhikkhuno mettaɱ kāya-kammaɱ paccu-ṭ-ṭhitaɱ hoti sabrahma-cārīsu āvīc'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ Ānanda,||<br />
					bhikkhuno mettaɱ vacī-kammaɱ pacc'upaṭṭhitaɱ hoti.|| ||</p>

					<p class="f4">Sabrahma-cārisu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ Ānanda,||<br />
					bhikkhuno mettaɱ mano-kammaɱ pacc'upaṭṭhitaɱ hoti.|| ||</p>

					<p class="f4">Sabrahma-cārisu āvī c'eva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo <a id="pg251"><span class="f2 g"><b>[251]</b></span></a> saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ Ānanda,||<br />
					bhikkhu ye te lābhā dhammikā dhamma-laddhā antamaso patta-pariyāpanna-mattampi,||<br />
					tathā-rūpehi lābhehi appaṭivibhatta-bhogi hoti sīlavantehi sabrahma-cārīhi sā-dhāraṇa-bhogī.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ Ānanda,||<br />
					bhikkhu yāni tāni sīlāni akhaṇḍāni acchiddāni asa-balāni akammā-sāni bhujissāni4 viññuppa-satthāni aparām-aṭṭhāni samādhi-saŋvatta-nikāni.|| ||</p>

					<p class="f4">Tathārūpesu sīlesu sīla-sāmañña-gato viharati sabrahma-cārīhi āvī c'eva raho ca ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Puna ca paraɱ Ānanda,||<br />
					bhikkhu yā'yaɱ diṭṭhi ariyā niyyāṇikā niyyāti takkarassa sammā dukkha-k-khayāya.|| ||</p>

					<p class="f4">Tathārūpāya diṭṭhiyā diṭṭhi-sāmañña-gato viharati sabrahma-cārīhi āvī|| ||</p>

					<p class="f4">Ceva raho ca.|| ||</p>

					<p class="f4">Ayam pi dhammo sārāṇīyo piya-karaṇo garu-karaṇo saŋgahāya avivādāya sāmaggiyā ekī-bhāvāya saŋvattati.|| ||</p>

					<p class="f4">Ime kho Ānanda,||<br />
					cha sārāṇīyā dhammā piya-karaṇā garu-karaṇā saŋgahāya avivādāya sāmaggiyā ekī-bhāvāya saŋvattanti.|| ||</p>

					<p class="f4">Ime ce tumhe Ānanda,||<br />
					cha sārāṇīye dhamme samādāya saɱvatteyyātha.|| ||</p>

					<p class="f4">Passatha no tumhe,||<br />
					Ānanda,||<br />
					taɱ vacana-pathaɱ aṇuɱ vā thulaɱ vā,||<br />
					yaɱ tumhe nādhivāseyyāthāti.|| ||</p>

					<p class="f4">No h'etaɱ bhante,|| ||</p>

					<p class="f4">Tasmā tihĀnanda,||<br />
					ime cha sārāṇīye dhamme samādāya vattatha1.|| ||</p>

					<p class="f4">Taɱ vo bhavissati dīgha-rattaɱ hitāya sukhāyāti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Ānando Bhagavato bhāsitaɱ abhinandīti.|| ||</p>

					<p class="f4 ctr">Sāmagāma suttaɱ catutthaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>