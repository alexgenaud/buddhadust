<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 112. The questions that should be put to one who has stated that for him rebirth is left behind, lived is the best of lives, done is duty's doing, there is no more being any sort of an 'it' at any place of 'atness' left for him; i.e., he has declared arahantship." />
<title>MN 112: Chabbisodhana Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p112">Sutta 112</a></h4>

					<h1>Chabbisodhana Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg29"><span class="f2 g"><b>[29]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.112.chlm.sbb.htm#p1">chlm</a>][<a href="../../../dhamma-vinaya/pts/mn/mn.112.horn.pts.htm#p1">pts</a>][<a href="../../../dhamma-vinaya/mnl/mn/mn.112.upal.mnl.htm#p1">upal</a>][<a href="../../../dhamma-vinaya/bd/mn/mn.112.olds.bd.htm#p1">olds</a>][<a href="../../../dhamma-vinaya/wp/mn/mn.112.ntbb.wp.htm#p1">ntbb</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi:|| ||</p>

					<p class="f4">Bhikkhavo ti.|| ||</p>

					<p class="f4">Bhadante ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Idha, bhikkhave, bhikkhu aññaɱ vyākaroti:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāmi' ti.|| ||</p>

					<p class="f4">Tassa, bhikkhave, bhikkhuno bhāsitaɱ n'eva abhinanditabbaɱ na-p-paṭikkositabbaɱ.|| ||</p>

					<p class="f4">Anabhinan'ditvā a-p-paṭikkositvā pañho pucchitabbo:|| ||</p>

					<p class="f4">Cattāro'me, āvuso, vohārā tena Bhagavatā jānatā passatā arahatā Sammā-Saɱ-Buddhena sammad akkhātā.|| ||</p>

					<p class="f4">Katame cattāro?|| ||</p>

					<p class="f4">Diṭṭhe diṭṭha-vāditā,||<br />
					sute suta-vāditā,||<br />
					mute muta-vāditā,||<br />
					viññāte <a id="pg30"><span class="f2 g"><b>[30]</b></span></a> viññāta-vāditā.|| ||</p>

					<p class="f4">Ime kho āvuso, cattāro vohārā tena Bhagavatā jānatā passatā arahatā Sammā-Saɱ-Buddhena sammad akkhato.|| ||</p>

					<p class="f4">Kathaɱ jānato pan'āyasmato kathaɱ passato imesu catusu vohāresu anupādāya āsavehi cittaɱ vimuttan ti?|| ||</p>

					<p class="f4">Khīṇ'āsavassa, bhikkhave, bhikkhuno||<br />
					vusitavato||<br />
					kata-karaṇīyassa||<br />
					ohita-bhārassa||<br />
					anuppattasadatthassa||<br />
					parikkhīṇa-bhava-saɱyojanassa||<br />
					samma-d-aññā vimuttassa||<br />
					ayam anu-Dhammo hoti veyyākaraṇāya:|| ||</p>

					<p class="f4">Diṭṭhe kho ahaɱ, āvuso,||<br />
					anupayo anapāyo anissito appaṭibaddho vippamutto visaṅyutto vimariyādī-katena cetasā vihārāmi.|| ||</p>

					<p class="f4">Sute kho ahaɱ, āvuso,||<br />
					anupayo anapāyo anissito appaṭibaddho vippamutto visaṅyutto vimariyādī-katena cetasā viharāmi.|| ||</p>

					<p class="f4">Mute kho ahaɱ, āvuso,||<br />
					anupayo anapāyo anissito appaṭibaddho vippamutto visaṅyutto vimariyādī-katena cetasā viharāmi.|| ||</p>

					<p class="f4">Viññāte kho ahaɱ, āvuso,||<br />
					anupayo anapāyo anissito appaṭibaddho vippamutato visaṅyutto vimariyādī-katena cetasā viharāmī.|| ||</p>

					<p class="f4">Evaɱ kho me āvuso,||<br />
					jānato evaɱ passato imesu catusu vohāresu anupādāya āsavehi cittaɱ vimuttan ti.|| ||</p>

					<p class="f4">Tassa, bhikkhave, bhikkhuno Sādhūti bhāsitaɱ abhinanditabbaɱ, anumoditabbaɱ.|| ||</p>

					<p class="f4">Sādhūti bhāsitaɱ abhinan'ditvā anumo-ditvā uttariɱ pañho pucchitabbo:|| ||</p>

					<p class="f4">Pañca kho ime, āvuso,||<br />
					upādāna-k-khandhā tena Bhagavatā jānatā passatā arahatā Sammā-Saɱ-Buddhena sammad akkhatā.|| ||</p>

					<p class="f4">Katame pañca?|| ||</p>

					<p class="f4">Seyyathīdam:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṅkhār'ūpādāna-k-khandho||<br />
					viññāṇ'ūpādāna-k-khandho.|| ||</p>

					<p class="f4">Ime kho āvuso, pañc'upādāna-k-khandhā tena Bhagavatā jānatā passatā arahatā Sammā-Saɱ-Buddhena sammad akkhātā.|| ||</p>

					<p class="f4">Kathaɱ jānato pan'āyasmato||<br />
					kathaɱ passato imesu pañcasū'pādāna-k-khandhesu anupādāya āsavehi cittaɱ vimuttan ti?|| ||</p>

					<p class="f4">Khīṇ'āsavassa, bhikkhave, bhikkhuno vusitavato kata-karaṇīyassa ohita-bhārassa anuppattasadatthassa parikkhīṇa-bhava-saɱyojanassa samma-d-aññā vimuttassa ayam anu-Dhammo hoti veyyākaraṇāya:|| ||</p>

					<p class="f4">— Rūpaɱ kho ahaɱ, āvuso,||<br />
					abalaɱ virāgaɱ anassāsikan viditvā ye rūpe upāyūpādānā <a id="pg31"><span class="f2 g"><b>[31]</b></span></a> cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Vedanaɱ kho ahaɱ, āvuso,||<br />
					abalaɱ virāgaɱ anassāsikan viditvā ye vedanā upāyūpādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Saññaɱ kho ahaɱ, āvuso,||<br />
					abalaɱ virāgaɱ anassāsikan viditvā ye saññā upāyūpādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Saṅkhāre kho ahaɱ, āvuso,||<br />
					abalaɱ virāgaɱ anassāsikan viditvā ye saṅkhārā upāyūpādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.</p>

					<p class="f4">Viññāṇaɱ kho ahaɱ, āvuso,||<br />
					abalaɱ virāgaɱ anassāsikan viditvā ye viññāṇe upāyūpādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Evaɱ kho me āvuso,||<br />
					jānato evaɱ passato imesu pañcasū'pādāna-k-khandhesu anupādāya āsavehi cittaɱ vimuttan ti.|| ||</p>

					<p class="f4">Tassa bhikkhave, bhikkhuno Sādhūti bhāsitaɱ  abhinanditabbaɱ anumoditabbaɱ.|| ||</p>

					<p class="f4">Sādhūti bhāsitaɱ abhinan'ditvā anumo-ditvā uttariɱ pañho pucchitabbo:|| ||</p>

					<p class="f4">Chaḷ-y'imā āvuso,||<br />
					dhātuyo tena Bhagavatā jānatā passatā arahatā Sammā-Saɱ-Buddhena sammad akkhatā.|| ||</p>

					<p class="f4">Katamā cha?|| ||</p>

					<p class="f4">Paṭhavī-dhātu||<br />
					āpo-dhātu||<br />
					tejo-dhātu||<br />
					vāyo-dhātu||<br />
					ākāsa-dhātu||<br />
					viññāṇa-dhātu.|| ||</p>

					<p class="f4">Imā kho, āvuso, cha dhātuyo tena Bhagavatā jānatā passatā arahatā Sammā-Saɱ-Buddhena sammad akkhatā.|| ||</p>

					<p class="f4">Kathaɱ jānato pan'āyasmato kathaɱ passato imāsu chasu dhātusu anupādāya āsavehi cittaɱ vimuttanti?|| ||</p>

					<p class="f4">Khīṇ'āsavassa, bhikkhave, bhikkhuno vusitavato kata-karaṇīyassa ohita-bhārassa anupattasadatthassa parikkhīṇa-bhava-saɱyojanassa samma-d-aññā vimutassa ayam anu-Dhammo hoti veyyākaraṇāya:|| ||</p>

					<p class="f4">Paṭhavī-dhātuɱ kho ahaɱ, āvuso,||<br />
					na attato upagacchiɱ,||<br />
					na ca paṭhavī-dhātunissitaɱ attāṇaɱ.|| ||</p>

					<p class="f4">Ye ca paṭhavī-dhātunissitā upay-ū-pādānā cetaso adhiṭṭh-ā-nābhinives-ā-nusayā tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Āpo-dhātuɱ kho ahaɱ, āvuso,||<br />
					na attato upagacchiɱ,||<br />
					na ca āpo-dhātunissitaɱ attāṇaɱ.|| ||</p>

					<p class="f4">Ye ca āpo-dhātuunissitā upay-ū-pādānā cetaso adhiṭṭh-ā-nābhinives-ā-nusayā tesaɱ khayā virāgā nirodhā cāgā paṭinissaggā vimuttaɱ me cittanti pajānāmi.|| ||</p>

					<p class="f4">Tejo-dhātuɱ kho ahaɱ, āvuso,||<br />
					na attato upagacchiɱ,||<br />
					na ca tejo-dhātunissitaɱ attāṇaɱ.|| ||</p>

					<p class="f4">Ye ca tejo-dhātunissitā upay-ū-pādānā cetaso adhiṭṭh-ā-nābhinives-ā-nusayā tesaɱ khayā virāgā nirodhā cāgā paṭinissaggā vimuttaɱ me cittanti pajānāmi.|| ||</p>

					<p class="f4">Vāyo-dhātuɱ kho ahaɱ, āvuso,||<br />
					na attato upagacchiɱ,||<br />
					na ca vāyo-dhātunissitaɱ attāṇaɱ.|| ||</p>

					<p class="f4">Ye ca vāyo-dhātunissitā upay-ū-pādānā cetaso adhiṭṭh-ā-nābhinives-ā-nusayā tesaɱ khayā virāgā nirodhā cāgā paṭinissaggā vimuttaɱ me cittanti pajānāmi.|| ||</p>

					<p class="f4">Ākāsadhātuɱ kho ahaɱ, āvuso,||<br />
					na attato upagacchiɱ,||<br />
					na ca ākāsa-dhātunissitaɱ attāṇaɱ.|| ||</p>

					<p class="f4">Ye ca ākāsa-dhātunissitā upay-ū-pādānā cetaso adhiṭṭh-ā-nābhinives-ā-nusayā tesaɱ khayā virāgā nirodhā cāgā paṭinissaggā vimuttaɱ me cittanti pajānāmi.|| ||</p>

					<p class="f4">Viññāṇadhātuɱ kho ahaɱ, āvuso,||<br />
					na attato upagacchiɱ,||<br />
					na ca viññāṇadhātunissitaɱ attāṇaɱ.|| ||</p>

					<p class="f4">Ye ca viññāṇadhātunissitā upay-ū-pādānā cetaso adhiṭṭh-ā-nābhinives-ā-nusayā tesaɱ khayā virāgā nirodhā cāgā paṭinissaggā vimuttaɱ me cittanti pajānāmi.|| ||</p>

					<p class="f4">Evaɱ kho me āvuso,||<br />
					jānato evaɱ passato imāsu chasu dhātusu anupādāya āsavehi cittaɱ vimuttan ti.|| ||</p>

					<p class="f4">Tassa, bhikkhave, bhikkhuno Sādhūti bhā- <a id="pg32"><span class="f2 g"><b>[32]</b></span></a> sitaɱ abhinanditabbaɱ anumoditabbaɱ.|| ||</p>

					<p class="f4">Sādhūti bhāsitaɱ abhinan'ditvā anumo-ditvā uttariɱ pañho pucchitabbo:|| ||</p>

					<p class="f4">Cha kho pan'imāni āvuso,<br />
					ajjhattikāni bāhirāni āyatanāni tena Bhagavatā jānatā passatā arahatā Sammā-Saɱ-Buddhena sammad akkhātāni.|| ||</p>

					<p class="f4">Katamāni cha?|| ||</p>

					<p class="f4">Cakkhuɱ c'eva rūpā ca,||<br />
					sotaɱ ca saddā ca,||<br />
					ghānaɱ ca ghandhā ca,||<br />
					jivhā ca rasā ca,||<br />
					kāyo ca phoṭṭhabbā ca,||<br />
					mano ca dhammā ca.|| ||</p>

					<p class="f4">Imāni kho, āvuso,||<br />
					cha ajjhattikāni bāhirāni āyatanāni tena Bhagavatā jānatā passatā arahatā Sammā-Saɱ-Buddhena sammad akkhātāni.|| ||</p>

					<p class="f4">Kathaɱ jānato pan'āyasmato kathaɱ passato imesu chasu ajjhattikāni bāhirāni āyatanesu anupādāya āsavehi cittaɱ vimuttan ti?|| ||</p>

					<p class="f4">Khīṇ'āsavassa, bhikkhave,||<br />
					bhikkhuno vusitavato kata-karaṇīyassa ohita-bhārassa ||<br />anupattasadatthassa parikkhīṇa-bhava-saɱyojanassa||<br />samma-d-aññā vimuttassa ayam anu-Dhammo hoti veyyākaraṇāya:|| ||</p>

					<p class="f4">Cakkhusmiɱ āvuso,||<br />
					rūpe cakkhu-viññāṇe||<br />
					cakkhu-viññāṇaviññātabbesu dhammesu||<br />
					yo chando,||<br />
					yo rāgo,||<br />
					yā nandi,||<br />
					yā taṇhā,||<br />
					ye ca upay-ū-pādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Sotasmiɱ āvuso,||<br />
					sadde sota-viññāṇe||<br />
					sota-viññāṇaviññātabbesu dhammesu||<br />
					yo chando,||<br />
					yo rāgo,||<br />
					yā nandi,||<br />
					yā taṇhā,||<br />
					ye ca upay-ū-pādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Ghānasmiɱ āvuso,||<br />
					gandhe ghāna-viññāṇe||<br />
					ghāna-viññāṇaviññātabbesu dhammesu||<br />
					yo chando,||<br />
					yo rāgo,||<br />
					yā nandi,||<br />
					yā taṇhā,||<br />
					ye ca upay-ū-pādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Jivhāya āvuso,||<br />
					rase jivhā-viññāṇe||<br />
					jivhā-viññāṇaviññātabbesu dhammesu||<br />
					yo chando,||<br />
					yo rāgo,||<br />
					yā nandi,||<br />
					yā taṇhā,||<br />
					ye ca upay-ū-pādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Kāyasmiɱ āvuso,||<br />
					phoṭṭhabbe kāya-viññāṇe||<br />
					kāya-viññāṇaviññātabbesu dhammesu||<br />
					yo chando,||<br />
					yo rāgo,||<br />
					yā nandi,||<br />
					yā taṇhā,||<br />
					ye ca upay-ū-pādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Manasmiɱ āvuso,||<br />
					dhamme mano-viññāṇe||<br />
					mano-viññāṇaviññātabbesu dhammesu||<br />
					yo chando,||<br />
					yo rāgo,||<br />
					yā nandi,||<br />
					yā taṇhā,||<br />
					ye ca upay-ū-pādānā cetaso adhiṭṭh-ā-nābhinives-ā-nusayā,||<br />
					tesaɱ khayā virāgā nirodhā cāgā paṭinissaggā vimuttaɱ me cittan ti pajānāmi.|| ||</p>

					<p class="f4">Evaɱ kho me, āvuso,||<br />
					jānato evaɱ passato imesu chasu ajjhattikāni bāhirāni āyatanesu anupādāya āsavehi cittaɱ vimuttan ti.|| ||</p>

					<p class="f4">Tassa bhikkhave, bhikkhuno Sādhūti bhāsitaɱ abhinanditabbaɱ anumoditabbaɱ.|| ||</p>

					<p class="f4">Sādhūti bhāsitaɱ abhinan'ditvā anumo-ditvā uttariɱ pañho pucchitabbo:|| ||</p>

					<p class="f4">Kathaɱ jānato pan'āyasmato kathaɱ passato imasmiɱ ca saviññāṇake kāye bahiddhā ca sabba-nimittesu ahiɱkāramamiṅkāramān-ā-nusayā susamūhatā ti?|| ||</p>

					<p class="f4"><a id="pg33"><span class="f2 g"><b>[33]</b></span></a> Khīṇ'āsavassa bhikkhave, bhikkhuno vusitavato kata-karaṇīyassa ohita-bhārassa anuppattasadatthassa parikkhīṇa-bhava-saɱyojanassa samma-d-aññā vimuttassa ayam anu-Dhammo hoti veyyākaraṇāya:|| ||</p>

					<p class="f4">'Pubbe kho ahaɱ, āvuso, agāriya-bhūto samāno aviddasu ahosiɱ.|| ||</p>

					<p class="f4">Tassa me Tathāgato vā Tathāgata-sāvako vā dhammaɱ desesi.|| ||</p>

					<p class="f4">Tāhaɱ dhammaɱ sutvā Tathāgate saddhaɱ paṭilabhiɱ.|| ||</p>

					<p class="f4">So tena saddhā-paṭilābhena samannāgato iti paṭisañcikkhiɱ:|| ||</p>

					<p class="f4">Sambādho ghārāvāso rajo-patho,||<br />
					abbhokāso pabbajjā,||<br />
					na-y-idaɱ sukaraɱ agāraɱ ajjhāvasatā||<br />
					ekanta-paripuṇṇaɱ||<br />
					ekanta-parisuddhaɱ||<br />
					saṅkhalikhitaɱ Brahma-cariyaɱ carituɱ.|| ||</p>

					<p class="f4">Yan'nūn-ā-haɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan ti.|| ||</p>

					<p class="f4">So kho ahaɱ, āvuso,||<br />
					aparena samayena appaɱ vā bhoga-k-khandhaɱ pahāya mahantaɱ vā bhoga-k-khandhaɱ pahāya,||<br />
					appaɱ vā ñāti-parivaṭṭaɱ pahāya mahantaɱ vā ñāti-parivaṭṭaɱ pahāya,||<br />
					kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajiɱ.|| ||</p>

					<p class="f4">So evaɱ pabba-jito samāno bhikkhūnaɱ sikkhāsājivasamāpanno pāṇ-ā-tipātaɱ pahāya pāṇ-ā-tipātā paṭivirato ahosiɱ,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī vihāsiɱ.|| ||</p>

					<p class="f4">Adinn'ādānaɱ pahāya adinn'ādānā paṭivirato ahosiɱ.||<br />
					Dinnādāyī dinna-pāṭikankhī athenena sucibhūtena attanā vihāsiɱ.|| ||</p>

					<p class="f4">Abrahma-cariyaɱ pahāya brahma-cārī ahosiɱ ārā-cārī||<br />
					virato methunā gāma-dhammā.|| ||</p>

					<p class="f4">Musā-vādaɱ pahāya musā-vādā paṭivirato ahosiɱ,||<br />
					sacca-vādī sacca-sandho theto paccayiko avisaɱvādako lokassa.|| ||</p>

					<p class="f4">Pisunaɱ vācaɱ pahāya pisunāya vācāya paṭivirato ahosiɱ,||<br />
					ito sutvā na amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya,||<br />
					iti bhinnānaɱ vā sandhātā||<br />
					sahitānaɱ vā anuppadātā||<br />
					samagg'ārāmo samaggarato samagganandī samaggakaraṇiɱ vācaɱ bhāsitā ahosiɱ.|| ||</p>

					<p class="f4">Pharusaɱ vācaɱ pahāya pharusāya vācāya paṭivirato ahosiɱ,||<br />
					yā sā vācā neḷā kaṇṇasukhā <a id="pg34"><span class="f2 g"><b>[34]</b></span></a> pemaṇīyā hadayaɱgamā porī bahu-jana-kantā bahu-jana-manāpā tathā-rūpiɱ vācaɱ bhāsitā ahosiɱ.|| ||</p>

					<p class="f4">Sampha-p-palāpaɱ pahāya sampha-p-palāpā paṭivirato ahosiɱ,||<br />
					kāla-vādī bhūta-vādī attha-vādī dhamma-vādī vinaya-vādī ,||<br />
					nidhāna-vatiɱ vācaɱ bhāsitā ahosiɱ kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">So bījagāmabhūta-gāmasamāramhā paṭivirato ahosiɱ.|| ||</p>

					<p class="f4">Ekabbhattiko ahosiɱ ratt'ūparato,||<br />
					paṭivirato vikāla-bhojanā.|| ||</p>

					<p class="f4">Naccagītavādita visukadassanā paṭivirato ahosiɱ.|| ||</p>

					<p class="f4">Mālāgandhavilepanadhāraṇamaṇḍana vibhusanaṭṭhānā paṭivirato ahosiɱ.|| ||</p>

					<p class="f4">Uccā-sayana-mahā-sayanā paṭivirato ahosiɱ.|| ||</p>

					<p class="f4">Jātarūpa-rajata-paṭi-g-gahaṇā paṭivirato ahosiɱ.|| ||</p>

					<p class="f4">Āmakadhañña paṭi-g-gahaṇā paṭivirato ahosiɱ.|| ||</p>

					<p class="f4">Āmaka-maɱsa-paṭi-g-gahaṇā paṭivirato ahosiɱ.|| ||</p>

					<p class="f4">Itthi-kumārika-paṭi-g-gahaṇā paṭivirato ahosiɱ.|| ||</p>

					<p class="f4">Dāsi-dāsa-paṭi-g-gahaṇā paṭivirato ahosiɱ.|| ||</p>

					<p class="f4">Ajeḷaka-paṭi-g-gahaṇā paṭivirato ahosiɱ.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato ahosiɱ.|| ||</p>

					<p class="f4">Hatthigavāssa vaḷavapaṭi-g-gahaṇā paṭivirato ahosiɱ.|| ||</p>

					<p class="f4">Khetta-vatthu-paṭi-g-gahaṇā paṭivirato ahosiɱ.|| ||</p>

					<p class="f4">Dūteyya pahinagaman-ā-nuyogā paṭivirato ahosiɱ.|| ||</p>

					<p class="f4">Kaya-vikkayā paṭivirato ahosiɱ.|| ||</p>

					<p class="f4">Tulā-kūṭakaɱsakuṭamānakuṭā paṭivirato ahosiɱ.|| ||</p>

					<p class="f4">Ukkoṭanavañ cananikatisāciyogo paṭivirato ahosiɱ.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato ahosiɱ.|| ||</p>

					<p class="f4">So santuṭṭho ahosiɱ kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamiɱ,||<br />
					samādāyeva pakkamiɱ.|| ||</p>

					<p class="f4">Seyyathā pi nāma pakkhī sakuṇo yena yen'eva ḍeti,||<br />
					sapattabhārova ḍeti.|| ||</p>

					<p class="f4">Evam eva kho ahaɱ āvuso,||<br />
					santuṭṭho ahosiɱ,||<br />
					kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamiɱ,||<br />
					samādāyeva pakkamiɱ.|| ||</p>

					<p class="f4">So iminā ariyena sila-k-khandhena samannāgato ajjhattaɱ anavajja-sukhaɱ paṭisaɱvedesiɱ.|| ||</p>

					<p class="f4">So cakkhunā rūpaɱ disvā na nimitta-g-gāhī ahosiɱ n-ā-nu-vyañjana-g-gāhī.|| ||</p>

					<p class="f4">Yato'dhikaraṇam enaɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya <a id="pg35"><span class="f2 g"><b>[35]</b></span></a> paṭipajjiɱ,||<br />
					rakkhiɱ cakkhū'ndriyaɱ,||<br />
					cakkhu'ndriye saɱvaraɱ āpajjiɱ.|| ||</p>

					<p class="f4">Sotena saddaɱ sutvā na nimitta-g-gāhī ahosiɱ n-ā-nu-vyañjana-g-gāhī.|| ||</p>

					<p class="f4">Yato'dhikaraṇam enaɱ sot'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjiɱ,||<br />
					rakkhiɱ sot'indriyaɱ,||<br />
					sot'indriye saɱvaraɱ āpajjiɱ.|| ||</p>

					<p class="f4">Ghānena gandhaɱ ghāyitvā na nimitta-g-gāhī ahosiɱ n-ā-nu-vyañjana-g-gāhī.|| ||</p>

					<p class="f4">Yato'dhikaraṇam enaɱ ghān'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjiɱ,||<br />
					rakkhiɱ ghān'indriyaɱ,||<br />
					ghān'indriye saɱvaraɱ āpajjiɱ.|| ||</p>

					<p class="f4">Jivhāya rasaɱ sāyitvā na nimitta-g-gāhī ahosiɱ n-ā-nu-vyañjana-g-gāhī.|| ||</p>

					<p class="f4">Yato'dhikaraṇam enaɱ jivh'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjiɱ,||<br />
					rakkhiɱ jivh'indriyaɱ,||<br />
					jivh'indriye saɱvaraɱ āpajjiɱ.|| ||</p>

					<p class="f4">Kāyena phoṭṭhabbaɱ phusitvā na nimitta-g-gāhī ahosiɱ n-ā-nu-vyañjana-g-gāhī.|| ||</p>

					<p class="f4">Yato'dhikaraṇam enaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjiɱ,||<br />
					rakkhiɱ kāy'indriyaɱ,||<br />
					kāy'indriye saɱvaraɱ āpajjiɱ.|| ||</p>

					<p class="f4">Manasā dhammaɱ viññāya na nimitta-g-gāhī ahosiɱ n-ā-nu-vyañjana-g-gāhī.|| ||</p>

					<p class="f4">Yato'dhikaraṇam enaɱ man'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjiɱ,||<br />
					rakkhiɱ man'indriyaɱ,||<br />
					man'indriye saɱvaraɱ āpajjiɱ.|| ||</p>

					<p class="f4">So iminā ariyena indriya-saɱvarena samannāgato ajjhattaɱ avyāsekasukhaɱ paṭisaɱvedesiɱ.|| ||</p>

					<p class="f4">So abhikkante paṭikkante sampajāna-kārī ahosiɱ.|| ||</p>

					<p class="f4">Ālokite vilokite sampajāna-kārī ahosiɱ.|| ||</p>

					<p class="f4">Sammiñjite pasārite sampajāna-kārī ahosiɱ.|| ||</p>

					<p class="f4">Saṅghāṭīpattacivaradhāraṇe sampajāna-kārī ahosiɱ.|| ||</p>

					<p class="f4">Asite pīte khāyite sāyite sampajāna-kārī ahosiɱ.|| ||</p>

					<p class="f4">Uccāra-passā-vakamme sampajākārī ahosiɱ.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī ahosi.|| ||</p>

					<p class="f4">So iminā ca ariyena sīla-k-khandhena samannāgato iminā ca ariyena indriya-saɱvarena samannāgato iminā ca ariyena sati-sampajaññena samannāgato vivittaɱ sen'āsanaɱ bhajiɱ araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto<br />
					nisīdiɱ pallaṅkaɱ ābhujitvā,||<br />
					ujuɱ kāyaɱ paṇidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya||<br />
					vigātābhijjhena cetasā vihāsiɱ,||<br />
					abhijjhāya cittaɱ parisodhesiɱ.|| ||</p>

					<p class="f4">vyāpāda-padosaɱ pahāya||<br />
					avyāpanna-citto vihāsiɱ sabbapānabhūtahit-ā-nukampī,||<br />
					vyāpāda-padosā cittaɱ parisodhesiɱ.|| ||</p>

					<p class="f4">Thīna-middhaɱ pahāya||<br />
					vigata-thīna-middho vihāsiɱ āloka-saññī sato sampajāno,||<br />
					thīna-middhā cittaɱ parisodhesiɱ.|| ||</p>

					<p class="f4">Uddhacca-kukkuccaɱ pahāya||<br />
					anuddhato vihāsiɱ ajjhattaɱ vūpasanta-citto,||<br />
					uddhacca-kukkuccā cittaɱ parisodhesiɱ.|| ||</p>

					<p class="f4">Vici-kicchaɱ pahāya||<br />
					tiṇṇa-vici-kiccho vihāsiɱ akathaɱ-kathī kusalesu dhammesu,||<br />
					vicikicchāya cittaɱ parisodhesiɱ.|| ||</p>

					<p class="f4"><a id="pg36"><span class="f2 g"><b>[36]</b></span></a> So ime pañca nīvaraṇe pahāya||<br />
					cetaso upakkilese paññāya dubbalī-karaṇe||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja vihāsiɱ.|| ||</p>

					<p class="f4">Vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ||<br />
					avitakkaɱ avicāraɱ samādhi-jaɱ pitisukhaɱ dutiyaɱ-jhānaɱ upasampajja vihāsiɱ.|| ||</p>

					<p class="f4">Pītiyā ca virāgā upekkhako ca vihāsiɱ sato ca sampajāno sukhañca kāyena paṭisaɱvedesiɱ.|| ||</p>

					<p class="f4">Yaɱ taɱ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti taɱ tatiyaɱ-jhānaɱ upasampajja vihāsiɱ.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa-domanassānaɱ atthaṅ-gamā adukkha-m-asukhaɱ upekkhā-sati-pārisuddhiɱ catutthaɱ-jhānaɱ upasampajja vihāsiɱ.|| ||</p>

					<p class="f4">So evaɱ samāhite citte parisuddhe pariyodāte an-aṅgaṇe vigatupakkilese mudu-bhute kammanīye ṭhite āṇañjappatte āsavānaɱ khaya-ñāṇāya cittaɱ abhininnāmesiɱ.|| ||</p>

					<p class="f4">So idaɱ dukkhan ti yathā-bhūtaɱ abbhaññāsiɱ,||<br />
					ayaɱ dukkha-samudayo ti yathā-bhūtaɱ abbhaññāsiɱ,||<br />
					ayaɱ dukkha-nirodho ti yathā-bhūtaɱ abbhaññāsiɱ,||<br />
					ayaɱdukkha-nirodha-gāminī-paṭipadā ti yathā-bhūtaɱ abbhaññāsiɱ.|| ||</p>

					<p class="f4">Ime āsavā ti yathā-bhūtaɱ abbhaññāsiɱ,||<br />
					ayaɱ āsava-samudayo ti yathā-bhūtaɱ abbhaññāsiɱ,||<br />
					ayaɱ āsava-nirodho ti yathā-bhūtaɱ abbhaññāsiɱ,||<br />
					ayaɱ āsava-nirodha-gāminī-paṭipadā ti yathā-bhūtaɱ abbhaññāsiɱ.|| ||</p>

					<p class="f4">Tassa me evaɱ jānato evaɱ passato kām'āsavā pi cittaɱ vimuccittha,||<br />
					bhav'āsavā pi cittaɱ vimuccittha,||<br />
					avijj-ā-savā pi cittaɱ vimuccittha.|| ||</p>

					<p class="f4">Vimuttasmiɱ vimuttamiti ñāṇaɱ ahosi:|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'ti abbhaññāsiɱ.|| ||</p>

					<p class="f4">Evaɱ kho me āvuso,||<br />
					jānato evaɱ passato imasmiɱ ca saviññāṇake kāye bahiddhā ca sabba-nimittesu ahaɱ-kāra-mamaṅkāra-mān-ā-nusayā susamūhatāti.|| ||</p>

					<p class="f4">Tassa bhikkhave, bhikkhuno Sādhūti bhāsitaɱ abhinanditabbaɱ anumoditabbaɱ.|| ||</p>

					<p class="f4">Sādhūti bhāsitaɱ abhinan'ditvā anumo-ditvā evam assa vacanīyo:|| ||</p>

					<p class="f4">'Lābhā no āvuso,||<br />
					su-laddhaɱ <a id="pg37"><span class="f2 g"><b>[37]</b></span></a> no, āvuso,||<br />
					ye mayaɱ āyasmantaɱ tādisaɱ brahma-cāriɱ passāmā' ti.|| ||</p>

					<p class="f4">Idam avoca Bhagavā. Attamanā te bhikkhū Bhagavato bhāsitaɱ 'abhinandun' ti.|| ||</p>

					<p class="ctr">Chabbisodhana Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>