<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 107. The Buddha teaches a brahman his Gradual Course of instruction and answers his question as to why some attain Nibbāna this way and why some do not." />
<title>MN 107: Gaṇaka-Moggallāna Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p107">Sutta 107</a></h4>

					<h1>Gaṇaka-Moggallāna Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg1"><span class="f2 g"><b>[1]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.107.chlm.sbb.htm#p1">chlm</a>][<a href="../../../dhamma-vinaya/pts/mn/mn.107.horn.pts.htm#p1">pts</a>][<a href="../../../dhamma-vinaya/mnl/mn/mn.107.upal.mnl.htm#p1">upal</a>][<a href="../../../dhamma-vinaya/misc/mn/mn.107.pnji.misc.htm#p1">pnji</a>][<a href="../../../dhamma-vinaya/ati/mn/mn.107.than.ati.htm">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Pubbārāme Migāra-mātu pāsāde.|| ||</p>

					<p class="f4">Atha kho gaṇakaMoggallāno brāhmaṇo yena Bhagavā ten'upasaṅkami,||<br />
					upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ1 vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho gaṇakaMoggallāno brāhmaṇo Bhagavantaṃ etad avoca:|| ||</p>

					<p class="f4">Seyyathā pi bho Gotama,||<br />
					imassa Migāra-mātu pāsādassa dissati anupubbasikkhā anupubbakiriyā anupubbapaṭipadā,||<br />
					yad idaṃ yā ca pacchimā sopānaka'ebarā imesampi hi bho Gotama brāhmaṇānaṃ dissati anupubbasikkhā anupubbakiriyā anupubbapaṭipadā,||<br />
					yad idaṃ ajjhene.|| ||</p>

					<p class="f4">Imesam pi hi bho Gotama,||<br />
					issāsānaṃ dissati anupubbasikkhā anupubbakiriyā anupubbapaṭipadā yad idaṃ issatthe.|| ||</p>

					<p class="f4">Ambhākampi hi bho Gotama,||<br />
					gaṇakānaṃ gaṇanajīvānaṃ dissati anupubbasikkhā anupubbakiriyā anupubbapaṭipadā,||<br />
					yad idaṃ saṅkhāne.|| ||</p>

					<p class="f4">Mayaṃ hi bho Gotama,||<br />
					antevāsī labhitvā paṭhamaṃ evaṃ gaṇāpema: ekaṃ ekakaṃ,||<br />
					dve dukā,||<br />
					tīṇī tikā,||<br />
					cattāri catukkā,||<br />
					pañca pañcakā,||<br />
					cha chakkā,||<br />
					satta sattakā,||<br />
					aṭṭha aṭṭhakā,||<br />
					nava navakā,||<br />
					dasa dasakāti; satam pi mayaṃ bho Gotama,||<br />
					gaṇāpema.|| ||</p>

					<p class="f4">Bhiyyopi gaṇāpema sakkānu kho bho Gotama,||<br />
					imasamimpi Dhamma-Vinaye evam eva anupubbasikkhā anupubbakiriyā anupubbapaṭipadā paññāpetun' ti.|| ||</p>

					<p class="f4"><a id="pg2"><span class="f2 g"><b>[2]</b></span></a> Sakkā brāhmaṇa,||<br />
					imasamimpi Dhamma-Vinaye anupubbasikkhā anupubbakiriyā anupubbapaṭipadā paññāpetuṃ.|| ||</p>

					<p class="f4">Seyyathā pi brāhmaṇa,||<br />
					dakkho assadamako bhadraṃ ass-ā-jānīyaṃ labhitvā paṭhamen'eva mukhādhāne kāraṇaṃ kāreti.|| ||</p>

					<p class="f4">Atha uttariṃ kāraṇaṃ kāreti.|| ||</p>

					<p class="f4">Evam eva kho brāhmaṇa,||<br />
					Tathāgato purisa-dammaṃ labhitvā paṭhamaṃ evaṃ vineti: 'ehi tvaṃ bhikkhu,sīlavā hoti Pātimokkha-saṃvara-saṃvutā viharāhi ācāra-gocara-sampanno,||<br />
					aṇumattesu vajjesu bhaya-dassāvi samādāya sikkhassu sikkhā-padesu' ti.|| ||</p>

					<p class="f4">Yato kho brāhmaṇa,||<br />
					bhikkhu sīlavā hoti,||<br />
					Pātimokkha-saṃvara-saṃvuto viharati ācāra-gocara-sampanno aṇumattesu vajjesu bhaya-dassāvi samādāya sikkhati sikkhā-padesu.|| ||</p>

					<p class="f4">Tam enaṃ Tathāgato uttariṃ vineti: 'ehi tvaṃ bhikkhu,||<br />
					indriyesu gutta-dvāro hohi,||<br />
					cakkhunā rūpaṃ disvā mā nimitta-g-gāhī hohi mānubyañjanaggāhī yatvādhi-karaṇame taṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjāhi.|| ||</p>

					<p class="f4">Rakkhāhi cakkhu'ndriyaṃ.|| ||</p>

					<p class="f4">Cakkhundriye saṃvaraṃ āpajjāhi.|| ||</p>

					<p class="f4">Sotena saddaṃ sutvā mā nimitta-g-gāhī hohi mānubyāñjanaggāhī yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjāhi.|| ||</p>

					<p class="f4">Rakkhāhi sot'indriyaṃ.|| ||</p>

					<p class="f4">Sotindriye saṃvaraṃ āpajjāhi.|| ||</p>

					<p class="f4">Ghānena ghandhaṃ ghāyitvā mā nimitta-g-gāhī hohi mānubyañjanaggāhī yatvādhi-karaṇamenaṃ ghān'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjāhi.|| ||</p>

					<p class="f4">Rakkhāhi ghān'indriyaṃ.|| ||</p>

					<p class="f4">Ghānindriye saṃvaraṃ āpajjāhi.|| ||</p>

					<p class="f4">Jīvhāya rasaṃ sāyitvā mā nimitta-g-gāhī hohi mānubyañjanaggāhī yatvādhi-karaṇamenaṃ jīvhindriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjāhi.|| ||</p>

					<p class="f4">Rakkhāhi jīvhindriyaṃ.|| ||</p>

					<p class="f4">Jīvhindriye saṃvaraṃ āpajjāhi.|| ||</p>

					<p class="f4">Kāyena phoṭṭhabbaṃ phusitvā mā nimitta-g-gāhī hohi mānubyañjanaggāhī yatvādhi-karaṇamenaṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjāhi.|| ||</p>

					<p class="f4">Rakkhāhi kāy'indriyaṃ.|| ||</p>

					<p class="f4">Kāyindriye saṃvaraṃ āpajjāhi.|| ||</p>

					<p class="f4">Manasā dhammaṃ viññāya mā nimitta-g-gāhī hohi mānubyañjanaggāhī.|| ||</p>

					<p class="f4">Yatvādhi-karaṇamenaṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjāhi.|| ||</p>

					<p class="f4">Rakkhāhi man'indriyaṃ.|| ||</p>

					<p class="f4">Man'indriye saṃvaraṃ āpajjihī' ti.|| ||</p>

					<p class="f4">Yato kho brāhmaṇa,||<br />
					bhikkhu indriyesu gutta-dvāro hoti.|| ||</p>

					<p class="f4">Tam enaṃ Tathāgato uttariṃ vineti: 'ehi tvaṃ bhikkhu,||<br />
					bhojane mattaññā hohi.|| ||</p>

					<p class="f4">Paṭisaṅkhā yoniso āhāraṃ āhāreyyāsi.|| ||</p>

					<p class="f4">N'eva davāya na madāya na maṇḍanāya na vibhusanāya yāva-d-eva imassa kāyassa ṭhitiyā yāpanāya vihiṃs'ūparatiyā brahma-cariyānuggahāya,||<br />
					iti purāṇañ ca vedanaṃ paṭihaṅkhāmi,||<br />
					navañ ca vedanaṃ na uppādessāmi,||<br />
					yātrā ca me bhavissati anavajjatā ca phāsu vihāro cā' ti.|| ||</p>

					<p class="f4">Yato kho <a id="pg3"><span class="f2 g"><b>[3]</b></span></a> brāhmaṇa,||<br />
					bhikkhu bhojane mattañuñā hoti.|| ||</p>

					<p class="f4">Tam enaṃ Tathāgato uttariṃ vineti: 'ehi tvaṃ bhikkhu,||<br />
					jāgariyaṃ anuyutto viharāhi,||<br />
					divasaṃ caṅkamena nisajjāya āvaraṇīyehi dhammehi cittaṃ parisodhehi.|| ||</p>

					<p class="f4">Rattiyā paṭhamaṃ yāmaṃ caṅkamena nisajjāya āvaraṇīye hi dhamme hi cittaṃ parisodhehi,||<br />
					rattiyā majjhimaṃ yāmaṃ dakkhiṇena passena sīhaseyyaṃ kappeyyāsi pāde pādaṃ accādhāya sato sampajāno uṭṭhāna-saññaṃ mana-sikaritvā,||<br />
					rattiyā pacchimaṃ yāmaṃ paccu-ṭṭhāya caṅkamena nisajjāya āvaraṇīyehi dhammehi cittaṃ parisodhehī' ti.|| ||</p>

					<p class="f4">Yato kho brāhmaṇa,||<br />
					bhikkhu jāgariyaṃ anuyutto hoti tam enaṃ Tathāgato uttariṃ vineti 'ehi tvaṃ bhikkhu,||<br />
					sati-sampajjaññena samannāgato hohi 'abhikkante paṭikkante sampajāna-kārī,||<br />
					ālokite vilokite sampajāna-kārī,||<br />
					sammiñjite pasārite samapajānakārī,||<br />
					saṅghāṭipatta-cīvaradhāraṇe sampajāna-kārī,||<br />
					asite pīte khāyite sāyite sampajāna-kārī,||<br />
					uccāra-passāvakamme sampajāna-kārī,||<br />
					gate ṭhite nisinne sutte jagārite bhāsite tuṇhīgāve sampajāna-kārī' ti.|| ||</p>

					<p class="f4">Yato kho brāhmaṇa,||<br />
					bhikkhu sati-sampajaññena samannāgato hoti.|| ||</p>

					<p class="f4">Tam enaṃ Tathāgato uttariṃ vineti: 'ehi tvaṃ bhikkhu,||<br />
					vivittaṃ sen'āsanaṃ bhaja1 araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjan' ti.|| ||</p>

					<p class="f4">So vivittaṃ sen'āsanaṃ bhajati araññaṃ rukkha-mūlraṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā,||<br />
					so abhijjhaṃ loke pahāya vigat-ā-bhijjhena cetasā viharati.|| ||</p>

					<p class="f4">Abhijjhāya cittaṃ parisodheti,||<br />
					vyāpāda-padosaṃ pahāya avyāpanna-citto viharati sabba-pāṇa-bhūta-hit-ā-nukampī.|| ||</p>

					<p class="f4">vyāpāda-padosā cittaṃ parisodheti thīna-middhaṃ pahāya vigata thīna-middho viharati āloka-saññī sato sampajāno,||<br />
					thīna-middhā cittaṃ parisodheti uddhacca-kukkuccaṃ pahāya anuddhato viharati ajjhattaṃ vūpasanta-citto.|| ||</p>

					<p class="f4">Uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati.|| ||</p>

					<p class="f4">Akathaṃ-kathi kusalesu dhammesu.|| ||</p>

					<p class="f4">Vicikicchāya cittaṃ parisodheti.|| ||</p>

					<p class="f4"><a id="pg4"><span class="f2 g"><b>[4]</b></span></a> So ime pañca nīvaraṇe pahāya cetaso upakkilese paññāya dubbalī-karaṇe civicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ1 upasampajja viharati vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ2 upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhañca kāyena paṭisaṃvedeti.|| ||</p>

					<p class="f4">Yaṃ taṃ ariyā ācikkhanti,||<br />
					'Upekkhako satimā sukha-vihārī' ti.|| ||</p>

					<p class="f4">Taṃ tatiyaṃ-jhānaṃ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa-domanassānaṃ atthaṅ-gamā adukkha-m-asukhaṃ upekkhā-sati-pārisuddhiṃ catutthaṃ-jhānaṃ upasasampajja viharati.|| ||</p>

					<p class="f4">Ye kho te brāhmaṇa,||<br />
					bhikkhū sekhā appattamānasā6 anuttaraṃ yoga-k-khemaṃ patthayamānā viharanti.|| ||</p>

					<p class="f4">Tesu me ayaṃ eva-rūpī anusāsanī hoti: 'ye pana te bhikkhu Arahanto bīṇāsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saṃyojanā samma-d-aññā vimuttā.|| ||</p>

					<p class="f4">Tesaṃ ime dhammā diṭṭha-dhamma-sukha-vihārāya c'eva saṃvaṭṭanti sati-sampajaññāya cā' ti.|| ||</p>

					<p class="f4">Evaṃ vutte gaṇakaMoggallāno brāhmaṇo Bhagavantaṃ etad avoca: 'kin nu kho bhoto Gotamassa sāvakā bhotā Gotamena evaṃ ovadiyamānā evaṃ anusāsiyamānā sabb'eva accantaniṭṭhaṃ Nibbānaṃ ārādhenti,||<br />
					udāhu ekacce nārādhentī' ti?|| ||</p>

					<p class="f4">App'ekacce kho brāhmaṇa,||<br />
					mama sāvakā mayā evaṃ ovadiyamānā evaṃ anusāsiyamānā accantaniṭṭhaṃ Nibbānaṃ ārādhenti,||<br />
					ekacce nārādhentī' ti.|| ||</p>

					<p class="f4">Ko nu kho bhante,||<br />
					hetu,||<br />
					ko paccayo,||<br />
					yaṃ tiṭṭhateva Nibbānaṃ,||<br />
					tiṭṭhati Nibbāna-gāmiMaggo,||<br />
					tiṭṭhati bhavaṃ Gotamo sam-ā-dapetā,||<br />
					atha ca pana bhoto Gotamassa sāvakā bhotā Gotamena evaṃ ovadiyamānā evaṃ anusāsiyamānā app'ekacce accantaniṭṭhaṃ Nibbānaṃ ārādhenti,||<br />
					ekac'eva nārādhentī' ti.|| ||</p>

					<p class="f4">Tena hi brāhmaṇa,||<br />
					taṃ yeva ettha paṭipucchissāmi. Yathā te khameyya,||<br />
					tathā naṃ vyākareyyāsi.|| ||</p>

					<p class="f4">'Taṃ kiṃ <a id="pg5"><span class="f2 g"><b>[5]</b></span></a> maññasi brāhmaṇa,||<br />
					kusalo tvaṃ Rājagahagāmissa Maggassā' ti?|| ||</p>

					<p class="f4">Evaṃ bho,||<br />
					kusalo ahaṃ Rājagahagāmissa Maggassā' ti.|| ||</p>

					<p class="f4">Evaṃ bho,||<br />
					kusalo ahaṃ Rājagahagāmissa Maggassā' ti.|| ||</p>

					<p class="f4">Taṃ kiṃ maññasi brāhmaṇa,||<br />
					idha puriso āgaccheyya Rājagahaṃ gantukāmo,||<br />
					so taṃ upasaṅkamitvā evaṃ vadeyya: 'icchām'ahaṃ bhante,||<br />
					Rājagahaṃ gantuṃ,||<br />
					tassa me Rājagahassa Maggaṃ upadisāti.|| ||</p>

					<p class="f4">Tam enaṃ tvaṃ evaṃ vadeyyāsi: 'ehambho purisa,||<br />
					ayaṃ Maggo Rājagahaṃ gacchati,||<br />
					tena muhuttaṃ gaccha,||<br />
					tena muhuttaṃ ganatvā dakkhi'ssasi amukaṃ nāma gāmaṃ,||<br />
					tena muhuttaṃ gaccha,||<br />
					tena muhuttaṃ ganatvā dakkhi'ssasi amukaṃ nāma nigamaṃ,||<br />
					tena muhuttaṃ gaccha,||<br />
					tena muhuttaṃ gantvā dakkhi'ssasi Rājagahassa ārāma-rāmaṇeyyakaṃ vana-rāmaṇeyyakaṃ bhūmi-rāmaṇeyyakaṃ pokkharaṇīrāmaṇeyyakan' ti.|| ||</p>

					<p class="f4">So tayā evaṃ ovadiyamāno evaṃ anusāsiyamāno ummaggaṃ gahetvā pacchāmukho gaccheyya.|| ||</p>

					<p class="f4">Atha dutiyo puriso āgaccheyyaRājagahaṃ gantukāmo.|| ||</p>

					<p class="f4">So taṃ upasaṅkamitvā evaṃ vadeyya: 'icchām'ahaṃ bhante,||<br />
					Rājagahaṃ gantuṃ.|| ||</p>

					<p class="f4">Tassa me Rājagahassa Maggaṃ upadisā' ti.|| ||</p>

					<p class="f4">Tam enaṃ tvaṃ evaṃ vadeyyāsi: ehambho purisa,||<br />
					ayaṃ Maggo Rājagahaṃ gacchati,||<br />
					tena muhuttaṃ gaccha,||<br />
					tena muhuttaṃ gantavā dakkhi'ssasi amukaṃ nāma gāmaṃ,||<br />
					tena muhuttaṃ gaccha,||<br />
					tena muhuttaṃ gantvā dakkhi'ssasi amukaṃ nāma nigamaṃ,||<br />
					tena muhuttaṃ gaccha,||<br />
					tena muhuttaṃ gantvā dakkhi'ssasi Rājagahassa ārāma-rāmaṇeyyakaṃ vana-rāmaṇeyyakaṃ bhūmi-rāmaṇeyyakaṃ pokkharaṇīrāmaṇeyyakan' ti.|| ||</p>

					<p class="f4">So tayā evaṃ ovadiyamāno evaṃ anusāsiyamāno sotthinā Rājagahaṃ gaccheyya.|| ||</p>

					<p class="f4"><a id="pg6"><span class="f2 g"><b>[6]</b></span></a> Ko nu kho brāhmaṇa,||<br />
					hetu,||<br />
					ko paccayo,||<br />
					yaṃ tiṭṭhateva Rājagahaṃ tiṭṭhati Rājagahagāmī Maggo,||<br />
					tiṭṭhati tvaṃ sam-ā-dapetā.|| ||</p>

					<p class="f4">Atha ca pana tayā evaṃ ovadiyamāno evaṃ anusāsiyamāno eko puriso ummaggaṃ gahetvā pacchāmukho gaccheyya.|| ||</p>

					<p class="f4">Eko sotthinā Rājagahaṃ gaccheyyā' ti?|| ||</p>

					<p class="f4">Ettha kyāhaṃ bho Gotama karomi,||<br />
					Maggakkhāyīhaṃ bho Gotamā' ti.|| ||</p>

					<p class="f4">Evam eva kho brāhmaṇa,||<br />
					tiṭṭhateva Nibbānaṃ,||<br />
					tiṭṭhati Nibbāna-gāmiMaggo,||<br />
					tiṭṭhāmahaṃ sam-ā-dapetā,||<br />
					atha ca pana mama sāvakā mayā evaṃ ovadiyamānā evaṃ anusāsiyamānā app'ekacce accantaniṭṭhaṃ Nibbānaṃ ārādhenti,||<br />
					ekacce nārādhenti.|| ||</p>

					<p class="f4">Ettha kyāhaṃ brāhmaṇa,||<br />
					karomi?|| ||</p>

					<p class="f4">Maggakkhāyīhaṃ,||<br />
					brāhmaṇa,||<br />
					Tathāgato' ti.|| ||</p>

					<p class="f4">Evaṃ vutte gaṇakaMoggallāno brāhmaṇo Bhagavantaṃ etad avoca: 'yeme bho Gotama,||<br />
					puggalā assaddhā jīvikatthā agārasmā anagāriyaṃ pabba-jitā saṭhā māyāvino keṭubhino uddhatā uṇṇaḷā capalā mukharā vikiṇṇa-vācā indriyesu agutta-dvārā bhojane amattaññuno jāgariyaṃ ananuyuttā sāmaññe anapekkhavanto sikkhāya na tibba-gāravā bāhulikā sāthalikā okkamane pubbaṅgamā paviveke nikkhitta-dhurā kusītā hīna-viriyā muṭṭha-s-satino asampajānā asamāhitā vibbhanta-cittā duppaññā eḷa-mugā,||<br />
					na tehi bhavaṃ Gotamo saddhiṃ saṃvasati.|| ||</p>

					<p class="f4">Ye paname kula-puttā saddhā agārasmā anagāriyaṃ pabba-jitā asaṭhā amāyāvino akeṭubhino anuddhatā anuṇṇaḷā acapalā amukharā avikiṇṇa-vācā indriyesu gutta-dvārā bhojane mattaññuno jāgariyaṃ anuyuttā sāmaññe apekkhavanto sikkhāya tibba-gāravā na bāhulikā na sāthalikā okkamane nikkhitta-dhurā paviveke pubbaṅgamā āraddha-viriyā pahit'attā upatthika-satino sampajānā samāhitā ek'agga-cittā paññavanto aneḷa-mūgā,||<br />
					tehi bhavaṃ Gotamo saddhiṃ saṃvasati.|| ||</p>

					<p class="f4">Seyyathā pi bho Gotama,||<br />
					ye keci mūla-gandhā,||<br />
					kālānusārikaṃ1 tesaṃ aggam akkhāyati.|| ||</p>

					<p class="f4">Ye keci sāra-gandhā,||<br />
					lohita-candanaṃ tesaṃ aggam akkhāyati.|| ||</p>

					<p class="f4">Ye keci puppha-gandhā,||<br />
					<a id="pg7"><span class="f2 g"><b>[7]</b></span></a> vassikaṃ tesaṃ aggam akkhāyati.|| ||</p>

					<p class="f4">Evam eva kho bhoto Gotamassa ovādo paramajjadhammesu.|| ||</p>

					<p class="f4">'Abhikkantaṃ bho Gotama,||<br />
					abhikkantaṃ bho Gotama,||<br />
					seyyathā pi bho Gotama,||<br />
					nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mū'ahassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya cakkhu-manto rūpāni dakkhintī'ti evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṃ gatanti.|| ||</p>

					<p class="ctr">Gaṇaka-Moggallāna Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>