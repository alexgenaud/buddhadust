<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 107. The Buddha teaches a brahman his Gradual Course of instruction and answers his question as to why some attain Nibbāna this way and why some do not." />
<title>MN 107: Ganaka-Moggallāna Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p107">Sutta 107</a></h4>

					<h1>Gaṇaka-Moggallāna Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.107.chlm.sbb.htm#p1">chlm</a>][<a href="../../../dhamma-vinaya/pts/mn/mn.107.horn.pts.htm#p1">pts</a>][<a href="../../../dhamma-vinaya/mnl/mn/mn.107.upal.mnl.htm#p1">upal</a>][<a href="../../../dhamma-vinaya/misc/mn/mn.107.pnji.misc.htm#p1">pnji</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Pubbārāme Migāra-mātu pāsāde.|| ||</p>

					<p class="f4">Atha kho gaṇakaMoggallāno brāhmaṇo yena Bhagavā ten'upasankami,||<br />
					upasankamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ1 vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho gaṇakaMoggallāno brāhmaṇo Bhagavantaɱ etad avoca:|| ||</p>

					<p class="f4">Seyyathā pi bho Gotama,||<br />
					imassa Migāra-mātu pāsādassa dissati anupubbasikkhā anupubbakiriyā anupubbapaṭipadā,||<br />
					yad idaɱ yā ca pacchimā sopānaka'ebarā imesampi hi bho Gotama brāhmaṇānaɱ dissati anupubbasikkhā anupubbakiriyā anupubbapaṭipadā,||<br />
					yad idaɱ ajjhene.|| ||</p>

					<p class="f4">Imesam pi hi bho Gotama,||<br />
					issāsānaɱ dissati anupubbasikkhā anupubbakiriyā anupubbapaṭipadā yad idaɱ issatthe.|| ||</p>

					<p class="f4">Ambhākampi hi bho Gotama,||<br />
					gaṇakānaɱ gaṇanajīvānaɱ dissati anupubbasikkhā anupubbakiriyā anupubbapaṭipadā,||<br />
					yad idaɱ saŋkhāne.|| ||</p>

					<p class="f4">Mayaɱ hi bho Gotama,||<br />
					antevāsī labhitvā paṭhamaɱ evaɱ gaṇāpema: ekaɱ ekakaɱ,||<br />
					dve dukā,||<br />
					tīṇī tikā,||<br />
					cattāri catukkā,||<br />
					pañca pañcakā,||<br />
					cha chakkā,||<br />
					satta sattakā,||<br />
					aṭṭha aṭṭhakā,||<br />
					nava navakā,||<br />
					dasa dasakāti; satam pi mayaɱ bho Gotama,||<br />
					gaṇāpema.|| ||</p>

					<p class="f4">Bhiyyopi gaṇāpema sakkānu kho bho Gotama,||<br />
					imasamimpi Dhamma-Vinaye evam eva anupubbasikkhā anupubbakiriyā anupubbapaṭipadā paññāpetun' ti.|| ||</p>

					<p class="f4"><a id="pg2"><span class="f2 g"><b>[2]</b></span></a> Sakkā brāhmaṇa,||<br />
					imasamimpi Dhamma-Vinaye anupubbasikkhā anupubbakiriyā anupubbapaṭipadā paññāpetuɱ.|| ||</p>

					<p class="f4">Seyyathā pi brāhmaṇa,||<br />
					dakkho assadamako bhadraɱ ass-ā-jānīyaɱ labhitvā paṭhamen'eva mukhādhāne kāraṇaɱ kāreti.|| ||</p>

					<p class="f4">Atha uttariɱ kāraṇaɱ kāreti.|| ||</p>

					<p class="f4">Evam eva kho brāhmaṇa,||<br />
					Tathāgato purisa-dammaɱ labhitvā paṭhamaɱ evaɱ vineti: 'ehi tvaɱ bhikkhu,sīlavā hoti Pātimokkha-saŋvara-saɱvutā viharāhi ācāra-gocara-sampanno,||<br />
					aṇumattesu vajjesu bhaya-dassāvi samādāya sikkhassu sikkhā-padesu' ti.|| ||</p>

					<p class="f4">Yato kho brāhmaṇa,||<br />
					bhikkhu sīlavā hoti,||<br />
					Pātimokkha-saŋvara-saɱvuto viharati ācāra-gocara-sampanno aṇumattesu vajjesu bhaya-dassāvi samādāya sikkhati sikkhā-padesu.|| ||</p>

					<p class="f4">Tam enaɱ Tathāgato uttariɱ vineti: 'ehi tvaɱ bhikkhu,||<br />
					indriyesu gutta-dvāro hohi,||<br />
					cakkhunā rūpaɱ disvā mā nimitta-g-gāhī hohi mānubyañjanaggāhī yatvādhi-karaṇame taɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjāhi.|| ||</p>

					<p class="f4">Rakkhāhi cakkhu'ndriyaɱ.|| ||</p>

					<p class="f4">Cakkhundriye saŋvaraɱ āpajjāhi.|| ||</p>

					<p class="f4">Sotena saddaɱ sutvā mā nimitta-g-gāhī hohi mānubyāñjanaggāhī yatvādhi-karaṇamenaɱ sot'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjāhi.|| ||</p>

					<p class="f4">Rakkhāhi sot'indriyaɱ.|| ||</p>

					<p class="f4">Sotindriye saŋvaraɱ āpajjāhi.|| ||</p>

					<p class="f4">Ghānena ghandhaɱ ghāyitvā mā nimitta-g-gāhī hohi mānubyañjanaggāhī yatvādhi-karaṇamenaɱ ghān'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjāhi.|| ||</p>

					<p class="f4">Rakkhāhi ghān'indriyaɱ.|| ||</p>

					<p class="f4">Ghānindriye saŋvaraɱ āpajjāhi.|| ||</p>

					<p class="f4">Jīvhāya rasaɱ sāyitvā mā nimitta-g-gāhī hohi mānubyañjanaggāhī yatvādhi-karaṇamenaɱ jīvhindriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjāhi.|| ||</p>

					<p class="f4">Rakkhāhi jīvhindriyaɱ.|| ||</p>

					<p class="f4">Jīvhindriye saŋvaraɱ āpajjāhi.|| ||</p>

					<p class="f4">Kāyena phoṭṭhabbaɱ phusitvā mā nimitta-g-gāhī hohi mānubyañjanaggāhī yatvādhi-karaṇamenaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjāhi.|| ||</p>

					<p class="f4">Rakkhāhi kāy'indriyaɱ.|| ||</p>

					<p class="f4">Kāyindriye saŋvaraɱ āpajjāhi.|| ||</p>

					<p class="f4">Manasā dhammaɱ viññāya mā nimitta-g-gāhī hohi mānubyañjanaggāhī.|| ||</p>

					<p class="f4">Yatvādhi-karaṇamenaɱ man'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjāhi.|| ||</p>

					<p class="f4">Rakkhāhi man'indriyaɱ.|| ||</p>

					<p class="f4">Man'indriye saŋvaraɱ āpajjihī' ti.|| ||</p>

					<p class="f4">Yato kho brāhmaṇa,||<br />
					bhikkhu indriyesu gutta-dvāro hoti.|| ||</p>

					<p class="f4">Tam enaɱ Tathāgato uttariɱ vineti: 'ehi tvaɱ bhikkhu,||<br />
					bhojane mattaññā hohi.|| ||</p>

					<p class="f4">Paṭisaŋkhā yoniso āhāraɱ āhāreyyāsi.|| ||</p>

					<p class="f4">N'eva davāya na madāya na maṇḍanāya na vibhusanāya yāva-d-eva imassa kāyassa ṭhitiyā yāpanāya vihiɱs'ūparatiyā brahma-cariyānuggahāya,||<br />
					iti purāṇañ ca vedanaɱ paṭihaŋkhāmi,||<br />
					navañ ca vedanaɱ na uppādessāmi,||<br />
					yātrā ca me bhavissati anavajjatā ca phāsu vihāro cā' ti.|| ||</p>

					<p class="f4">Yato kho <a id="pg3"><span class="f2 g"><b>[3]</b></span></a> brāhmaṇa,||<br />
					bhikkhu bhojane mattañuñā hoti.|| ||</p>

					<p class="f4">Tam enaɱ Tathāgato uttariɱ vineti: 'ehi tvaɱ bhikkhu,||<br />
					jāgariyaɱ anuyutto viharāhi,||<br />
					divasaɱ caŋkamena nisajjāya āvaraṇīyehi dhammehi cittaɱ parisodhehi.|| ||</p>

					<p class="f4">Rattiyā paṭhamaɱ yāmaɱ caŋkamena nisajjāya āvaraṇīye hi dhamme hi cittaɱ parisodhehi,||<br />
					rattiyā majjhimaɱ yāmaɱ dakkhiṇena passena sīhaseyyaɱ kappeyyāsi pāde pādaɱ accādhāya sato sampajāno uṭṭhāna-saññaɱ mana-sikaritvā,||<br />
					rattiyā pacchimaɱ yāmaɱ paccu-ṭṭhāya caŋkamena nisajjāya āvaraṇīyehi dhammehi cittaɱ parisodhehī' ti.|| ||</p>

					<p class="f4">Yato kho brāhmaṇa,||<br />
					bhikkhu jāgariyaɱ anuyutto hoti tam enaɱ Tathāgato uttariɱ vineti 'ehi tvaɱ bhikkhu,||<br />
					sati-sampajjaññena samannāgato hohi 'abhikkante paṭikkante sampajāna-kārī,||<br />
					ālokite vilokite sampajāna-kārī,||<br />
					sammiñjite pasārite samapajānakārī,||<br />
					sanghāṭipatta-cīvaradhāraṇe sampajāna-kārī,||<br />
					asite pīte khāyite sāyite sampajāna-kārī,||<br />
					uccāra-passāvakamme sampajāna-kārī,||<br />
					gate ṭhite nisinne sutte jagārite bhāsite tuṇhīgāve sampajāna-kārī' ti.|| ||</p>

					<p class="f4">Yato kho brāhmaṇa,||<br />
					bhikkhu sati-sampajaññena samannāgato hoti.|| ||</p>

					<p class="f4">Tam enaɱ Tathāgato uttariɱ vineti: 'ehi tvaɱ bhikkhu,||<br />
					vivittaɱ sen'āsanaɱ bhaja1 araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjan' ti.|| ||</p>

					<p class="f4">So vivittaɱ sen'āsanaɱ bhajati araññaɱ rukkha-mūlraɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā,||<br />
					so abhijjhaɱ loke pahāya vigat-ā-bhijjhena cetasā viharati.|| ||</p>

					<p class="f4">Abhijjhāya cittaɱ parisodheti,||<br />
					vyāpāda-padosaɱ pahāya avyāpanna-citto viharati sabba-pāṇa-bhūta-hitānukampī.|| ||</p>

					<p class="f4">vyāpāda-padosā cittaɱ parisodheti thīna-middhaɱ pahāya vigata thīna-middho viharati āloka-saññī sato sampajāno,||<br />
					thīna-middhā cittaɱ parisodheti uddhacca-kukkuccaɱ pahāya anuddhato viharati ajjhattaɱ vūpasanta-citto.|| ||</p>

					<p class="f4">Uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya tiṇṇa-vici-kiccho viharati.|| ||</p>

					<p class="f4">Akathaŋkathi kusalesu dhammesu.|| ||</p>

					<p class="f4">Vicikicchāya cittaɱ parisodheti.|| ||</p>

					<p class="f4"><a id="pg4"><span class="f2 g"><b>[4]</b></span></a> So ime pañca nīvaraṇe pahāya cetaso upakkilese paññāya dubbalī-karaṇe civicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ1 upasampajja viharati vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ2 upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno sukhañca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti,||<br />
					'Upekkhako satimā sukha-vihārī' ti.|| ||</p>

					<p class="f4">Taɱ tatiyaɱ-jhānaɱ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-m-asukhaɱ upekkhā-sati-pārisuddhiɱ catutthaɱ-jhānaɱ upasasampajja viharati.|| ||</p>

					<p class="f4">Ye kho te brāhmaṇa,||<br />
					bhikkhū sekhā appattamānasā6 anuttaraɱ yoga-k-khemaɱ patthayamānā viharanti.|| ||</p>

					<p class="f4">Tesu me ayaɱ eva-rūpī anusāsanī hoti: 'ye pana te bhikkhu arahanto bīṇāsavā vusitavanto kata-karaṇīyā ohita-bhārā anuppatta-sadatthā parikkhīṇa-bhava-saŋyojanā samma-d-aññā vimuttā.|| ||</p>

					<p class="f4">Tesaɱ ime dhammā diṭṭha-dhamma-sukha-vihārāya c'eva saŋvattanti sati-sampajaññāya cā' ti.|| ||</p>

					<p class="f4">Evaɱ vutte gaṇakaMoggallāno brāhmaṇo Bhagavantaɱ etad avoca: 'kin nu kho bhoto Gotamassa sāvakā bhotā Gotamena evaɱ ovadiyamānā evaɱ anusāsiyamānā sabb'eva accantaniṭṭhaɱ Nibbānaɱ ārādhenti,||<br />
					udāhu ekacce nārādhentī' ti?|| ||</p>

					<p class="f4">App'ekacce kho brāhmaṇa,||<br />
					mama sāvakā mayā evaɱ ovadiyamānā evaɱ anusāsiyamānā accantaniṭṭhaɱ Nibbānaɱ ārādhenti,||<br />
					ekacce nārādhentī' ti.|| ||</p>

					<p class="f4">Ko nu kho bhante,||<br />
					hetu,||<br />
					ko paccayo,||<br />
					yaɱ tiṭṭhateva Nibbānaɱ,||<br />
					tiṭṭhati Nibbāna-gāmiMaggo,||<br />
					tiṭṭhati bhavaɱ Gotamo sam-ā-dapetā,||<br />
					atha ca pana bhoto Gotamassa sāvakā bhotā Gotamena evaɱ ovadiyamānā evaɱ anusāsiyamānā app'ekacce accantaniṭṭhaɱ Nibbānaɱ ārādhenti,||<br />
					ekac'eva nārādhentī' ti.|| ||</p>

					<p class="f4">Tena hi brāhmaṇa,||<br />
					taɱ yeva ettha paṭipucchissāmi. Yathā te khameyya,||<br />
					tathā naɱ vyākareyyāsi.|| ||</p>

					<p class="f4">'Taɱ kiɱ <a id="pg5"><span class="f2 g"><b>[5]</b></span></a> maññasi brāhmaṇa,||<br />
					kusalo tvaɱ Rājagahagāmissa Maggassā' ti?|| ||</p>

					<p class="f4">Evaɱ bho,||<br />
					kusalo ahaɱ Rājagahagāmissa Maggassā' ti.|| ||</p>

					<p class="f4">Evaɱ bho,||<br />
					kusalo ahaɱ Rājagahagāmissa Maggassā' ti.|| ||</p>

					<p class="f4">Taɱ kiɱ maññasi brāhmaṇa,||<br />
					idha puriso āgaccheyya Rājagahaɱ gantukāmo,||<br />
					so taɱ upasankamitvā evaɱ vadeyya: 'icchām'ahaɱ bhante,||<br />
					Rājagahaɱ gantuɱ,||<br />
					tassa me Rājagahassa Maggaɱ upadisāti.|| ||</p>

					<p class="f4">Tam enaɱ tvaɱ evaɱ vadeyyāsi: 'ehambho purisa,||<br />
					ayaɱ Maggo Rājagahaɱ gacchati,||<br />
					tena muhuttaɱ gaccha,||<br />
					tena muhuttaɱ ganatvā dakkhi'ssasi amukaɱ nāma gāmaɱ,||<br />
					tena muhuttaɱ gaccha,||<br />
					tena muhuttaɱ ganatvā dakkhi'ssasi amukaɱ nāma nigamaɱ,||<br />
					tena muhuttaɱ gaccha,||<br />
					tena muhuttaɱ gantvā dakkhi'ssasi Rājagahassa ārāma-rāmaṇeyyakaɱ vana-rāmaṇeyyakaɱ bhūmi-rāmaṇeyyakaɱ pokkharaṇīrāmaṇeyyakan' ti.|| ||</p>

					<p class="f4">So tayā evaɱ ovadiyamāno evaɱ anusāsiyamāno ummaggaɱ gahetvā pacchāmukho gaccheyya.|| ||</p>

					<p class="f4">Atha dutiyo puriso āgaccheyyaRājagahaɱ gantukāmo.|| ||</p>

					<p class="f4">So taɱ upasankamitvā evaɱ vadeyya: 'icchām'ahaɱ bhante,||<br />
					Rājagahaɱ gantuɱ.|| ||</p>

					<p class="f4">Tassa me Rājagahassa Maggaɱ upadisā' ti.|| ||</p>

					<p class="f4">Tam enaɱ tvaɱ evaɱ vadeyyāsi: ehambho purisa,||<br />
					ayaɱ Maggo Rājagahaɱ gacchati,||<br />
					tena muhuttaɱ gaccha,||<br />
					tena muhuttaɱ gantavā dakkhi'ssasi amukaɱ nāma gāmaɱ,||<br />
					tena muhuttaɱ gaccha,||<br />
					tena muhuttaɱ gantvā dakkhi'ssasi amukaɱ nāma nigamaɱ,||<br />
					tena muhuttaɱ gaccha,||<br />
					tena muhuttaɱ gantvā dakkhi'ssasi Rājagahassa ārāma-rāmaṇeyyakaɱ vana-rāmaṇeyyakaɱ bhūmi-rāmaṇeyyakaɱ pokkharaṇīrāmaṇeyyakan' ti.|| ||</p>

					<p class="f4">So tayā evaɱ ovadiyamāno evaɱ anusāsiyamāno sotthinā Rājagahaɱ gaccheyya.|| ||</p>

					<p class="f4"><a id="pg6"><span class="f2 g"><b>[6]</b></span></a> Ko nu kho brāhmaṇa,||<br />
					hetu,||<br />
					ko paccayo,||<br />
					yaɱ tiṭṭhateva Rājagahaɱ tiṭṭhati Rājagahagāmī Maggo,||<br />
					tiṭṭhati tvaɱ sam-ā-dapetā.|| ||</p>

					<p class="f4">Atha ca pana tayā evaɱ ovadiyamāno evaɱ anusāsiyamāno eko puriso ummaggaɱ gahetvā pacchāmukho gaccheyya.|| ||</p>

					<p class="f4">Eko sotthinā Rājagahaɱ gaccheyyā' ti?|| ||</p>

					<p class="f4">Ettha kyāhaɱ bho Gotama karomi,||<br />
					Maggakkhāyīhaɱ bho Gotamā' ti.|| ||</p>

					<p class="f4">Evam eva kho brāhmaṇa,||<br />
					tiṭṭhateva Nibbānaɱ,||<br />
					tiṭṭhati Nibbāna-gāmiMaggo,||<br />
					tiṭṭhāmahaɱ sam-ā-dapetā,||<br />
					atha ca pana mama sāvakā mayā evaɱ ovadiyamānā evaɱ anusāsiyamānā app'ekacce accantaniṭṭhaɱ Nibbānaɱ ārādhenti,||<br />
					ekacce nārādhenti.|| ||</p>

					<p class="f4">Ettha kyāhaɱ brāhmaṇa,||<br />
					karomi?|| ||</p>

					<p class="f4">Maggakkhāyīhaɱ,||<br />
					brāhmaṇa,||<br />
					Tathāgato' ti.|| ||</p>

					<p class="f4">Evaɱ vutte gaṇakaMoggallāno brāhmaṇo Bhagavantaɱ etad avoca: 'yeme bho Gotama,||<br />
					puggalā assaddhā jīvikatthā agārasmā anagāriyaɱ pabba-jitā saṭhā māyāvino keṭubhino uddhatā uṇṇaḷā capalā mukharā vikiṇṇa-vācā indriyesu agutta-dvārā bhojane amattaññuno jāgariyaɱ ananuyuttā sāmaññe anapekkhavanto sikkhāya na tibba-gāravā bāhulikā sāthalikā okkamane pubbaŋ-gamā paviveke nikkhitta-dhurā kusītā hīna-viriyā muṭṭha-s-satino asampajānā asamāhitā vibbhanta-cittā duppaññā eḷa-mugā,||<br />
					na tehi bhavaɱ Gotamo saddhiɱ saɱvasati.|| ||</p>

					<p class="f4">Ye paname kula-puttā saddhā agārasmā anagāriyaɱ pabba-jitā asaṭhā amāyāvino akeṭubhino anuddhatā anuṇṇaḷā acapalā amukharā avikiṇṇa-vācā indriyesu gutta-dvārā bhojane mattaññuno jāgariyaɱ anuyuttā sāmaññe apekkhavanto sikkhāya tibba-gāravā na bāhulikā na sāthalikā okkamane nikkhitta-dhurā paviveke pubbaŋ-gamā āraddha-viriyā pahit'attā upaṭṭhita-satino sampajānā samāhitā ek'agga-cittā paññavanto aneḷa-mūgā,||<br />
					tehi bhavaɱ Gotamo saddhiɱ saɱvasati.|| ||</p>

					<p class="f4">Seyyathā pi bho Gotama,||<br />
					ye keci mūla-gandhā,||<br />
					kālānusārikaɱ1 tesaɱ aggam akkhāyati.|| ||</p>

					<p class="f4">Ye keci sāra-gandhā,||<br />
					lohita-candanaɱ tesaɱ aggam akkhāyati.|| ||</p>

					<p class="f4">Ye keci puppha-gandhā,||<br />
					<a id="pg7"><span class="f2 g"><b>[7]</b></span></a> vassikaɱ tesaɱ aggam akkhāyati.|| ||</p>

					<p class="f4">Evam eva kho bhoto Gotamassa ovādo paramajjadhammesu.|| ||</p>

					<p class="f4">'Abhikkantaɱ bho Gotama,||<br />
					abhikkantaɱ bho Gotama,||<br />
					seyyathā pi bho Gotama,||<br />
					nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mū'ahassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya cakkhu-manto rūpāni dakkhintī'ti evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaɱ gatanti.|| ||</p>

					<p class="f4 ctr">Gaṇaka Moggallāna suttaɱ sattamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>