<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 124. Bakkula utters a lion's roar to his old friend the wanderer Kassapa the Unclothed who is so impressed he joins the order and soon attains Arahantship himself." />
<title>MN 124: Bakkula Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p124">Sutta 124</a></h4>

					<h1>Bakkula Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg124"><span class="f2 g"><b>[124]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.124.chlm.sbb.htm#p1">chlm</a>][<a href="../../../dhamma-vinaya/pts/mn/mn.124.horn.pts.htm#p1">pts</a>][<a href="../../../dhamma-vinaya/mnl/mn/mn.124.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā bakkulo Rājagahe viharati Veḷuvane Kalandakanivāpe. Atha kho acelaKassapo āyasmato bakkulassa purāṇagihīsahāyo <a id="pg125"><span class="f2 g"><b>[125]</b></span></a> yen'āyasmā bakkulo ten'upasaṇkami. Upasaṇkamitvā āyasmatā bakkulena saddhiṃ sammodi. Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi. Eka-m-antaṃ nisinno kho acelaKassapo āyasmantaṃ bakkulaṃ etad avoca:</p>

					<p class="f4">Kīvaciraṃ pabba-jitosi, āvuso bakkulāti:|| ||</p>

					<p class="f4">Asīti me āvuso vassāni pabba-jitassāti.|| ||</p>

					<p class="f4">Imehi pana te āvuso bakkula, asītiyā vassehi kati-k-khattuṃ methuno dhammo patisevitoti:|| ||</p>

					<p class="f4">Na kho maṃ āvuso Kassapa, evaṃ pucchitabbaṃ: 'imehi pana te āvuso bakkula, asītiyā vassehi kati-k-khattuṃ methuno dhammo patisevito' ti. Evañ ca kho maṃ āvuso Kassapa, pucchitabbaṃ: 'imehi pana te āvuso bakkula, asītiyā vassehi kati-k-khattuṃ kāma-saññā uppannapubbā' ti.|| ||</p>

					<p class="f4">Imehi pana te āvuso, bakkula. Asītiyā vassehi kati-k-khattuṃ kāma-saññā uppannapubbāti.|| ||</p>

					<p class="f4">Asīti me āvuso Kassapa, vassāni pabba-jitassa, nābhijānāmi kāma-saññaṃ uppannapubbaṃ. </p>
					<p class="f4">Yampāyasmā bakkulo asītiyā vassehi nābhijānāti kāma-saññaṃ uppannapubbaṃ.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi vyāpāda-saññaṃ uppannapubbaṃ.|| ||</p>

					<p class="f4">Idam pi mayaṃ āyasmanto bakkulassa accariyaṃ abbhuta-dhammaṃ dhārema.Vihiṃsāsaññaṃ uppannapubbaṃ.|| ||</p>

					<p class="f4">Yampāyasmā bakkulo asītiyā vassehi nābhijānāti vihiṃsā-saññaṃ uppannapubbaṃ.|| ||</p>

					<p class="f4">Idam pi mayaṃ āyasmanto bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi kāma-vitakkaṃ uppannapubbaṃ, yampāyasmā bakkulo asitiyā vassehi nābhijānāti vyāpāda-vitakkaṃ uppannapubbaṃ.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa nābhijānāmi vyāpāda-vitakkaṃ uppannapubbaṃ, yampāyasmā bakkulo asītiyā vassehi nābhijānāti vihiṃsā-vitakkaṃ uppannapubbaṃ.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhūta-dhammaṃ dhārema.|| ||</p>

					<p class="f4"><a id="pg126"><span class="f2 g"><b>[126]</b></span></a> Asīti me āvuso, vassāni pabba-jitassa, nābhijānāmi gahapati cīvaraṃ sāditā. Yampāyasmā bakkulo asītiyā vassehi nābhijānāti cīvaraṃ sāditā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi satthena cīvaraṃ chinditā.</p>
					<p class="f4">Yampāyasmā bakkulo asītiyā vassehi nābhijānāti cīvaraṃ chinditā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi sūciyā cīvaraṃ sibbitā. Yampāyasmā bakkulo asītiyā vassehi nābhijānāti cīvaraṃ sibbitā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi rajanena cīvaraṃ rajitā. Yampāyasmā bakkulo asitiyā vassehi nābhijānāti cīvaraṃ rajitā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi kaṭhine1 cīvaraṃ sibbitā.</p>
					<p class="f4">Yampāyasmā bakkulo asītiyā vassehi nābhijānāti cīvaraṃ sibbitā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi sabrahma-cārī cīvarakamme byāpāritā2 yampāyasmā bakkulo asītiyā vassehi nābhijānāti cīvaraṃ byāpāritā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi nimantanaṃ sāditā. Yampāyasmā bakkulo asītiyā vassehi nābhijānāti nimantanaṃ sāditā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi eva-rūpaṃ cittaṃ uppannapubbaṃ: ahovata maṃ koci nimanteyyāti. Yampāyasmā bakkulo asītiyā vassehi nābhijānāti cittaṃ uppannapubbaṃ.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi antaraghare nisīditā. Yampāyasmā bakkulo asītiyā vassehi nābhijānāti antaraghare nisīditā.|| ||</p>

					<p class="f4">Idam pi mayaṃ āyasmanto bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa nābhijānāmi antaraghare bhuñjitā. Yampāyasmā bakkulo.|| ||</p>

					<p class="f4">Asītiyā vassehi nābhijānāti antaraghare bhuñjitā. Idam pi mayaṃ āyasmato bakkulassa acchariyaṃ abbhuta-dhammaṃ dhadhadada dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi mātu-gāmassa anubyañjenaso nimittaṃ gahetā. Yampāyasmā bakkulo asītiyā vassehi nābhijānāti nimittaṃ gahetā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa nābhijānāmi mātu-gāmassa dhammaṃ desitā, antamaso catu-p-padampi gāthaṃ. Yampāyasmā bakkulo asītiyā vassehi nābhijānāti antamaso catu-p-padampi gāthaṃ.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhutaṃ dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi bhikkhuṇūpassayaṃ upasaṇkamitā. Yampāyasmā bakkulo asītiyā vassehi nābhijānāti bhikkhuṇūpassayaṃ upasaṇkamitā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi bhikkhuṇīyā dhammaṃ desitā yampāyasmā bakkulo asītiyā vassehi nābhijānāti bhikkhuṇīyā dhammaṃ desitā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa nābhijānāmi sikkhamānāya dhammaṃ desitā. Yampāyasmā bakkulo asītiyā vassehi nābhijānāti sikkhamānāya dhammaṃ desitā.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi sāmaṇeriyā dhammaṃ desitā. Yampāyasmā bakkulo asītiyā vassehi nābhijānāti sāmaṇeriyā dhammaṃ desitā. Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi pabbājetā yampāyasmā bakkulo asītiyā vassehi nābhijānāti pabbājetā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi upasampādetā. Yampāyasmā bakkulo asītiyā vassehi nābhijānāti upasampādetā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi nissayaṃ dātā. Yampāyasmā bakkulo asītiyā vassehi nābhijānāti nissayaṃ dātā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi sāmaṇeraṃ upa-ṭ-ṭh-ā-petā. Yampāyasmā bakkulo asītiyā vassehi nābhijānāti sāmaṇeraṃ upa-ṭ-ṭh-ā-petā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi jantāghare nahāyitā. Yampāyasmā bakkulo asītiyā vassehi nābhijānāti jantāghare nahāyitā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi cuṇṇena nahāyitā. Yampāyasmā bakkulo asītiyā vassehi nābhijānāti cuṇṇena nahāyitā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi sabrahma-cārī <a id="pg127"><span class="f2 g"><b>[127]</b></span></a> gattaparikamme vyāpāritā1 yampāyasmā bakkulo asītiyā vassehi nābhijānāti sabrahma-cārī gattaparikamme vyāpāritā1 idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi ābādhaṃ uppannapubbaṃ antamaso gaddūhana-mattampi. Yampāyasmā bakkulo asītiyā vassehi nābhijānāti ābādhaṃ uppannapubbaṃ antamaso gaddūhana-mattampi idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi bhesajjaṃ pariharitā2 antamaso harītakīkhaṇḍampi. Yampāyasmā bakkulo asītiyā vassehi nābhijānāti bhesajjaṃ pariharitā2 antamaso harītakīkhaṇḍampi idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi apassenakaṃ apassetā3 yampāyasmā bakkulo asītiyā vassehi nābhijānāti apassenakaṃ apassetā3 idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi seyyaṃ kappetā. Yampāyasmā bakkulo asītiyā vassehi nābhijānāti.|| ||</p>

					<p class="f4">Seyyaṃ kappetā idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi gāmantasen'āsane vassaṃ upagantā. Yampāyasmā bakkulo asītiyā vassehi nābhijānāti gāmantasen'āsane vassaṃ upagantā.|| ||</p>

					<p class="f4"> Idam pi mayaṃ ayasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4">Sattāhameva kho ahaṃ āvuso, saraṇo raṭṭhapiṇḍaṃ bhuñjiṃ. Atha aṭṭhamiyaṃ aññā udapādi. Yampāyasmā bakkulo sattāhameva saraṇo raṭṭhapiṇḍaṃ bhuñji, atha aṭṭhamiyaṃ aññā udapādi.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema. || ||</p>

					<p class="f4">Labheyyāhaṃ āvuso bakkula, imasmiṃ Dhamma-Vinaye pabbajjaṃ, labheyyaṃ upasampadanti.|| ||</p>

					<p class="f4">Alattha kho acelaKassapo imasmiṃ Dhamma-Vinaye pabbajjaṃ, alattha upasampadaṃ. Acir'ūpasampanno kho pan'āyasmā Kassapo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti. Tad anuttaraṃ Brahma-cariya-pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi. Khīṇā jāti, vusitaṃ Brahma-cariyaṃ, kataṃ karaṇīyaṃ, nāparaṃ itthattāyā ti abbhaññāsi. Aññataro kho pan'āyasmā Kassapo arahataṃ ahosi.|| ||</p>

					<p class="f4">Atha kho āyasmā bakkulo aparena samayena apāpuraṇaṃ1 ādāya vihārena vihāraṃ upasaṇkamitvā evam āha: abhi-k-kamathāyasmanto, abhi-k-kamathāyasmanto, ajja me pari-Nibbānaṃ bhavissatī' ti.|| ||</p>

					<p class="f4">Yampāyasmā bakkulo apāpuraṇaṃ1 ādāya vihārena vihāraṃ upasaṇkamitvā evam āha: 'abhi-k-kamathāyasmanto, abhi-k-kamathāyasmanto, ajja me pari-Nibbānaṃ bhavissatī' ti.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhārema.|| ||</p>

					<p class="f4"><a id="pg128"><span class="f2 g"><b>[128]</b></span></a> Atha kho āyasmā bakkulo majjhe bhikkhuSaṇghassa nisinnakova parinibbāyi.|| ||</p>

					<p class="f4">Yampāyasmā bakkulo majjhe bhikkhuSaṇghassa nisinnakova parinibbāyi.|| ||</p>

					<p class="f4">Idam pi mayaṃ āyasmato bakkulassa acchariyaṃ abbhuta-dhammaṃ dhāremāti.|| ||</p>

					<p class="ctr">Bakkula Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>