<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 124. Bakkula utters a lion's roar to his old friend the wanderer Kassapa the Unclothed who is so impressed he joins the order and soon attains arahantship himself." />
<title>MN 124: Bakkula Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p124">Sutta 124</a></h4>

					<h1>Bakkula Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg124"><span class="f2 g"><b>[124]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.124.chlm.sbb.htm#p1">chlm</a>][<a href="../../../dhamma-vinaya/pts/mn/mn.124.horn.pts.htm#p1">pts</a>][<a href="../../../dhamma-vinaya/mnl/mn/mn.124.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ āyasmā bakkulo Rājagahe viharati Veḷuvane Kalandakanivāpe. Atha kho acelaKassapo āyasmato bakkulassa purāṇagihīsahāyo <a id="pg125"><span class="f2 g"><b>[125]</b></span></a> yen'āyasmā bakkulo ten'upasaṅkami. Upasaṅkamitvā āyasmatā bakkulena saddhiɱ sammodi. Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi. Eka-m-antaɱ nisinno kho acelaKassapo āyasmantaɱ bakkulaɱ etad avoca:</p>

					<p class="f4">Kīvaciraɱ pabba-jitosi, āvuso bakkulāti:|| ||</p>

					<p class="f4">Asīti me āvuso vassāni pabba-jitassāti.|| ||</p>

					<p class="f4">Imehi pana te āvuso bakkula, asītiyā vassehi kati-k-khattuɱ methuno dhammo patisevitoti:|| ||</p>

					<p class="f4">Na kho maɱ āvuso Kassapa, evaɱ pucchitabbaɱ: 'imehi pana te āvuso bakkula, asītiyā vassehi kati-k-khattuɱ methuno dhammo patisevito' ti. Evañ ca kho maɱ āvuso Kassapa, pucchitabbaɱ: 'imehi pana te āvuso bakkula, asītiyā vassehi kati-k-khattuɱ kāma-saññā uppannapubbā' ti.|| ||</p>

					<p class="f4">Imehi pana te āvuso, bakkula. Asītiyā vassehi kati-k-khattuɱ kāma-saññā uppannapubbāti.|| ||</p>

					<p class="f4">Asīti me āvuso Kassapa, vassāni pabba-jitassa, nābhijānāmi kāma-saññaɱ uppannapubbaɱ. </p>
					<p class="f4">Yampāyasmā bakkulo asītiyā vassehi nābhijānāti kāma-saññaɱ uppannapubbaɱ.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi vyāpāda-saññaɱ uppannapubbaɱ.|| ||</p>

					<p class="f4">Idam pi mayaɱ āyasmanto bakkulassa accariyaɱ abbhuta-dhammaɱ dhārema.Vihiɱsāsaññaɱ uppannapubbaɱ.|| ||</p>

					<p class="f4">Yampāyasmā bakkulo asītiyā vassehi nābhijānāti vihiɱsā-saññaɱ uppannapubbaɱ.|| ||</p>

					<p class="f4">Idam pi mayaɱ āyasmanto bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi kāma-vitakkaɱ uppannapubbaɱ, yampāyasmā bakkulo asitiyā vassehi nābhijānāti vyāpāda-vitakkaɱ uppannapubbaɱ.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa nābhijānāmi vyāpāda-vitakkaɱ uppannapubbaɱ, yampāyasmā bakkulo asītiyā vassehi nābhijānāti vihiɱsā-vitakkaɱ uppannapubbaɱ.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhūta-dhammaɱ dhārema.|| ||</p>

					<p class="f4"><a id="pg126"><span class="f2 g"><b>[126]</b></span></a> Asīti me āvuso, vassāni pabba-jitassa, nābhijānāmi gahapati civaraɱ sāditā. Yampāyasmā bakkulo asītiyā vassehi nābhijānāti cīvaraɱ sāditā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi satthena cīvaraɱ chinditā.</p>
					<p class="f4">Yampāyasmā bakkulo asītiyā vassehi nābhijānāti cīvaraɱ chinditā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi sūciyā cīvaraɱ sibbitā. Yampāyasmā bakkulo asītiyā vassehi nābhijānāti cīvaraɱ sibbitā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi rajanena cīvaraɱ rajitā. Yampāyasmā bakkulo asitiyā vassehi nābhijānāti cīvaraɱ rajitā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi kaṭhine1 cīvaraɱ sibbitā.</p>
					<p class="f4">Yampāyasmā bakkulo asītiyā vassehi nābhijānāti cīvaraɱ sibbitā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi sabrahma-cārī cīvarakamme byāpāritā2 yampāyasmā bakkulo asītiyā vassehi nābhijānāti cīvaraɱ byāpāritā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi nimantanaɱ sāditā. Yampāyasmā bakkulo asītiyā vassehi nābhijānāti nimantanaɱ sāditā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi eva-rūpaɱ cittaɱ uppannapubbaɱ: ahovata maɱ koci nimanteyyāti. Yampāyasmā bakkulo asītiyā vassehi nābhijānāti cittaɱ uppannapubbaɱ.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi antaraghare nisīditā. Yampāyasmā bakkulo asītiyā vassehi nābhijānāti antaraghare nisīditā.|| ||</p>

					<p class="f4">Idam pi mayaɱ āyasmanto bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa nābhijānāmi antaraghare bhuñjitā. Yampāyasmā bakkulo.|| ||</p>

					<p class="f4">Asītiyā vassehi nābhijānāti antaraghare bhuñjitā. Idam pi mayaɱ āyasmato bakkulassa acchariyaɱ abbhuta-dhammaɱ dhadhadada dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi mātu-gāmassa anubyañjenaso nimittaɱ gahetā. Yampāyasmā bakkulo asītiyā vassehi nābhijānāti nimittaɱ gahetā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa nābhijānāmi mātu-gāmassa dhammaɱ desitā, antamaso catu-p-padampi gāthaɱ. Yampāyasmā bakkulo asītiyā vassehi nābhijānāti antamaso catu-p-padampi gāthaɱ.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhutaɱ dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi bhikkhuṇūpassayaɱ upasaṅkamitā. Yampāyasmā bakkulo asītiyā vassehi nābhijānāti bhikkhuṇūpassayaɱ upasaṅkamitā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi bhikkhuṇīyā dhammaɱ desitā yampāyasmā bakkulo asītiyā vassehi nābhijānāti bhikkhuṇīyā dhammaɱ desitā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa nābhijānāmi sikkhamānāya dhammaɱ desitā. Yampāyasmā bakkulo asītiyā vassehi nābhijānāti sikkhamānāya dhammaɱ desitā.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi sāmaṇeriyā dhammaɱ desitā. Yampāyasmā bakkulo asītiyā vassehi nābhijānāti sāmaṇeriyā dhammaɱ desitā. Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi pabbājetā yampāyasmā bakkulo asītiyā vassehi nābhijānāti pabbājetā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi upasampādetā. Yampāyasmā bakkulo asītiyā vassehi nābhijānāti upasampādetā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi nissayaɱ dātā. Yampāyasmā bakkulo asītiyā vassehi nābhijānāti nissayaɱ dātā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi sāmaṇeraɱ upa-ṭ-ṭh-ā-petā. Yampāyasmā bakkulo asītiyā vassehi nābhijānāti sāmaṇeraɱ upa-ṭ-ṭh-ā-petā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi jantāghare nahāyitā. Yampāyasmā bakkulo asītiyā vassehi nābhijānāti jantāghare nahāyitā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso, vassāni pabba-jitassa, nābhijānāmi cuṇṇena nahāyitā. Yampāyasmā bakkulo asītiyā vassehi nābhijānāti cuṇṇena nahāyitā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi sabrahma-cārī <a id="pg127"><span class="f2 g"><b>[127]</b></span></a> gattaparikamme vyāpāritā1 yampāyasmā bakkulo asītiyā vassehi nābhijānāti sabrahma-cārī gattaparikamme vyāpāritā1 idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi ābādhaɱ uppannapubbaɱ antamaso gaddūhana-mattampi. Yampāyasmā bakkulo asītiyā vassehi nābhijānāti ābādhaɱ uppannapubbaɱ antamaso gaddūhana-mattampi idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi bhesajjaɱ pariharitā2 antamaso harītakīkhaṇḍampi. Yampāyasmā bakkulo asītiyā vassehi nābhijānāti bhesajjaɱ pariharitā2 antamaso harītakīkhaṇḍampi idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi apassenakaɱ apassetā3 yampāyasmā bakkulo asītiyā vassehi nābhijānāti apassenakaɱ apassetā3 idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi seyyaɱ kappetā. Yampāyasmā bakkulo asītiyā vassehi nābhijānāti.|| ||</p>

					<p class="f4">Seyyaɱ kappetā idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Asīti me āvuso vassāni pabba-jitassa, nābhijānāmi gāmantasen'āsane vassaɱ upagantā. Yampāyasmā bakkulo asītiyā vassehi nābhijānāti gāmantasen'āsane vassaɱ upagantā.|| ||</p>

					<p class="f4"> Idam pi mayaɱ ayasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4">Sattāhameva kho ahaɱ āvuso, saraṇo raṭṭhapiṇḍaɱ bhuñjiɱ. Atha aṭṭhamiyaɱ aññā udapādi. Yampāyasmā bakkulo sattāhameva saraṇo raṭṭhapiṇḍaɱ bhuñji, atha aṭṭhamiyaɱ aññā udapādi.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema. || ||</p>

					<p class="f4">Labheyyāhaɱ āvuso bakkula, imasmiɱ Dhamma-Vinaye pabbajjaɱ, labheyyaɱ upasampadanti.|| ||</p>

					<p class="f4">Alattha kho acelaKassapo imasmiɱ Dhamma-Vinaye pabbajjaɱ, alattha upasampadaɱ. Acir'ūpasampanno kho pan'āyasmā Kassapo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti. Tad anuttaraɱ Brahma-cariya-pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi. Khīṇā jāti, vusitaɱ Brahma-cariyaɱ, kataɱ karaṇīyaɱ, nāparaɱ itthattāyā ti abbhaññāsi. Aññataro kho pan'āyasmā Kassapo arahataɱ ahosi.|| ||</p>

					<p class="f4">Atha kho āyasmā bakkulo aparena samayena apāpuraṇaɱ1 ādāya vihārena vihāraɱ upasaṅkamitvā evam āha: abhi-k-kamathāyasmanto, abhi-k-kamathāyasmanto, ajja me pari-Nibbānaɱ bhavissatī' ti.|| ||</p>

					<p class="f4">Yampāyasmā bakkulo apāpuraṇaɱ1 ādāya vihārena vihāraɱ upasaṅkamitvā evam āha: 'abhi-k-kamathāyasmanto, abhi-k-kamathāyasmanto, ajja me pari-Nibbānaɱ bhavissatī' ti.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhārema.|| ||</p>

					<p class="f4"><a id="pg128"><span class="f2 g"><b>[128]</b></span></a> Atha kho āyasmā bakkulo majjhe bhikkhuSaṅghassa nisinnakova parinibbāyi.|| ||</p>

					<p class="f4">Yampāyasmā bakkulo majjhe bhikkhuSaṅghassa nisinnakova parinibbāyi.|| ||</p>

					<p class="f4">Idam pi mayaɱ āyasmato bakkulassa acchariyaɱ abbhuta-dhammaɱ dhāremāti.|| ||</p>

					<p class="ctr">Bakkula Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>