<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 149. A detailed analysis of how attachment to the six sense realms leads to rebirth and how detachment from the six sense realms leads to the development of the 8-fold path, the four settings-up of memory, the four best efforts, the four power paths, the five forces, the five powers, the seven dimensions of self-awakening, calm and insight and knowledge and freedom (that is, Arahantship)." />
<title>MN 149: Mahā Saḷ-Āyatanika Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p149">Sutta 149</a></h4>

					<h1>Mahā Saḷ-Āyatanika Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg287"><span class="f2 g"><b>[287]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.149.chlm.sbb.htm#p1">chlm</a>][<a href="../../../dhamma-vinaya/pts/mn/mn.149.horn.pts.htm#p1">pts</a>][<a href="../../../dhamma-vinaya/ati/mn/mn.149.than.ati.htm#p1">than</a>][<a href="../../../dhamma-vinaya/wp/mn/mn.149.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.149.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.</p>

					<p class="f4">Tatra kho Bhagavā bhikkhū āmantesi bhikkhavo' ti.</p>

					<p class="f4">'Bhadante'ti te bhikkhū Bhagavato paccassosuṃ.</p>

					<p class="f4">Bhagavā etad avoca:|| ||</p>

					<p class="f4">2. Mahāsaḷāyatanikaṃ vo bhikkhave, desissāmi.</p>

					<p class="f4">Taṃ suṇātha sādhukaṃ manasi karotha bhāsissāmīti.</p>

					<p class="f4">Evaṃ bhante' ti kho te bhikkhū Bhagavato paccassosuṃ.</p>

					<p class="f4">Bhagavā etad avoca:|| ||</p>

					<p class="f4">3. Cakkhuṃ bhikkhave,||<br />
					ajānaṃ apassaṃ yathā-bhūtaṃ,||<br />
					rūpe ajānaṃ apassaṃ yathā-bhūtaṃ,||<br />
					cakkhu-viññāṇaṃ ajānaṃ apassaṃ yathā-bhūtaṃ,||<br />
					cakkhu-samphassaṃ ajānaṃ apassaṃ yathā-bhūtaṃ,||<br />
					yampidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi ajānaṃ apassaṃ yathā-bhūtaṃ,||<br />
					cakkhusmiṃ sāra-j-jati,||<br />
					rūpesu sāra-j-jati,||<br />
					cakkhu-viññāṇe sāra-j-jati,||<br />
					cakkhu-samphasse sāra-j-jati,||<br />
					yampidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi sāra-j-jati.|| ||</p>

					<p class="f4">Tassa sārattassa saṃyuttassa sammūḷhassa assādānupassino viharato āyatiṃ pañc'upādāna-k-khandhā upacayaṃ gacchanti.</p>

					<p class="f4">Taṇhā c'assa pono-bhavikā nandi-rāga-sahagatā tatra tatr-ā-bhinandinī,||<br />
					sā c'assa pavaḍḍhati.</p>

					<p class="f4">Tassa kāyikā pi darathā pavaḍḍhanti,||<br />
					<a id="pg288"><span class="f2 g"><b>[288]</b></span></a> cetasikā pi darathā pavaḍḍhanti,||<br />
					kayikāpi santāpā pavaḍḍhanti,||<br />
					cetasikā pi santāpā pavaḍḍhanti,||<br />
					kāyikā pi pariḷāhā pavaḍḍhanti,||<br />
					cetasikā pi pariḷāhā pavaḍḍhanti,||<br />
					so kāyadukkhampi cetodukkhampi paṭisaṃvedeti.|| ||</p>

					<p class="f4">4. Sotaṃ bhikkhave,||<br />
					ajānaṃ apassaṃ yathā-bhūtaṃ,||<br />
					sadde ajānaṃ apassaṃ yathā-bhūtaṃ,||<br />
					sota-viññāṇaṃ ajānaṃ apassaṃ yathā-bhūtaṃ,||<br />
					sota-samphassaṃ ajānaṃ apassaṃ yathā-bhūtaṃ,||<br />
					yampidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi ajānaṃ apassaṃ yathā-bhūtaṃ,||<br />
					sotasmiṃ sāra-j-jati,||<br />
					saddesu sāra-j-jati,||<br />
					sota-viññāṇe sāra-j-jati,||<br />
					sota-samphasse sāra-j-jati,||<br />
					yampidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi sāra-j-jati.|| ||</p>

					<p class="f4">5. Ghānaṃ bhikkhave,||<br />
					ajānaṃ apassaṃ yathā-bhūtaṃ,||<br />
					gandhe ajānaṃ apassaṃ yathā-bhūtaṃ,||<br />
					ghāna-viññāṇaṃ ajānaṃ apassaṃ yathā-bhūtaṃ,||<br />
					ghāna-samphassaṃ ajānaṃ apassaṃ yathā-bhūtaṃ,||<br />
					yampidaṃ gandha-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi ajānaṃ apassaṃ yathā-bhūtaṃ,||<br />
					ghānasmiṃ sāra-j-jati,||<br />
					gandhesu sāra-j-jati,||<br />
					ghāna-viññāṇe sāra-j-jati,||<br />
					ghāna-samphasse sāra-j-jati,||<br />
					yampidaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi sāra-j-jati.|| ||</p>

					<p class="f4">6. Jivhaṃ bhikkhave,||<br />
					ajānaṃ apassaṃ yathā-bhūtaṃ,||<br />
					rasā ajānaṃ apassaṃ yathā-bhūtaṃ,||<br />
					jivhā-viññāṇaṃ ajānaṃ apassaṃ yathā-bhūtaṃ,||<br />
					jivhā-samphassaṃ ajānaṃ apassaṃ yathā-bhūtaṃ,||<br />
					yampidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi ajānaṃ apassaṃ yathā-bhūtaṃ,||<br />
					jivhasmiṃ sāra-j-jati,||<br />
					rasesu sāra-j-jati,||<br />
					jivhā-viññāṇe sāra-j-jati,||<br />
					jivhā-samphasse sāra-j-jati,||<br />
					yampidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi sāra-j-jati.|| ||</p>

					<p class="f4">7. Kāyaṃ bhikkhave,||<br />
					ajānaṃ apassaṃ yathā-bhūtaṃ,||<br />
					phoṭṭhabbe ajānaṃ apassaṃ yathā-bhūtaṃ,||<br />
					kāya-viññāṇaṃ ajānaṃ apassaṃ yathā-bhūtaṃ,||<br />
					kāya-samphassaṃ ajānaṃ apassaṃ yathā-bhūtaṃ,||<br />
					yampidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi ajānaṃ apassaṃ yathā-bhūtaṃ,||<br />
					kāyasmiṃ sāra-j-jati,||<br />
					phoṭṭhabbesu sāra-j-jati,||<br />
					kāya-viññāṇe sāra-j-jati,||<br />
					kāya-samphasse sāra-j-jati,||<br />
					yampidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi sāra-j-jati.|| ||</p>

					<p class="f4">8. Manaṃ bhikkhave,||<br />
					ajānaṃ apassaṃ yathā-bhūtaṃ,||<br />
					dhamme ajānaṃ apassaṃ yathā-bhūtaṃ,||<br />
					mano-viññāṇaṃ ajānaṃ apassaṃ yathā-bhūtaṃ,||<br />
					mano-samphassaṃ ajānaṃ apassaṃ yathā-bhūtaṃ,||<br />
					yampidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi ajānaṃ apassaṃ yathā-bhūtaṃ,||<br />
					manasmiṃ sāra-j-jati,||<br />
					dhammesu sāra-j-jati,||<br />
					mano-viññāṇe sāra-j-jati,||<br />
					mano-samphasse sāra-j-jati,||<br />
					yampidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi sāra-j-jati.</p>

					<p class="f4">Tassa sārattassa saṃyuttassa sammūḷhassa assādānupassino viharato āyatiṃ pañc'upādāna-k-khandhā upacayaṃ gacchanti.</p>

					<p class="f4">Taṇhā c'assa pono-bhavikā nandi-rāga-sahagatā tatra-tatr-ā-bhinandinī,||<br />
					sā c'assa pavaḍḍhati.</p>

					<p class="f4">Tassa kāyikā pi darathā pavaḍḍhanti,||<br />
					cetasikā pi darathā pavaḍḍhanti,||<br />
					kāyikā pi santāpā pavaḍhanti,||<br />
					cetasikā pi santāpā pavaḍḍhanti,||<br />
					kāyikā pi pariḷāhā pavaḍḍhanti,||<br />
					cetasikā pi pariḷāhā pavaḍḍhanti,||<br />
					so kāyadukkhampi cetodukkhampi paṭisaṃvedeti.|| ||</p>

					<p class="f4">9. Cakkhuñ ca kho bhikkhave,||<br />
					jānaṃ passaṃ yathā-bhūtaṃ,||<br />
					rūpe jānaṃ passaṃ yathā-bhūtaṃ,||<br />
					cakkhu-viññāṇaṃ jānaṃ passaṃ yathā-bhūtaṃ,||<br />
					cakkhu-samphassaṃ jānaṃ passaṃ yathā-bhūtaṃ,||<br />
					yampidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi jānaṃ passaṃ yathā-bhūtaṃ,||<br />
					cakkhusmiṃ na sāra-j-jati,||<br />
					rūpesu na sāra-j-jati,||<br />
					cakkhu-viññāṇe na sāra-j-jati,||<br />
					cakkhu-samphasse na sāra-j-jati,||<br />
					yampidaṃ cakkhu-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tasmimpi na sāra-j-jati.|| ||</p>

					<p class="f4">Tassa asārattassa asaṃyuttassa asa-m-mūḷhassa ādīnavānupassino viharato āyatiṃ pañc'upādāna-k-khandhā apacayaṃ gacchanti.</p>

					<p class="f4">Taṇhā c'assa pono-bhavikā nandi-rāga-sahagatā tatra-tatr-ā-bhinandinī,||<br />
					sā c'assa pahīyati.</p>

					<p class="f4">Tassa kāyikā pi darathā pahīyanti,||<br />
					cetasikā pi darathā pahīyanti,||<br />
					kāyikā pi santāpā pahīyanti,||<br />
					cetasikā pi santāpā pahīyanti,||<br />
					kāyikā pi pariḷāhā <a id="pg289"><span class="f2 g"><b>[289]</b></span></a> pahīyanti,||<br />
					cetasikā pi pariḷāhā pahīyanti,||<br />
					so kāyasukham pi cetosukhampi paṭisaṃvedeti.|| ||</p>

					<p class="f4">10. Yā yathā-bhūtassa diṭṭhi,||<br />
					sā'ssa hoti sammā-diṭṭhi.</p>

					<p class="f4">Yo tathā-bhūtassa saṇkappo,||<br />
					svāssa hoti sammā-saṇkappo.</p>

					<p class="f4">Yo tathā-bhūtassa vāyāmo,||<br />
					svāssa hoti sammā-vāyāmo.</p>

					<p class="f4">Yā tathā-bhūtassa sati,||<br />
					sā'ssa hoti sammā-sati.</p>

					<p class="f4">Yo tathā-bhūtassa samādhi,||<br />
					svāssa hoti sammā-samādhi.</p>

					<p class="f4">Pubbeva kho panassa kāya-kammaṃ vacī-kammaṃ ājīvo suparisuddho hoti.</p>

					<p class="f4">Evamassāyaṃ Ariyo Aṭṭhaṇgiko Maggo bhāvanāparipūriṃ gacchati.</p>

					<p class="f4">Tassa evaṃ imaṃ ariyaṃ aṭṭhaṇgikaṃ Maggaṃ bhāvayato cattāro pi sati-paṭṭhānā bhāvanā-pāripūriṃ gacchanti.</p>

					<p class="f4">Cattāro pi samma-p-padhānā bhāvanā-pāripūriṃ gacchanti.</p>

					<p class="f4">Cattāro pi iddhi-pādā bhāvanā-pāripūriṃ gacchanti.</p>

					<p class="f4">Pañca pi indriyāni bhāvanā-pāripūriṃ gacchanti pañca pi balāni bhāvanā-pāripūriṃ gacchanti.</p>

					<p class="f4">Satta pi bojjh'aṇgā bhāvanā-pāripūriṃ gacchanti.</p>

					<p class="f4">Tass'ime dve dhammā yuganaddhā vattanti samatho ca vipassanā ca.</p>

					<p class="f4">So ye dhammā abhiññā pariññeyyā,||<br />
					te dhamme abhiññā parijānāti.</p>

					<p class="f4">Ye'dhammā abhiññā pahātabbā,||<br />
					te dhamme abhiññā pajahatī.</p>

					<p class="f4">Ye'dhammā abhiññā bhāvetabbā,||<br />
					te dhamme abhiññā bhāveti.</p>

					<p class="f4">Ye'dhammā abhiññā sacchikātabbā,||<br />
					te dhamme abhiññā sacchi-karoti.|| ||</p>

					<p class="f4">11. Katame ca bhikkhave,||<br />
					dhammā abhiññā pariññeyyā: pañc'upādāna-k-khandhātissa vacanīyaṃ.</p>

					<p class="f4">Seyyath'īdaṃ: rūp'ūpādāna-k-khandho vedan'ūpādāna-k-khandho saññ'ūpādāna-k-khandho saṇkhār'ūpādāna-k-khandho viññāṇ'ūpādāna-k-khandho.</p>

					<p class="f4">Ime dhammā abhiññā pariññeyyā.</p>

					<p class="f4">Katame ca bhikkhave,||<br />
					dhammā abhiññā pahātabbā: avijjā ca bhava-taṇhā ca.</p>

					<p class="f4">Ime dhammā abhiññā pahātabbā.</p>

					<p class="f4">Katame ca bhikkhave,||<br />
					dhammā abhiññā bhāvetabbā: samatho ca vipassanā ca.</p>

					<p class="f4">Ime dhammā abhiññā bhāvetabbā.</p>

					<p class="f4">Katame <a id="pg290"><span class="f2 g"><b>[290]</b></span></a> ca bhikkhave,||<br />
					dhammā abhiññā sacchikātabbā: vijjā ca vimutti ca.</p>

					<p class="f4">Ime dhammā abhiññā sacchikātabbā.|| ||</p>

					<p class="f4">12. Sotaṃ bhikkhave,||<br />
					jānaṃ passaṃ yathā-bhūtaṃ,||<br />
					sadde jānaṃ passaṃ yathā-bhūtaṃ,||<br />
					sota-viññāṇaṃ jānaṃ passaṃ yathā-bhūtaṃ,||<br />
					sota-samphassaṃ jānaṃ passaṃ yathā-bhūtaṃ,||<br />
					yampidaṃ sota-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi jānaṃ passaṃ yathā-bhūtaṃ,||<br />
					sotasmiṃ na sāra-j-jati.</p>

					<p class="f4">Saddesu na sājjati.</p>

					<p class="f4">Sota-viññāṇe na sāra-j-jati.</p>

					<p class="f4">Sota-samphasse na sāra-j-jati.</p>

					<p class="f4">Yam p'idaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.</p>

					<p class="f4">Tasmim pi na sāra-j-jati.|| ||</p>

					<p class="f4">13. Ghānaṃ bhikkhave,||<br />
					jānaṃ passaṃ yathā-bhūtaṃ,||<br />
					gandhe jānaṃ passaṃ yathā-bhūtaṃ,||<br />
					ghāna-viññāṇaṃ jānaṃ passaṃ yathā-bhūtaṃ,||<br />
					ghāna-samphassaṃ jānaṃ passaṃ yathā-bhūtaṃ,||<br />
					yampidaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi jānaṃ passaṃ yathā-bhūtaṃ,||<br />
					ghānasmiṃ na sāra-j-jati.</p>

					<p class="f4">Gandhesu na sājjati.</p>

					<p class="f4">Ghāna-viññāṇena sāra-j-jati.</p>

					<p class="f4">Ghāna-samphasse na sāra-j-jati.</p>

					<p class="f4">Yam p'idaṃ ghāna-samphassa-paccayā uppajjati vedayitaṃ sukhaṃ vā dukkhaṃ vā a dukkhamasukhaṃ vā.</p>

					<p class="f4">Tasmim pi na sāra-j-jati.|| ||</p>

					<p class="f4">14. Jivhaṃ bhikkhave,||<br />
					jānaṃ passaṃ yathā-bhūtaṃ,||<br />
					rasā jānaṃ passaṃ yathā-bhūtaṃ,||<br />
					jivhā-viññāṇaṃ jānaṃ passaṃ yathā-bhūtaṃ,||<br />
					jivhā-samphassaṃ jānaṃ passaṃ yathā-bhūtaṃ,||<br />
					yampidaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi jānaṃ passaṃ yathā-bhūtaṃ,||<br />
					jivhasmiṃ na sāra-j-jati.</p>

					<p class="f4">Rasesu na sāra-j-jati.</p>

					<p class="f4">Jivhā-viññāṇe na sāra-j-jati.</p>

					<p class="f4">Jivhāsamphasse na sāra-j-jati.</p>

					<p class="f4">Yam p'idaṃ jivhā-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.</p>

					<p class="f4">Tasmim pi na sāra-j-jati.|| ||</p>

					<p class="f4">15. Kāyaṃ bhikkhave,||<br />
					jānaṃ passaṃ yathā-bhūtaṃ,||<br />
					poṭṭhabbe jānaṃ passaṃ yathā-bhūtaṃ,||<br />
					kāya-viññāṇaṃ jānaṃ passaṃ yathā-bhūtaṃ,||<br />
					kāya-samphassaṃ jānaṃ passaṃ yathā-bhūtaṃ,||<br />
					yampidaṃ kāya-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi jānaṃ passaṃ yathā-bhūtaṃ,||<br />
					kāyasmiṃ na sāra-j-jati.</p>

					<p class="f4">Poṭṭhabbesu na sājjati.</p>

					<p class="f4">Kāya-viññāṇe na sāra-j-jati.</p>

					<p class="f4">Kāya-samphasse na sāra-j-jati.</p>

					<p class="f4">Yam p'idaṃ kaye-samphassa-paccayā uppajjati vedayitaṃ sukhaṃ vā||<br />
					dukkhaṃ vā||<br />
					adukkha-m-asukhaṃ vā.</p>

					<p class="f4">Tasmim pi na sāra-j-jati.|| ||</p>

					<p class="f4">16. Manaṃ bhikkhave,||<br />
					jānaṃ passaṃ yathā-bhūtaṃ,||<br />
					dhamme jānaṃ passaṃ yathā-bhūtaṃ,||<br />
					mano-viññāṇaṃ jānaṃ passaṃ yathā-bhūtaṃ,||<br />
					mano-samphassaṃ jānaṃ passaṃ yathā-bhūtaṃ,||<br />
					yampidaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā,||<br />
					tampi jānaṃ passaṃ yathā-bhūtaṃ,||<br />
					manasmiṃ na sāra-j-jati.</p>

					<p class="f4">Dhammesu na sājjati.</p>

					<p class="f4">Manoviññāṇe na sāra-j-jati.</p>

					<p class="f4">Mano-samphasse na sāra-j-jati.</p>

					<p class="f4">Yam p'idaṃ mano-samphassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.</p>

					<p class="f4">Tasmim pi na sāra-j-jati.|| ||</p>

					<p class="f4">Tassa asāratassa asaṃyuttassa asa-m-mūḷhassa ādīnavānupassino viharato āyatiṃ pañc'upādāna-k-khandhā apacayaṃ gacchanti.</p>

					<p class="f4">Taṇhā c'assa pono-bhavikā nandi-rāga-sahagatā tatra tatr-ā-bhinandīnī,||<br />
					sā c'assa pahīyati.</p>

					<p class="f4">Tassa kāyikā pi darathā pahīyanti kāyikā pi santāpā pahīyanti.</p>

					<p class="f4">Cetasikā pi santāpā pahīyanti.</p>

					<p class="f4">Kāyikā pi pariḷāhā pahīyanti.</p>

					<p class="f4">Cetasikā pi pariḷāhā pahīyanti.</p>

					<p class="f4">So kāyasukham pi cetosukhampi paṭisaṃvedeti.|| ||</p>

					<p class="f4">17. Yā tathā-bhūtassa diṭṭhi,||<br />
					sā'ssa hoti sammā-diṭṭhi.</p>

					<p class="f4">Yo tathā-bhūtassa saṇkappo,||<br />
					svāssa hoti sammā-saṇkappo.</p>

					<p class="f4">Yo tathā-bhūtassa vāyāmo,||<br />
					svāssa hoti sammā-vāyāmo.</p>

					<p class="f4">Yā tathā-bhūtassa sati,||<br />
					sā'ssa hoti sammā-sati.</p>

					<p class="f4">Yo tathā-bhūtassa samādhi.</p>

					<p class="f4">Svāssa hoti sammā-samādhi.</p>

					<p class="f4">Pubbeva kho panassa kāya-kammaṃ vacikammaṃ ājīvo suparisuddho hoti.</p>

					<p class="f4">Evamassāyaṃ Ariyo Aṭṭhaṇgiko Maggo bhāvanā-pāripūriṃ gacchati.|| ||</p>

					<p class="f4">Tassa evaṃ imaṃ ariyaṃ aṭṭhaṇgikaṃ Maggaṃ bhāvayato cattāro pi sati-paṭṭhānā bhāvanā-pāripūriṃ gacchanti.</p>

					<p class="f4">Cattāro pi samma-p-padhānā bhāvanā-pāripūriṃ gacchanti.</p>

					<p class="f4">Cattāro pi iddhi-pādā bhāvanā-pāripūriṃ gacchanti.</p>

					<p class="f4">Pañca pi indriyāni bhāvanā-pāripūriṃ gacchanti.</p>

					<p class="f4">Pañca pi balāni bhāvanā-pāripūriṃ gacchanti.</p>

					<p class="f4">Satta pi bojjh'aṇgā bhāvanā-pāripūriṃ gacchanti.</p>

					<p class="f4">Tass'ime dve dhammā yuganaddhā vattanti samatho ca vipassanā ca.</p>

					<p class="f4">So ye dhammā abhiññā pariññeyyā,||<br />
					te dhamme abhiññā parijānāti.</p>

					<p class="f4">Ye'dhammā abhiññā pahātabbā.</p>

					<p class="f4">Te dhammā abhiññā pajahati.</p>

					<p class="f4">Ye'dhammā abhiññā bhāvetabbā,||<br />
					te dhamme abhiññā bhāveti.</p>

					<p class="f4">Ye'dhammā abhiññā sacchikātabbā,||<br />
					te dhamme abhiññā sacchi-karoti.|| ||</p>

					<p class="f4">18. Katame ca bhikkhave,||<br />
					dhammā abhiññā pariññeyyā:||<br />
					pañc'upādāna-k-khandho'tissa vacanīyaṃ seyyath'īdaṃ:||<br />
					rūp'ūpādāna-k-khandho||<br />
					vedan'ūpādāna-k-khandho||<br />
					saññ'ūpādāna-k-khandho||<br />
					saṇkhār'ūpādāna-k-khandho||<br />
					viññāṇ'ūpādāna-k-khandho.</p>

					<p class="f4">Ime dhammā abhiññā pariññeyyā.|| ||</p>

					<p class="f4">Katame ca bhikkhave,||<br />
					dhammā abhiññā pahātabbā: avijjā ca bhava-taṇhā ca.</p>

					<p class="f4">Ime dhammā abhiññā pahātabbā.</p>

					<p class="f4">Katame ca bhikkhave,||<br />
					dhammā abhiññā bhāvetabbā: samatho ca vipassanā ca.</p>

					<p class="f4">Ime dhammā abhiññā bhāvetabbā.</p>

					<p class="f4">Katame ca bhikkhave,||<br />
					dhammā abhiññā sacchikātabbā: vijjā ca vimutti ca.</p>

					<p class="f4">Ime dhammā abhiññā sacchikātabbā" ti.</p>

					<p class="f4">Idam avoca Bhagavā.</p>

					<p class="f4">Attamanā te bhikkhū Bhagavato bhāsitaṃ "abhinandun" ti.|| ||</p>

					<p class="ctr">Mahā Saḷ-Āyatanika Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>