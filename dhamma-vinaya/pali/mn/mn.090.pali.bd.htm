<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 90. King Pasenadi questions the Buddha about omniscience, the difference between the casts, and about the exisence and destinies of the gods and Brahma." />
<title>MN 90: Kaṇṇakatthala Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p90">Sutta 90</a></h4>

					<h1>Kaṇṇakatthala Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg125"><span class="f2 g"><b>[125]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.090.chlm.sbb.htm#p1">chlm</a>][<a href="../../../dhamma-vinaya/pts/mn/mn.090.horn.pts.htm#p1">pts</a>][<a href="../../../dhamma-vinaya/ati/mn/mn.090.than.ati.htm#p1">than</a>][<a href="../../../dhamma-vinaya/mnl/mn/mn.090.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā ujukāyaɱ1 viharati kaṇṇakatthale Migadāye.|| ||</p>

					<p class="f4">Tena kho pana samayena rājā Pasenadi kosalo ujukaɱ anuppatto hoti kenacid-eva karaṇīyena.|| ||</p>

					<p class="f4">Atha kho rājā Pasenadi kosalo aññataraɱ purisaɱ āmantesi: 'ehi tvaɱ ambho purisā yena Bhagavā ten'upasaṅkama,||<br />
					upasaṅkamitvā mama vacanena Bhagavato pāde sirisā vandāhi.|| ||</p>

					<p class="f4">Appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ puccha,||<br />
					'rājā bhante,||<br />
					Pasenadi kosalo Bhagavato pāde sirasā vandati,||<br />
					appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ pucchatī' ti.|| ||</p>

					<p class="f4">Evañ ca vadehi: 'ajja kira bhante,||<br />
					rājā Pasenadi kosalo pacchā-bhattaɱ bhūttapātarāso Bhagavantaɱ dassanāya upasaṅkamissatī' ti.|| ||</p>

					<p class="f4">Evaɱ devā ti kho so puriso rañño Pasenadissa Kosalassa paṭi-s-sutvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho so puriso Bhagavantaɱ etad avoca: 'rājā bhante,||<br />
					Pasenadi kosalo Bhagavato pāde sirasā vandati.|| ||</p>

					<p class="f4">Appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ pucchati.|| ||</p>

					<p class="f4">Evañ ca vadeti: ajja kira bhante,||<br />
					rājā Pasenadi kosalo pacchā-bhattaɱ bhuttapātarāso Bhagavantaɱ dassanāya upasaṅkamissatī' ti.|| ||</p>

					<p class="f4">Assosuɱ kho somā ca bhaginī sakulā ca bhaginī 'ajja <a id="pg126"><span class="f2 g"><b>[126]</b></span></a> kira rājā Pasenadi kosalo pacchā-bhattaɱ bhuttapātarāso Bhagavantaɱ dassanāya upasaṅkamissatī' ti.|| ||</p>

					<p class="f4">Atha kho somā ca bhaginī sakulā ca bhaginī rājānaɱ Pasenadiɱ Kosalaɱ bhattābhihāre upasaṅkamitvā etad avocuɱ: 'tena hi mahārāja,||<br />
					amhākampi vacanena Bhagavato pāde sirasā vandāhi.|| ||</p>

					<p class="f4">Appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ puccha: 'somā ca bhante,||<br />
					bhaginī sakulā ca bhaginī Bhagavato pāde sirasā vandanti,||<br />
					appābādhaɱ appataṅkaɱ lahu-ṭ-ṭhānaɱ balaɱ phāsu-vihāraɱ pucchan' ti.ti.|| ||</p>

					<p class="f4">Atha kho rājā Pasenadi kosalo pacchā-bhattaɱ bhuttapātarāso yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho rājā Pasenadi kosalo Bhagavantaɱ etad avoca: 'somā ca bhante,||<br />
					bhaginī sakulā ca bhaginī Bhagavato pāde sirasā vandanti.|| ||</p>

					<p class="f4">Appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ pucchantī' ti.|| ||</p>

					<p class="f4">Kim pana mahārāja,||<br />
					somā ca bhaginī sakulā ca bhaginī aññaɱ dūtaɱ nālatthun' ti.|| ||</p>

					<p class="f4">Assosuɱ kho bhante,||<br />
					somā ca bhaginī sakulā ca bhaginī,||<br />
					' ajja kira rājā Pasenadi kosalo pacchā-bhattaɱ bhuttapātarāso Bhagavantaɱ dassanāya upasaṅkamissatī' ti.|| ||</p>

					<p class="f4">Atha kho bhante,||<br />
					somā ca bhaginī sakulā ca bhaginī maɱ bhattābhihāre upasaṅkamitvā etad avocuɱ: tena hi mahārāja,||<br />
					amhākampi vacanena Bhagavato pāde sirasā vandāhi,||<br />
					appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ puccha,||<br />
					somā ca bhante,||<br />
					bhaginī sakulā ca bhaginī Bhagavato pāde sirasā vandanti,||<br />
					appābādhaɱ appātaṅkaɱ lahu-ṭ-ṭhānaɱ balaɱ phāsu-vihāraɱ pucchantī' ti.|| ||</p>

					<p class="f4">Sukhiniyo hontu mahārāja,||<br />
					somā ca bhaginī sakulā ca bhaginīti.|| ||</p>

					<p class="f4">Atha kho rājā Pasenadi kosalo Bhagavantaɱ etad avoca: " sutaɱ me taɱ bhante Samaṇo Gotamo evam āha: 'n'atthi so samaṇo vā brāhmaṇo vā yo sabbaññā sabba-dassāvī aparisesaɱ ñāṇa-dassanaɱ paṭijānissati,||<br />
					n'etaɱ ṭhānaɱ vijjatī' ti.|| ||</p>

					<p class="f4">Ye te bhante evam āhaɱsu: 'Samaṇo Gotamo evam āha: <a id="pg127"><span class="f2 g"><b>[127]</b></span></a> n'atthi so samaṇo vā brāhmaṇo vā yo sabbaññā sabba-dassāvī aparisesaɱ ñāṇa-dassanaɱ paṭijānissati.|| ||</p>

					<p class="f4">Netaɱ ṭhānaɱ vijjatī ti.|| ||</p>

					<p class="f4">Kacci te bhante,||<br />
					Bhagavato vutta-vādino,||<br />
					na ca Bhagavantaɱ abhūtena abbh'ācikkhanti.|| ||</p>

					<p class="f4">Dhammassa c'ānudhammaɱ vyākaronti,||<br />
					na ca koci saha-dhammiko vād'ānuvādo gārayhaɱ ṭhānaɱ āga-c-chatī' ti.|| ||</p>

					<p class="f4">Ye te mahārāja,||<br />
					evam āhaɱsu: 'Samaṇo Gotamo evam āha: n'atthi so samaṇo vā brāhmaṇo vā yo sabbaññu sabba-dassāvī aparisesaɱ ñāṇa-dassanaɱ paṭijānissati.|| ||</p>

					<p class="f4">Netaɱ ṭhānaɱ vijjati.|| ||</p>

					<p class="f4">Na me tena vutta-vādino abbh'ācikkhanti ca pana maɱ te asatā abhutenā' ti.|| ||</p>

					<p class="f4">Atha kho rājā Pasenadi kosalo viḍūḍabhaɱ1 senāpatiɱ āmantesi: 'ko nu khojja2 senāpati,||<br />
					imaɱ kathā-vatthuɱ rājantepure abbhudāhāsīti?|| ||</p>

					<p class="f4">'Sañjayo mahārāja,||<br />
					brāhmaṇo ākāsagotto' ti.|| ||</p>

					<p class="f4">Atha kho rājā Pasenadi kosalo aññataraɱ purisaɱ āmantesi,'ehi tvaɱ amho purisa,||<br />
					mama vacanena sañjayaɱ brāhmaṇaɱ ākāsagottaɱ āmantesi.|| ||</p>

					<p class="f4">Rājā taɱ4 bhante,||<br />
					Pasenadi kosalo āmantetī' ti.|| ||</p>

					<p class="f4">Evaɱ devā ti kho so puriso rañño Pasenadissa Kosalassa paṭi-s-sutvā yena sañjayo brāhmaṇo ākāsagotto ten'upasaṅkami,||<br />
					upasaṅkamitvā sañjayaɱ brāhmaṇaɱ ākāsagottaɱ etad avoca: 'rājā taɱ bhante,||<br />
					Pasenadi kosalo āmantetī' ti.|| ||</p>

					<p class="f4">Atha kho rājā Pasenadi kosalo Bhagavantaɱ etad avoca: siyā nu kho bhante,||<br />
					Bhagavatā aññadeva kiñci sandhāya vācā bhāsitā5,||<br />
					tañ ca jano aññathā vipaccāgaccheyyāti?6.|| ||</p>

					<p class="f4">Abhijānāmi mahārāja vācaɱ bhāsitāti.|| ||</p>

					<p class="f4">Yathā kathampana bhante,||<br />
					Bhagavā abhijānāti vācaɱ bhāsitāti?1.|| ||</p>

					<p class="f4">Evaɱ kho ahaɱ mahārāja,||<br />
					abhijānāmi vācaɱ bhāsitā 'n'atthi so samaṇo vā brāhmaṇo vā,||<br />
					<a id="pg128"><span class="f2 g"><b>[128]</b></span></a> yo sakideva sabbaɱ ñassati,||<br />
					sabbaɱ dakkhiti,||<br />
					n'etaɱ ṭhānaɱ vijjatī' ti.|| ||</p>

					<p class="f4">Heturūpaɱ bhante,||<br />
					Bhagavā āha saheturūpaɱ bhante Bhagavā āha:'n'atthi so samaṇo vā brāhmaṇo vā,yo sakideva sabbaɱ ñassati,||<br />
					sabbaɱ dakkhiti,||<br />
					n'etaɱ ṭhānaɱ vijjatī ti.|| ||</p>

					<p class="f4">Cattāro me bhante,||<br />
					vaṇṇā: khattiyā brāhmaṇā vessā suddā.|| ||</p>

					<p class="f4">Imesaɱ nu kho bhante,||<br />
					catunnaɱ vaṇṇānaɱ siyā viseso,||<br />
					siyā nānā-karaṇa'nti?|| ||</p>

					<p class="f4">Cattāro 'me mahārāja,||<br />
					vaṇṇā.|| ||</p>

					<p class="f4">Khattiyā brāhmaṇā vessā suddā.|| ||</p>

					<p class="f4">Imesaɱ kho mahārāja,||<br />
					catunnaɱ vaṇṇānaɱ dve vaṇṇā aggam akkhāyanti,||<br />
					khattiyā ca brāhmaṇā ca.|| ||</p>

					<p class="f4">Yad idaɱ abhivādanapacc'u'ṭ-ṭhānaañjali-kammasāmicīkammānanti.|| ||</p>

					<p class="f4">Nāhaɱ bhante,||<br />
					Bhagavantaɱ diṭṭha-dhammikaɱ pucchāmi,||<br />
					samparāyikāhaɱ bhante,||<br />
					Bhagavantaɱ pucchāmi.|| ||</p>

					<p class="f4">Cattāro me bhante,||<br />
					vaṇṇā: khattiyā brāhmaṇā vessā suddā.|| ||</p>

					<p class="f4">Imesaɱ nu kho bhante,||<br />
					catunnaɱ vaṇṇānaɱ siyā viseso,||<br />
					siyā nānā-karaṇanti?|| ||</p>

					<p class="f4">Pañc'imāni mahārāja,||<br />
					padhāniy-aṅgāni.|| ||</p>

					<p class="f4">Katamāni pañca?|| ||</p>

					<p class="f4">Idha mahārāja,||<br />
					bhikkhū saddho hoti,||<br />
					sadda-hati Tathāgatassa bodhiɱ: 'Iti pi so Bhagavā arahaɱ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā' ti.|| ||</p>

					<p class="f4">Appābādho hoti appātaṅko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya asaṭho hoti amāyāvī yathā-bhūtaɱ attāṇaɱ āvīkattā satthari vā viññūsu vā sabrahma-cārīsu.|| ||</p>

					<p class="f4">Āraddha-viriyo viharati akusalānaɱ dhammānaɱ pahānāya kusalānaɱ dhammānaɱ upasampadāya thāmavā daḷha-parakkamo anikkhitta-dhūro kusalesu dhammesu.|| ||</p>

					<p class="f4">Paññavā hoti uday'attha-gāminiyā paññāya samannāgato ariyāya nibbedhi-kāya sammā-dukkha-k-khaya-gāminiyā imāni kho mahārāja,||<br />
					pañca padhāniy-aṅgāni.|| ||</p>

					<p class="f4">Cattāro'me mahārāja,||<br />
					vaṇṇā: khattiyā brāhmaṇā vessā suddā.|| ||</p>

					<p class="f4">Te cassu imehi pañcahi padhāniy-aṅgehi samannāgatā,||<br />
					taɱ n'esaɱ c'assa dīgha-rattaɱ hitāya sukhāyāti.|| ||</p>

					<p class="f4">Cattāro me bhante vaṇṇā: khattiyā brāhmaṇā vessā <a id="pg129"><span class="f2 g"><b>[129]</b></span></a> suddā,te cassu imehi pañcahi padhāniy-aṅgehi samannāgatā ettha pana n'esaɱ bhante,||<br />
					siyā viseso siyā nānā-karaṇanti?.|| ||</p>

					<p class="f4">Ettha kho pana nesāɱ mahārāja,||<br />
					padhānavemattataɱ1 vadāmi.|| ||</p>

					<p class="f4">Seyyathāpassu2 mahārāja,||<br />
					dve hatth'idammā vā assa-dammā vā godammā vā sudantā suvinītā,||<br />
					dve hatth'idammā vā assa-dammā vā godammā vā adantā avinītā.|| ||</p>

					<p class="f4">Taɱ kiɱ maññasi mahārāja,||<br />
					ye te dve hatth'idammā vā assa-dammā vā godammā vā sudantā suvinītā,||<br />
					api nu te dantāva dantakāraṇaɱ gaccheyyuɱ.|| ||</p>

					<p class="f4">Dantāva dantabhūmiɱ sampāpuṇeyyunti?|| ||</p>

					<p class="f4">Evaɱ bhante.</p>
					<p class="f4">Ye pana te dve hatth'idammā vā assa-dammā vā godammā vā adantā avinītā,||<br />
					api nu te adantāva dantakāraṇaɱ gaccheyyuɱ.|| ||</p>

					<p class="f4">Adantāva dantabhūmiɱ sampāpuṇeyyuɱ seyyathā pi te dve hatth'idammā vā assa-dammā vā godammā vā sudantā suvinītāti?|| ||</p>

					<p class="f4">No h'etaɱ bhante.|| ||</p>

					<p class="f4">Evam eva kho mahārāja,||<br />
					yaɱtaɱ saddhena pattabbaɱ appābādhena asaṭhena amāyāvinā āraddha-viriyena paññavatā,||<br />
					taɱ vata assaddho bavhābādho saṭho māyāvī kusito duppañño pāpuṇissatī'ti n'etaɱ ṭhānaɱ vijjatī ti.|| ||</p>

					<p class="f4">Heturūpaɱ bhante,||<br />
					Bhagavā āha.|| ||</p>

					<p class="f4">Saheturūpaɱ bhante Bhagavā āha.|| ||</p>

					<p class="f4">Cattāro me bhante,||<br />
					vaṇṇā: khattiyā brāhmaṇā vessā suddā,||<br />
					te cassu imehi pañcahi padhāniy-aṅgehi samannāgatā,||<br />
					te cassu samma-p-padhānā.|| ||</p>

					<p class="f4">Ettha pana n'esaɱ bhante,||<br />
					siyā viseso,||<br />
					siyā nānā-karaṇan ti.|| ||</p>

					<p class="f4">Ettha kho pana nesāɱ3 mahārāja,||<br />
					na kiñci nānā-karaṇaɱ vadāmi,||<br />
					yad idaɱ vimuttiyā vimuttiɱ.|| ||</p>

					<p class="f4">Seyyathā pi mahārāja,||<br />
					puriso sukkhaɱ sākakaṭṭhaɱ ādāya aggiɱ abhinibbatteyya,||<br />
					tejo pātu-kareyya.|| ||</p>

					<p class="f4">Atha aparo puriso sukkhaɱ sālakaṭṭhaɱ <a id="pg130"><span class="f2 g"><b>[130]</b></span></a> ādāya,||<br />
					aggiɱ abhinibbatteyya,||<br />
					tejo pātu-kareyya.|| ||</p>

					<p class="f4">Atha aparo puriso sukkhaɱ ambakaṭṭhaɱ ādāya aggiɱ abhinibbatteyya.|| ||</p>

					<p class="f4">Tejo pātu-kareyya.|| ||</p>

					<p class="f4">Atha aparo puriso sukkhaɱ udumbarakaṭṭhaɱ ādāya aggiɱ abhinibbatteyya tejo pātu-kareyya.|| ||</p>

					<p class="f4">Taɱ kiɱ maññasi mahārāja,||<br />
					siyā nu kho tesaɱ aggīnaɱ nānādāruto abhinibbattāṇaɱ kiñci nānā-karaṇaɱ,||<br />
					acciyā vā acciɱ vaṇṇena vā vaṇṇaɱ,||<br />
					ābhāya vā ābhanti?|| ||</p>

					<p class="f4">No h'etaɱ bhante.|| ||</p>

					<p class="f4">Evam eva kho mahārāja,||<br />
					yaɱ taɱ tejaɱ viriyaɱ nippharati,||<br />
					taɱ4 padhānābhinibbattaɱ5 n-ā-haɱ tattha kiñci nānā-karaṇaɱ vadāmi yad idaɱ vimuttiyā vimuttinti.|| ||</p>

					<p class="f4">Heturūpaɱ bhante,||<br />
					Bhagavā āha,||<br />
					saheturūpaɱ bhante,||<br />
					Bhagavā āha kiɱ pana bhante,||<br />
					atthi devā ti?|| ||</p>

					<p class="f4">Kiɱ pana tvaɱ mahārāja?|| ||</p>

					<p class="f4">Evaɱ vadesi: kiɱ pana bhante,||<br />
					atthi devā ti?|| ||</p>

					<p class="f4">Yadi vā te bhante,||<br />
					devā āgantāro itthattaɱ,||<br />
					yadi vā anāgantāro itthattanti.|| ||</p>

					<p class="f4">Ye te mahārāja?|| ||</p>

					<p class="f4">Devā savyāpajjhā te devā āgantāro itthattaɱ ye te devā avyāpajjhā,||<br />
					te devā anāgantāro itthattanti.|| ||</p>

					<p class="f4">Evaɱ vutte viḍūḍabho1 senāpati Bhagavantaɱ etad avoca: 'ye te bhante devā savyāpajjhā āgantāro itthattaɱ,||<br />
					te devā ye te devā avyāpajjhā anāgantāro itthattaɱ te deve tamhā ṭhānā cāvessanti vā pabbājessanti vā' ti.|| ||</p>

					<p class="f4">Atha kho āyasmato Ānandassa etad ahosi: 'ayaɱ kho viḍūḍabho senāpati rañño Pasenadissa Kosalassa putto.|| ||</p>

					<p class="f4">Ahaɱ Bhagavato putto.|| ||</p>

					<p class="f4">Ayaɱ kho kāloyaɱ putto puttena manteyyā' ti.|| ||</p>

					<p class="f4">Atha kho āyasmā Ānando viḍūḍabhaɱ senāpatiɱ āmantesi: 'tenahi senāpati,||<br />
					taɱ yev'ettha paṭipucchissāmi.|| ||</p>

					<p class="f4">Yathā te khameyya tathā naɱ vyākareyyāsi.|| ||</p>

					<p class="f4">Taɱ kiɱ maññasi senāpati,||<br />
					yāvatā rañño Pasenadissa Kosalassa vijitaɱ,||<br />
					yattha ca rājā Pasenadi kosalo issariyādhipaccaɱ rajjaɱ kāreti.|| ||</p>

					<p class="f4">Pahoti tattha rājā Pasenadi kosalo samaṇaɱ vā brāhmaṇaɱ vā puññavantaɱ vā apuññavantaɱ vā Brahma-cariyavantaɱ vā abrahma-cariyavantaɱ vā tahmā ṭhānā cāvetuɱ vā pabbājetuɱ vā' ti?|| ||</p>

					<p class="f4">Yāvatā bho rañño Pasenadissa Kosalassa vijitaɱ,||<br />
					yattha ca rājā Pasenadi kosalo issariyādhipaccaɱ <a id="pg131"><span class="f2 g"><b>[131]</b></span></a> rajjaɱ kāreti.|| ||</p>

					<p class="f4">Pahoti tattha rājā Pasenadi kosalo samaṇaɱ vā brāhmaṇaɱ vā puññavantaɱ vā apuññavantaɱ vā Brahma-cariyavantaɱ vā abrahma-cariyavantaɱ vā tamhā ṭhānā cāvetuɱ vā pabbājetuɱ vā'ti|| ||</p>

					<p class="f4">Taɱ kiɱ maññasi senāpati,||<br />
					yāvatā rañño Pasenadissa Kosalassa avijitaɱ,||<br />
					yattha ca rājā Pasenadi kosalo issariyādhipaccaɱ rajjaɱ na kāreti.|| ||</p>

					<p class="f4">Pahoti tattha rājā Pasenadi kosalo samaṇaɱ vā brāhmaṇaɱ vā puññavantaɱ vā apuññavantaɱ vā Brahma-cariyavantaɱ vā abrahma-cariyavantaɱ vā tahmā ṭhānā cāvetuɱ vā pabbājetuɱ vā'ti|| ||</p>

					<p class="f4">Yāvatā rañño Pasenadissa Kosalassa avijitaɱ,||<br />
					yattha ca rājā Pasenadissa kosalo issariyādhipaccaɱ rajjaɱ na kāreti.Na tattha pahoti rājā Pasenadi kosalo samaṇaɱ vā brāhmaṇaɱ vā puññavantaɱ vā apuññavantaɱ vā Brahma-cariyavantaɱ vā abrahma-cariyavantaɱ vā tahmā ṭhānā cāvetuɱ vā pabbājetuɱ vā'ti</p>

					<p class="f4">Taɱ kiɱ maññasi senāpati,||<br />
					sutā te devā Tāvatiɱsāti?|| ||</p>

					<p class="f4">Evaɱ bho,||<br />
					sutaɱ me devā Tāvatiɱsā.|| ||</p>

					<p class="f4">Idhāpi bhotā raññā Pasenadinā kosalena sutā devā Tāvatiɱsā' ti.|| ||</p>

					<p class="f4">Taɱ kiɱ maññasi senāpati,||<br />
					pahoti rājā Pasenadi kosalo deve Tāvatiɱse tamhā ṭhānā cāvetuɱ vā pabbājetuɱ vāti?|| ||</p>

					<p class="f4">Dassanāyapi bho rājā Pasenadi kosalo deve Tāvatiɱse nappahoti.|| ||</p>

					<p class="f4">Kuto pana tamhā ṭhānā cāvessati vā pabbājessati vā' ti.|| ||</p>

					<p class="f4">Evam eva kho senāpati.|| ||</p>

					<p class="f4">Ye te devā savyāpajjhā āgantāro itthattaɱ te devā,||<br />
					ye te devā avyāpajjhā anāgantāro itthattaɱ,||<br />
					te devā dassanāyapi nappahonti,||<br />
					kuto pana tamhā ṭhānā vācessanti vā pabbājessanti vā' ti.|| ||</p>

					<p class="f4">Atha kho rājā Pasenadi kosalo Bhagavantaɱ etad avoca: 'ko nāmo ayaɱ bhante bhikkhūti?|| ||</p>

					<p class="f4">Ānando nāma Mahārājāti.|| ||</p>

					<p class="f4">Ānando vata bho Ānandarūpo vata bho.|| ||</p>

					<p class="f4">Heturūpaɱ <a id="pg132"><span class="f2 g"><b>[132]</b></span></a> bhante āyasmā Ānando āha.|| ||</p>

					<p class="f4">Saheturūpaɱ bhante,||<br />
					āyasmā Ānando āha.|| ||</p>

					<p class="f4">Kiɱ pana bhante,||<br />
					atthi Brahmā ti?|| ||</p>

					<p class="f4">Kiɱ pana tvaɱ mahārāja evaɱ vadesi: kiɱ pana bhante,||<br />
					atthi Brahmā ti?|| ||</p>

					<p class="f4">Yadi vā so bhante,||<br />
					Brahmā āgantā itthattaɱ.|| ||</p>

					<p class="f4">Yadi vā anāgantā itthattanti.</p>
					<p class="f4">Yo so Mahārājā Brahmā savyāpajjho,so Brahmā āgantā itthattaɱ,||<br />
					yo so Brahmā avyāpajjho so Brahmā anāgantā itthattanti.|| ||</p>

					<p class="f4">Atha kho aññataro puriso rājānaɱ Pasenadiɱ Kosalaɱ etad avoca: 'sañjayo mahārāja,||<br />
					brāhmaṇo ākāsagotto āgato' ti.|| ||</p>

					<p class="f4">Atha kho rājā Pasenadi kosalo sañjayaɱ brāhmaṇaɱ ākāsagottaɱ etad avoca: 'ko nu kho brāhmaṇa,||<br />
					imaɱ kathā-vatthuɱ rājantepure abbhudāhāsīti?</p>
					<p class="f4">'Viḍūḍabho mahārāja,||<br />
					senāpatī' ti.|| ||</p>

					<p class="f4">Viḍūḍabho senāpati evam āha: sañjayo mahārāja,||<br />
					brāhmaṇo ākāsagotto' ti.|| ||</p>

					<p class="f4">Atha kho aññataro puriso rājānaɱ Pasenadiɱ Kosalaɱ etad avoca.|| ||</p>

					<p class="f4">Yānakālo Mahārājāti.|| ||</p>

					<p class="f4">Atha kho rājā Pasenadi kosalo Bhagavantaɱ etad avoca: sabbaññūtaɱ mayaɱ bhante Bhagavantaɱ apucchimhā sabbaññūtaɱ Bhagavā vyākāsi.|| ||</p>

					<p class="f4">Tañ ca pan amhākaɱ ruccati c'eva khamati ca,||<br />
					tena c'amhā atta-manā cātuvaṇṇiɱ suddhiɱ1 mayaɱ bhante,||<br />
					Bhagavantaɱ apucchimhā cātuvaṇṇiɱ suddhiɱ Bhagavā vyākāsi tañ ca pan amhākaɱ ruccati.|| ||</p>

					<p class="f4">Ceva khamati ca.|| ||</p>

					<p class="f4">Tena c'amhā atta-manā adhideve mayaɱ|| ||</p>

					<p class="f4">Bhante,||<br />
					Bhagavantaɱ apucchimhā,||<br />
					adhideve Bhagavā vyākāyi.|| ||</p>

					<p class="f4">Tañ ca pan amhākaɱ ruccati c'eva khamati ca.|| ||</p>

					<p class="f4">Tena c'amhā atta-manā.|| ||</p>

					<p class="f4">AdhiBrahmānaɱ mayaɱ bhante,||<br />
					Bhagavantaɱ apucchimhā,||<br />
					adhiBrahmānaɱ Bhagavā vyākāsi.|| ||</p>

					<p class="f4">Tañ ca pan amhākaɱ ruccati c'eva khamati ca,||<br />
					tena c'amhā atta-manā.|| ||</p>

					<p class="f4">Yaɱ yad eva ca pana maya bhante,||<br />
					Bhagavantaɱ apucchimhā taɱ tad-eva Bhagavā vyākāsi.|| ||</p>

					<p class="f4">Tañ ca pan amhākaɱ ruccati c'eva khamati ca,||<br />
					tena c'amhā atta-manā handa <a id="pg133"><span class="f2 g"><b>[133]</b></span></a> cadāni mayaɱ bhante,||<br />
					gacchāma bahu-kiccā mayaɱ bahu-karaṇīyāti.|| ||</p>

					<p class="f4">Yassa dāni tvaɱ mahārāja,||<br />
					kālaɱ maññasiti.|| ||</p>

					<p class="f4">Atha kho rājā Pasenadi kosalo Bhagavato bhāsitaɱ abhinan'ditvā anumo-ditvā uṭṭhāy āsanā Bhagavantaɱ abhivādetvā padakkhiṇaɱ katvā pakkāmīti.|| ||</p>

					<p class="ctr">Kaṇṇakatthala Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>