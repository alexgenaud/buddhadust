<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 148. An elaboration in great detail of the not-self nature of the six sense realms." />
<title>MN 148: Cha-Chakka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p148">Sutta 148</a></h4>

					<h1>Cha-Chakka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg280"><span class="f2 g"><b>[280]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.148.chlm.sbb.htm#p1">chlm</a>][<a href="../../../dhamma-vinaya/pts/mn/mn.148.horn.pts.htm#p1">pts</a>][<a href="../../../dhamma-vinaya/ati/mn/mn.148.than.ati.htm#p1">than</a>][<a href="../../../dhamma-vinaya/wp/mn/mn.148.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.148.upal.mnl.htm#p1">upal</a>][<a href="../../../dhamma-vinaya/bd/mn/mn.148.olds.bd.htm#p1">olds</a>]</span> Evaṃ me sutaṃ:</p>

					<p class="f4">Evaṃ me sutaṃ: ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi: 'bhikkhavo' ti.|| ||</p>

					<p class="f4">Bhadante ti te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Dhammaṃ vo bhikkhave,||<br />
					desissāmi ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāsissāmi.|| ||</p>

					<p class="f4">Yad idaṃ cha chakkāni.|| ||</p>

					<p class="f4">Taṃ suṇātha,||<br />
					sādhukaṃ manasi-karotha.|| ||</p>

					<p class="f4">Bhāsissāmī' ti.|| ||</p>

					<p class="f4">Evaṃ bhantehi kho te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Cha ajjhattikāni āyatanāni veditabbāni.|| ||</p>

					<p class="f4">Cha bāhirāni āyatanāni vedinabbāni.|| ||</p>

					<p class="f4">Cha viññāṇa-kāyā veditabbā.|| ||</p>

					<p class="f4">Cha phassa-kāyā veditabbā.|| ||</p>

					<p class="f4">Cha vedanākāyā veditabbā.|| ||</p>

					<p class="f4">Cha taṇhākāyā veditabbā.|| ||</p>

					<p class="f4">Cha ajjhattikāni āyatanāni veditabbānī'ti iti kho pan'etaṃ vuttaṃ.|| ||</p>

					<p class="f4">Kiñ c'etaṃ paṭicca vuttaṃ.|| ||</p>

					<p class="f4">Cakkhāyatanaṃ sot'āyatanaṃ ghān'āyatanaṃ jivh-ā-yatanaṃ kāy'āyatanaṃ man'āyatanaṃ.|| ||</p>

					<p class="f4">'Cha ajjhattikāni āyatanāni veditabbānī'ti iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Idaṃ paṭhamaṃ chakkaṃ.|| ||</p>

					<p class="f4"><a id="pg281"><span class="f2 g"><b>[281]</b></span></a> 'Cha bāhirāni āyatanāni veditabbānī'ti iti kho pan'etaṃ vuttaṃ,||<br />
					kiñ c'etaṃ paṭicca vuttaṃ.|| ||</p>

					<p class="f4">Rūp'āyatanaṃ saddāyatanaṃ gandh'āyatanaṃ ras'āyatanaṃ phoṭṭhabb'āyatanaṃ dhamm'āyatanaṃ.|| ||</p>

					<p class="f4">Cha bāhirāni āyatanāni veditabbānī' ti.|| ||</p>

					<p class="f4">Iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Idaṃ dutiyaṃ chakkaṃ.|| ||</p>

					<p class="f4">'Cha viññāṇa-kāyā veditabbā' ti iti kho pan'etaṃ vuttaṃ,||<br />
					kiñ c'etaṃ paṭicca vuttaṃ.|| ||</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaṃ.|| ||</p>

					<p class="f4">Sotañ ca paṭicca sadde ca uppajjati sota-viññāṇaṃ ghānañca paṭicca gandhe ca uppajjati ghāna-viññāṇaṃ.|| ||</p>

					<p class="f4">Jivhañ ca paṭicca rase ca uppajjati jivhā-viññāṇaṃ.|| ||</p>

					<p class="f4">Kāyañ ca paṭicca phoṭṭhabbe ca uppajjati kāya-viññāṇaṃ.|| ||</p>

					<p class="f4">Manañ ca paṭicca dhamme ca uppajjati mano-viññāṇaṃ.|| ||</p>

					<p class="f4">'Cha viññāṇa-kāyā veditabbā' ti iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Idaṃ tatiyaṃ chakkaṃ|| ||</p>

					<p class="f4">'Cha phassa-kāyā veditabbā' ti iti kho pan'etaṃ vuttaṃ,||<br />
					kiñ c'etaṃ paṭicca vuttaṃ.|| ||</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaṃ,||<br />
					tiṇṇaṃ saṇgati phasso.|| ||</p>

					<p class="f4">Sotañ ca paṭicca sadde ca uppajjati sota-viññāṇaṃ,||<br />
					tiṇṇaṃ saṇgati phasso.|| ||</p>

					<p class="f4">Ghānañca paṭicca gandhe ca uppajjati ghāna-viññāṇaṃ,||<br />
					tiṇṇaṃ saṇgati phasso.|| ||</p>

					<p class="f4">Jivhañ ca paṭicca rase ca uppajjati jivhā-viññāṇaṃ,||<br />
					tiṇṇaṃ saṇgati phasso.|| ||</p>

					<p class="f4">Kāyañ ca paṭicca phoṭṭhabbe ca uppajjati kāya-viññāṇaṃ,||<br />
					tiṇṇaṃ saṇgati phasso.|| ||</p>

					<p class="f4">Manañ ca paṭicca dhamme ca uppajjati mano-viññāṃ,||<br />
					tiṇṇaṃ saṇgati phasso.|| ||</p>

					<p class="f4">'Cha phassa-kāyā veditabbā' ti iti yaṃ taṃ vuttaṃ idam etaṃ paṭicca vuttaṃ.|| ||</p>

					<p class="f4">Idaṃ catutthaṃ chakkaṃ.|| ||</p>

					<p class="f4">'Cha vedanākāyā veditabbā' ti iti kho pan'etaṃ vuttaṃ,||<br />
					kiñ c'etaṃ paṭicca vuttaṃ.|| ||</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaṃ,||<br />
					tiṇṇaṃ saṇgati phasso,||<br />
					phassa paccayā vedanā.|| ||</p>

					<p class="f4">Sotañ ca paṭicca sadde ca uppajjati sota-viññāṇaṃ,||<br />
					tiṇṇaṃ saṇgati phasso,||<br />
					phassa paccayā vedanā ghānañca paṭicca gandhe ca uppajjati ghāna-viññāṇaṃ,||<br />
					tiṇṇaṃ saṇgati phasso,||<br />
					phassa paccayā vedanā.|| ||</p>

					<p class="f4">Jivhañ ca paṭicca rase ca uppajjati jivhā-viññāṇaṃ,||<br />
					tiṇṇaṃ saṇgati phasso,||<br />
					phassa paccayā vedanā.|| ||</p>

					<p class="f4">Kāyañ ca paṭicca phoṭṭhabbe ca uppajjati kāya-viññāṇaṃ,||<br />
					tiṇṇaṃ saṇgati phasso,||<br />
					phassa paccayā vedanā.|| ||</p>

					<p class="f4">Manañ ca paṭicca dhamme ca uppajjati mano-viññāṇaṃ.|| ||</p>

					<p class="f4">Tiṇṇaṃ saṇgati phasso,||<br />
					phassa paccayā vedanā.|| ||</p>

					<p class="f4">'Cha vedanākāyā veditabbā' ti iti yaṃ <a id="pg282"><span class="f2 g"><b>[282]</b></span></a> taṃ vuttaṃ.|| ||</p>

					<p class="f4">Idam etaṃ paṭicca vuttaṃ.|| ||</p>

					<p class="f4">Idaṃ pañcamaṃ chakkaṃ.|| ||</p>

					<p class="f4">'Cha taṇhākāyā veditabbā' ti iti kho pan'etaṃ vuttaṃ,||<br />
					kiñ c'etaṃ paṭicca vuttaṃ.|| ||</p>

					<p class="f4">Cakkhuñ ca paṭicca rūpe ca uppajjati cakkhu-viññāṇaṃ,||<br />
					tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā.|| ||</p>

					<p class="f4">Sotañ ca paṭicca sadde ca uppajjati sota-viññāṇaṃ,||<br />
					tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā.|| ||</p>

					<p class="f4">Ghānañca paṭicca gandhe ca uppajjati ghāna-viññāṇaṃ,||<br />
					tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā.|| ||</p>

					<p class="f4">Jivhañ ca paṭicca rase ca uppajjati jivhā-viññāṇaṃ,||<br />
					tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā.|| ||</p>

					<p class="f4">Kāyañ ca paṭicca phoṭṭhabbe ca uppajjati kāya-viññāṇaṃ,||<br />
					tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā.|| ||</p>

					<p class="f4">Manañ ca paṭicca dhamme ca uppajjati mano-viññāṃ,||<br />
					tiṇṇaṃ saṇgati phasso,||<br />
					phassa-paccayā vedanā,||<br />
					vedanā-paccayā taṇhā.|| ||</p>

					<p class="f4">'Cha taṇhākāyā veditabbā' ti iti yaṃ taṃ vuttaṃ,||<br />
					idam etaṃ paṭicca vuttaṃ.|| ||</p>

					<p class="f4">Idaṃ chaṭṭhaṃ chakkaṃ.|| ||</p>

					<p class="f4">Cakkhuṃ attāti yo vadeyya taṃ na uppajjati.|| ||</p>

					<p class="f4">Cakkhussa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					cakkhuṃ attāti yo vadeyya.|| ||</p>

					<p class="f4">Iti cakkhuṃ anattā.|| ||</p>

					<p class="f4">'Rūpā attā'ti yo vadeyya taṃ na uppajjati.|| ||</p>

					<p class="f4">Rūpānaṃ uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati rūpā attāti yo vadeyya.|| ||</p>

					<p class="f4">Iti cakkhuṃ anattā.|| ||</p>

					<p class="f4">Rūpā anattā.|| ||</p>

					<p class="f4">Cakkhu-viññāṇaṃ attā'ti yo vadeyya taṃ na uppajjati.|| ||</p>

					<p class="f4">Cakkhu-viññāṇassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati 'cakkhu-viññāṇaṃ attā'ti yo vadeyya.|| ||</p>

					<p class="f4">Iti cakkhuṃ anattā rūpā anattā cakkhu-viññāṇaṃ anattā.|| ||</p>

					<p class="f4">Cakkhu-samphasso attā'ti yo vadeyya taṃ na uppajjati.|| ||</p>

					<p class="f4">Cakkhu-samphassassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati.|| ||</p>

					<p class="f4">'Attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati cakkhu-samphasso attā'ti yo vadeyya.|| ||</p>

					<p class="f4">Iti cakkhuṃ anattā,||<br />
					rūpā anattā,||<br />
					cakkhu-viññāṇaṃ anattā,||<br />
					cakkhu-samphasso anattā.|| ||</p>

					<p class="f4">'Vedanā attā'ti yo vadeyya <a id="pg283"><span class="f2 g"><b>[283]</b></span></a> taṃ na uppajjati.|| ||</p>

					<p class="f4">Vedanāya uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					vedanā attāti yo vadeyya.|| ||</p>

					<p class="f4">Iti cakkhuṃ anattā rūpā anattā cakkhu-viññāṇaṃ anattā cakkhu-samphasso anattā.|| ||</p>

					<p class="f4">Vedanā anattā.|| ||</p>

					<p class="f4">'Taṇhā attā'ti yo vadeyya taṃ na uppajjati.|| ||</p>

					<p class="f4">Taṇhāya uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					'taṇhā attā'ti yo vadeyya.|| ||</p>

					<p class="f4">Iti cakkhuṃ anattā rūpā anattā cakkhu-viññāṇaṃ anattā cakkhu-samphasso anattā,||<br />
					vedanā anattā.|| ||</p>

					<p class="f4">Taṇhā anattā.|| ||</p>

					<p class="f4">Sotaṃ attāti yo vadeyya taṃ na uppajjati.|| ||</p>

					<p class="f4">Sotassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					sotaṃ attāti yo vadeyya.|| ||</p>

					<p class="f4">Iti sotaṃ anattā.|| ||</p>

					<p class="f4">Ghānaṃ attāti yo vadeyya taṃ na uppajjati.|| ||</p>

					<p class="f4">Ghānassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					ghānaṃ attāti yo vadeyya.|| ||</p>

					<p class="f4">Iti ghānaṃ anattā jivhāattāti yo vadeyya taṃ na uppajjati.|| ||</p>

					<p class="f4">Jivhassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					jivhā attāti yo vadeyya.|| ||</p>

					<p class="f4">Iti jivhā anattā.|| ||</p>

					<p class="f4">Kāyo attāti yo vadeyya taṃ na uppajjati.|| ||</p>

					<p class="f4">Kāyassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati,||<br />
					kāyaṃ attāti yo vadeyya.|| ||</p>

					<p class="f4">Iti kāyaṃ anattā.|| ||</p>

					<p class="f4">Mano attāti yo vadeyya.|| ||</p>

					<p class="f4">Taṃ na uppajjati.|| ||</p>

					<p class="f4">Manassa uppādopi vayopi paññāyati.|| ||</p>

					<p class="f4">Yassa kho pana uppādopi vāyopi paññāyati.|| ||</p>

					<p class="f4">'Attā me uppajjati ca ceti cāti iccassa evamāgataṃ hoti.|| ||</p>

					<p class="f4">Tasmā taṃ na uppajjati mano attāti yo vadeyya.|| ||</p>

					<p class="f4">Iti mano anattā.|| ||</p>

					<p class="f4">'Dhammā attā'ti yo vadeyya.|| ||</p>

					<p class="f4">Taṃ na uppajjati.|| ||</p>

					<p class="f4">Dhammānaṃ uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati.|| ||</p>

					<p class="f4">'Dhammā attā'ti yo vadeyya.|| ||</p>

					<p class="f4">Iti mano anattā dhammā anattā.|| ||</p>

					<p class="f4">'Mano-viññāṇaṃ attā'ti yo vadeyya.|| ||</p>

					<p class="f4">Taṃ na uppajjati.|| ||</p>

					<p class="f4">Manoviññāṇassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati.|| ||</p>

					<p class="f4">'Dhammā attā'ti yo vadeyya.|| ||</p>

					<p class="f4">Iti mano anattā dhammā anattā,||<br />
					mano viññāṇaṃ anattā.|| ||</p>

					<p class="f4">'Mano-samphasso attā'ti yo vadeyya.|| ||</p>

					<p class="f4">Taṃ na uppajjati.|| ||</p>

					<p class="f4">Mano-samphassassa uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati.|| ||</p>

					<p class="f4">'Mano-samphasso attā'ti yo vadeyya.|| ||</p>

					<p class="f4">Iti mano anattā,||<br />
					dhammā anattā,||<br />
					mano-viññāṇaṃ anattā,||<br />
					mano-samphasso anattā.|| ||</p>

					<p class="f4">'Vedanā attā'ti yo vadeyya.|| ||</p>

					<p class="f4">Taṃ na uppajjati.|| ||</p>

					<p class="f4">Vedanāya uppādopi vayopi paññāyati.|| ||</p>

					<p class="f4">Yassa kho pana <a id="pg284"><span class="f2 g"><b>[284]</b></span></a> uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati.|| ||</p>

					<p class="f4">'Vedanā attā'ti yo vadeyya.|| ||</p>

					<p class="f4">Iti mano anattā,||<br />
					dhammā anattā,||<br />
					mano-viññāṇaṃ anattā,||<br />
					mano-samphasso anattā,||<br />
					vedanā anattā.|| ||</p>

					<p class="f4">'Taṇhā attā'ti yo vadeyya.|| ||</p>

					<p class="f4">Taṃ na uppajjati.|| ||</p>

					<p class="f4">Taṇhāya uppādopi vayopi paññāyati.|| ||</p>

					<p class="f4">Yassa kho pana uppādopi vayopi paññāyati,||<br />
					'attā me uppajjati ca veti cā'ti iccassa evamāgataṃ hoti.|| ||</p>

					<p class="f4">Tasmā taṃ na uppajjati.|| ||</p>

					<p class="f4">'Taṇhā attā'ti yo vadeyya.|| ||</p>

					<p class="f4">Iti mano anattā,||<br />
					dhammā anattā,||<br />
					mano-viññāṇaṃ anattā,||<br />
					mano-samphasso anattā,||<br />
					vedanā anattā,||<br />
					taṇhā anattā.|| ||</p>

					<p class="f4">Ayaṃ kho pana bhikkhave,||<br />
					sakkāya samudaya-gāminī paṭipadā: cakkhuṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Rūpe 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Cakkhu-viññāṇaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Cakkhu-samphassaṃ etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Vedanaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Taṇhaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Sotaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Ghānaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Jivhaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Kāyaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Manaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Dhamme 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Mano-viññāṇaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Mano-samphassaṃ etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Vedanaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Taṇhaṃ 'etaṃ mama,||<br />
					eso'ham asmi,||<br />
					eso me attā'ti samanupassati.|| ||</p>

					<p class="f4">Ayaṃ kho pana bhikkhave,||<br />
					sakkāya nirodha-gāminī-paṭipadā: cakkhuṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Rūpe 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Cakkhu-viññāṇaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Cakkhu-samphassaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Vedanaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Taṇhaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Sotaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Ghānaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Jivhaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Kāyaṃ 'n'etaṃ mama,||<br />
					n'eso'ham asmi,||<br />
					na n'eso attā'ti samanupassati.|| ||</p>

					<p class="f4">Manaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Dhamme 'n'etaṃ mama,||<br />
					|| ||</p>

					<p class="f4">N'eso'ham asmi,||<br />
					na m'eso attā'ti samanupassati.|| ||</p>

					<p class="f4">Mano-viññāṇaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Mano-samphassaṃ n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Vedanaṃ <a id="pg285"><span class="f2 g"><b>[285]</b></span></a> nataṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Taṇhaṃ 'n'etaṃ mama,||<br />
					n'eso'ham asmi,||<br />
					na m'eso attā'ti samanupassati.|| ||</p>

					<p class="f4">Cakkhuñ ca bhikkhave,||<br />
					paṭicca rūpe ca uppajjati cakkhu-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno abhinandati abhivadati ajjhosāya tiṭṭhati.|| ||</p>

					<p class="f4">Tassa rāg-ā-nusayo anuseti.|| ||</p>

					<p class="f4">Dukkhāya vedanāya phuṭṭho samāno socati kilamati paridevati urattāḷiṃkandati sammohaṃ āpajjati.|| ||</p>

					<p class="f4">Tassa paṭigh-ā-nusayo anuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa avijj-ā-nusayo anuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ a-p-pahāya dukkhāya vedanāya paṭigh-ā-nusayaṃ appaṭi-vinodetvā adukkha-m-asukhāya vedanāya avijj-ā-nusayaṃ asamūhanitvā avijjaṃ a-p-pahāya vijjaṃ anuppādetvā diṭṭhe'va dhamme dukkhass-antakaro bhavissatīti n'etaṃ ṭhānaṃ vijjati.|| ||</p>

					<p class="f4">Sotañ ca bhikkhave paṭicca sadde ca uppajjati sota-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno abhinandati abhivadati ajjhosāya tiṭṭhati.|| ||</p>

					<p class="f4">Tassa rāg-ā-nusayo anuseti.|| ||</p>

					<p class="f4">Dukkhāya vedanāya phuṭṭho samāno socati kilamati paridevati urattāḷiṃkandati sammohaṃ āpajjati.|| ||</p>

					<p class="f4">Tassa paṭigh-ā-nusayo anuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa avijj-ā-nusayo anuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ a-p-pahāya dukkhāya vedanāya paṭigh-ā-nusayaṃ appaṭi-vinodetvā adukkha-m-asukhāya vedanāya avijj-ā-nusayaṃ asamūhanitvā avijjaṃ a-p-pahāya vijjaṃ anuppādetvā diṭṭhe'va dhamme dukkhass-antakaro bhavissatīti n'etaṃ ṭhānaṃ vijjati.|| ||</p>

					<p class="f4">Ghānañca bhikkhave,||<br />
					paṭicca gandhe ca uppajjati ghāna-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno abhinandati abhivadati ajjhosāya tiṭṭhati.|| ||</p>

					<p class="f4">Tassa rāg-ā-nusayo anuseti.|| ||</p>

					<p class="f4">Dukkhāya vedanāya phuṭṭho samāno socati kilamati paridevati urattāḷiṃkandati sammohaṃ āpajjati.|| ||</p>

					<p class="f4">Tassa paṭigh-ā-nusayo anuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa avijj-ā-nusayo anuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ a-p-pahāya dukkhāya vedanāya paṭigh-ā-nusayaṃ appaṭi-vinodetvā adukkha-m-asukhāya vedanāya avijj-ā-nusayaṃ asamūhanitvā avijjaṃ a-p-pahāya vijjaṃ anuppādetvā diṭṭhe'va dhamme dukkhass-antakaro bhavissatīti n'etaṃ ṭhānaṃ vijjati.|| ||</p>

					<p class="f4">Jivhañ ca bhikkhave,||<br />
					paṭicca rase ca uppajjati jivhā-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno abhinandati abhivadati ajjhosāya tiṭṭhati.|| ||</p>

					<p class="f4">Tassa rāg-ā-nusayo anuseti.|| ||</p>

					<p class="f4">Dukkhāya vedanāya phuṭṭho samāno socati kilamati paridevati urattāḷiṃkandati sammohaṃ āpajjati.|| ||</p>

					<p class="f4">Tassa paṭigh-ā-nusayo anuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa avijj-ā-nusayo anuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ a-p-pahāya dukkhāya vedanāya paṭigh-ā-nusayaṃ appaṭi-vinodetvā adukkha-m-asukhāya vedanāya avijj-ā-nusayaṃ asamūhanitvā avijjaṃ a-p-pahāya vijjaṃ anuppādetvā diṭṭhe'va dhamme dukkhass-antakaro bhavissatīti n'etaṃ ṭhānaṃ vijjati.|| ||</p>

					<p class="f4">Kāyañ ca bhikkhave,||<br />
					paṭicca phoṭṭhabbe ca uppajjati kāya-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno abhinandati abhivadati ajjhosāya tiṭṭhati.|| ||</p>

					<p class="f4">Tassa rāg-ā-nusayo anuseti.|| ||</p>

					<p class="f4">Dukkhāya vedanāya phuṭṭho samāno socati kilamati paridevati urattāḷiṃkandati sammohaṃ āpajjati.|| ||</p>

					<p class="f4">Tassa paṭigh-ā-nusayo anuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa avijj-ā-nusayo anuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ a-p-pahāya dukkhāya vedanāya paṭigh-ā-nusayaṃ appaṭi-vinodetvā adukkha-m-asukhāya vedanāya avijj-ā-nusayaṃ asamūhanitvā avijjaṃ a-p-pahāya vijjaṃ anuppādetvā diṭṭhe'va dhamme dukkhass-antakaro bhavissatīti n'etaṃ ṭhānaṃ vijjati.|| ||</p>

					<p class="f4">Manañ ca bhikkhave,||<br />
					paṭicca dhamme ca uppajjati mano-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno abhinandati abhivadati ajjhosāya tiṭṭhati.|| ||</p>

					<p class="f4">Tassa rāg-ā-nusayo anuseti.|| ||</p>

					<p class="f4">Dukkhāya vedanāya phuṭṭho samāno socati kilamati paridevati urattāḷiṃkandati sammohaṃ āpajjati,||<br />
					tassa paṭigh-ā-nusayo anuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ na-p-pajānāti.|| ||</p>

					<p class="f4">Tassa avijj-ā-nusayo anuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ a-p-pahāya dukkhāya vedanāya paṭigh-ā-nusayaṃ appaṭi-vinodetvā adukkha-m-asukhāya vedanāya avijj-ā-nusayaṃ asamūhanitvā avijjaṃ a-p-pahāya vijjaṃ anuppādetvā diṭṭhe'va dhamme dukkhass-antakaro bhavissatīti n'etaṃ ṭhānaṃ vijjati.|| ||</p>

					<p class="f4"><a id="pg286"><span class="f2 g"><b>[286]</b></span></a> Cakkhuñ ca kho bhikkhave,||<br />
					paṭicca rūpe ca uppajjati cakkhu-viññāṇaṃ.|| ||</p>

					<p class="f4">Tiṇṇaṃ saṇgati phasso.|| ||</p>

					<p class="f4">Phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa rāg-ā-nusayo nānuseti.|| ||</p>

					<p class="f4">Dukkhāya vedanāya phuṭṭho samāno na socati,||<br />
					na kilamati,||<br />
					na paridevati,||<br />
					na urattāḷiṃkandati,||<br />
					na sammohaṃ āpajjati,||<br />
					tassa paṭigh-ā-nusayo nānuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa avijj-ā-nusayo nānuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ pahāya dukkhāya vedanāya paṭigh-ā-nusayaṃ paṭivinodetvā adukkha-m-asukhāya vedanāya avijj-ā-nusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass-antakaro bhavissatīti ṭhāname taṃ vijjati.|| ||</p>

					<p class="f4">Sotañ ca bhikkhave,||<br />
					paṭicca sadde ca uppajjati sota-viññāṇaṃ.|| ||</p>

					<p class="f4">Tiṇṇaṃ saṇgati phasso,||<br />
					phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa rāg-ā-nusayo nānuseti.|| ||</p>

					<p class="f4">Dukkhāya vedanāya phuṭṭho samāno na socati,||<br />
					na kilamati,||<br />
					na paridevati,||<br />
					na urattāḷiṃkandati,||<br />
					na sammohaṃ āpajjati.|| ||</p>

					<p class="f4">Tassa paṭigh-ā-nusayo nānuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa avijj-ā-nusayo nānuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ pahāya dukkhāya vedanāya paṭigh-ā-nusayaṃ paṭivinodetvā adukkha-m-asukhāya vedanāya avijj-ā-nusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass-antakaro bhavissatīti ṭhāname taṃ vijjati.|| ||</p>

					<p class="f4">Ghānañca bhikkhave,||<br />
					paṭicca gandhe ca uppajjati ghāna-viññāṇaṃ.|| ||</p>

					<p class="f4">Tiṇṇaṃ saṇgati phasso,||<br />
					phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa rāg-ā-nusayo nānuseti.|| ||</p>

					<p class="f4">Dukkhāya vedanāya phuṭṭho samāno na socati,||<br />
					na kilamati,||<br />
					na paridevati,||<br />
					na urattāḷiṃkandati,||<br />
					na sammohaṃ āpajjati.|| ||</p>

					<p class="f4">Tassa paṭigh-ā-nusayo nānuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa avijj-ā-nusayo nānuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ pahāya dukkhāya vedanāya paṭigh-ā-nusayaṃ paṭivinodetvā adukkha-m-asukhāya vedanāya avijj-ā-nusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass-antakaro bhavissatīti ṭhāname taṃ vijjati.|| ||</p>

					<p class="f4">Jivhañ ca bhikkhave,||<br />
					paṭicca rase ca uppajjati jivhā-viññāṇaṃ.|| ||</p>

					<p class="f4">Tiṇṇaṃ saṇgati phasso,||<br />
					phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa rāg-ā-nusayo nānuseti.|| ||</p>

					<p class="f4">Dukkhāya vedanāya phuṭṭho samāno na socati,||<br />
					na kilamati,||<br />
					na paridevati,||<br />
					na urattāḷiṃkandati,||<br />
					na sammohaṃ āpajjati.|| ||</p>

					<p class="f4">Tassa paṭigh-ā-nusayo nānuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa avijj-ā-nusayo nānuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ pahāya dukkhāya vedanāya paṭigh-ā-nusayaṃ paṭivinodetvā adukkha-m-asukhāya vedanāya avijj-ā-nusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass-antakaro bhavissatīti ṭhāname taṃ vijjati.|| ||</p>

					<p class="f4">Kāyañ ca bhikkhave,||<br />
					paṭicca phoṭṭhabbe ca uppajjati kāya-viññāṇaṃ.|| ||</p>

					<p class="f4">Tiṇṇaṃ saṇgati phasso,||<br />
					phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa rāg-ā-nusayo nānuseti.|| ||</p>

					<p class="f4">Dukkhāya vedanāya phuṭṭho samāno na socati,||<br />
					na kilamati,||<br />
					na paridevati,||<br />
					na urattāḷiṃkandati,||<br />
					na sammohaṃ āpajjati.|| ||</p>

					<p class="f4">Tassa paṭigh-ā-nusayo nānuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa avijj-ā-nusayo nānuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ pahāya dukkhāya vedanāya paṭigh-ā-nusayaṃ paṭivinodetvā adukkha-m-asukhāya vedanāya avijj-ā-nusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass-antakaro bhavissatīti ṭhāname taṃ vijjati.|| ||</p>

					<p class="f4">|| ||</p>

					<p class="f4">Manañ ca bhikkhave,||<br />
					paṭicca dhamme ca uppajjati mano-viññāṇaṃ.|| ||</p>

					<p class="f4">Tiṇṇaṃ saṇgati phasso,||<br />
					phassa-paccayā uppajjati vedayitaṃ sukhaṃ vā dukkhaṃ vā adukkha-m-asukhaṃ vā.|| ||</p>

					<p class="f4">So sukhāya vedanāya phuṭṭho samāno n'ābhinandati,||<br />
					n'ābhivadati,||<br />
					nājjhosāya tiṭṭhati.|| ||</p>

					<p class="f4">Tassa rāg-ā-nusayo nānuseti.|| ||</p>

					<p class="f4">Dukkhāya vedanāya phuṭṭho samāno na socati,||<br />
					na kilamati,||<br />
					na paridevati,||<br />
					na urattāḷiṃkandati,||<br />
					na sammohaṃ āpajjati.|| ||</p>

					<p class="f4">Tassa paṭigh-ā-nusayo nānuseti.|| ||</p>

					<p class="f4">Adukkhamasukhāya vedanāya phuṭṭho samāno tassā vedanāya samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ pajānāti.|| ||</p>

					<p class="f4">Tassa avijj-ā-nusayo nānuseti.|| ||</p>

					<p class="f4">So vata bhikkhave,||<br />
					sukhāya vedanāya rāg-ā-nusayaṃ pahāya dukkhāya vedanāya paṭigh-ā-nusayaṃ paṭivinodetvā adukkha-m-asukhāya vedanāya avijj-ā-nusayaṃ samūhanitvā avijjaṃ pahāya vijjaṃ uppādetvā diṭṭhe'va dhamme dukkhass-antakaro bhavissatīti ṭhāname taṃ vijjati.|| ||</p>

					<p class="f4">|| ||</p>

					<p class="f4">Evaṃ passaṃ bhikkhave,||<br />
					sutavā ariya-sāvako cakkhusmiṃ nibbindati.|| ||</p>

					<p class="f4">Rūpesu nibbindati.|| ||</p>

					<p class="f4">Cakkhu-viññāṇe nibbindati.|| ||</p>

					<p class="f4">Cakkhu-samphasse nibbindati.|| ||</p>

					<p class="f4">Vedanāya nibbindati taṇhāya nibbindati.|| ||</p>

					<p class="f4">Sotasmiṃ nibbindati.|| ||</p>

					<p class="f4">Saddesu nibbindati.|| ||</p>

					<p class="f4">Sota-viññāṇe nibbindati.|| ||</p>

					<p class="f4">Sota-samphasse nibbindati.|| ||</p>

					<p class="f4">Vedanāya nibbindati taṇhāya nibbindati.|| ||</p>

					<p class="f4">Ghānasmiṃ nibbindati.|| ||</p>

					<p class="f4">Gandhesu nibbindati.|| ||</p>

					<p class="f4">Ghāna-viññāṇe nibbindati.|| ||</p>

					<p class="f4">Ghāna-samphasse nibbindati.|| ||</p>

					<p class="f4">Vedanāya nibbindati taṇhāya nibbindati.|| ||</p>

					<p class="f4">Jivhāya nibbindati.|| ||</p>

					<p class="f4">Rasesu nibbindati.|| ||</p>

					<p class="f4">Jivhā-viññāṇe nibbindati.|| ||</p>

					<p class="f4">Jivhāsamphasse nibbindati.|| ||</p>

					<p class="f4">Vedanāya nibbindati taṇhāya nibbindati.|| ||</p>

					<p class="f4">Kāyasmiṃ nibbindati.|| ||</p>

					<p class="f4">Phoṭṭhabbesu nibbindati.|| ||</p>

					<p class="f4">Kāya-viññāṇe nibbindati.|| ||</p>

					<p class="f4">Kāya-samphasse nibbindati.|| ||</p>

					<p class="f4">Vedanāya nibbindati taṇhāya nibbindati.|| ||</p>

					<p class="f4">Manasmiṃ nibbindati.|| ||</p>

					<p class="f4">Dhammesu nibbindati.|| ||</p>

					<p class="f4">Manoviññāṇe nibbindati.|| ||</p>

					<p class="f4">Mano-samphasse nibbindati.|| ||</p>

					<p class="f4">Vedanāya nibbindati taṇhāya nibbindati.|| ||</p>

					<p class="f4">Nibbindaṃ <a id="pg287"><span class="f2 g"><b>[287]</b></span></a> virajjati,||<br />
					virāgā vimuccati,||<br />
					vimuttasmiṃ vimuttamiti ñāṇaṃ hoti: 'khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā'ti pajānātī ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhu Bhagavato bhāsitaṃ abhinandunti.|| ||</p>

					<p class="f4">Imasmiñ ca kho pana veyyā-kara-ṇasmiṃ bhaññamāne saṭṭhimattāṇaṃ bhikkhūnaṃ anupādāya āsavehi cittāni vimucciṃsūti.|| ||</p>

					<p class="ctr">Cha-Chakka Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>