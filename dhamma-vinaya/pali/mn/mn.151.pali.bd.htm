<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 151. A sutta which provides a detailed run-down of most of the major 'dhammas' or groups of concepts central to the Buddha's system." />
<title>MN 151: Piṇḍapāta-Pārisuddhi Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p151">Sutta 151</a></h4>

					<h1>Piṇḍapāta-Pārisuddhi Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg293"><span class="f2 g"><b>[293]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.151.chlm.sbb.htm#p1">chlm</a>][<a href="../../../dhamma-vinaya/pts/mn/mn.151.horn.pts.htm#p1">pts</a>][<a href="../../../dhamma-vinaya/wp/mn/mn.151.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.151.upal.mnl.htm#p1">upal</a>][<a href="../../../dhamma-vinaya/ati/mn/mn.151.than.ati.htm#p1">than</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Rājagahe viharati Veḷuvane Kalandakanivāpe.|| ||</p>

					<p class="f4">Atha kho āyasmā Sāriputto sāyaṇha-samayaṃ paṭisallānā vuṭṭhito yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Sāriputtaṃ Bhagavā etad avoca:|| ||</p>

					<p class="f4">2. Vippa- <a id="pg294"><span class="f2 g"><b>[294]</b></span></a> sannāni kho te Sāriputta,||<br />
					indriyāni parisuddho chavivaṇṇo pariyodāto.|| ||</p>

					<p class="f4">Katamena tvaṃ, Sāriputta,||<br />
					vihārena etarahi bahulaṃ viharasī ti?|| ||</p>

					<p class="f4">'Suññatā vihārena kho ahaṃ, bhante,||<br />
					etarahi bahulaṃ viharāmī' ti.|| ||</p>

					<p class="f4">Sādhu sādhu, Sāriputta.|| ||</p>

					<p class="f4">Mahā-purisavihārena kira tvaṃ, Sāriputta,||<br />
					etarahi bahulaṃ viharasi.|| ||</p>

					<p class="f4">Mahā-purisavihāro h'esa, Sāriputta,||<br />
					yad idaṃ suññatā.|| ||</p>

					<p class="f4">3. Tasmātiha, Sāriputta, bhikkhu sace ākaṇkheyya:|| ||</p>

					<p class="f4">Suññatā vihārena etarahi bahulaṃ vihareyyan ti,||<br />
					tena, Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi nu kho me tattha cakkhu-viññeyyesu rūpesu chando vā rāgo vā doso vā moho vā paṭighaṃ vā pi cetaso' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi me tattha cakkhu-viññeyyesu rūpesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">Yena c'āhaṃ maggena gāmaṃ piṇḍāya pāvisiṃ,||<br />
					yasmañ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					n'atthi me tattha cakkhu-viññeyyesu rūpesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">4. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi nu kho me tattha sota-viññeyyesu saddesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi me tattha sota-viññeyyesu saddesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					n'atthi me tattha sota-viññeyyesu saddesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">5. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiṃ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi nu kho me tattha ghāna-viññeyyesu gandhesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi me tattha ghāna-viññeyyesu gandhesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">Yena c'āhaṃ maggena gāmaṃ piṇḍāya pāvisiṃ,||<br />
					yasmiṃ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					n'atthi me tattha ghāna-viññeyyesu gandhesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">6. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi nu kho me tattha jivhā-viññeyyesu rasesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi me tattha jivhā-viññeyyesu rasesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					n'atthi me tattha jivhā-viññeyyesu rasesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">7. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi nu kho me tattha kāya-viññeyyesu phoṭṭhabbesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi me tattha kāya-viññeyyesu phoṭṭhabbesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					n'atthi me tattha kāya-viññeyyesu phoṭṭhabbesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">8. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi nu kho me tattha mano-viññeyyesu dhammesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4"><a id="pg295"><span class="f2 g"><b>[295]</b></span></a> Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					atthi me tattha mano-viññeyyesu dhammesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Tena Sāriputta, bhikkhunā tesaṃ yeva pāpakānaṃ akusalānaṃ dhammānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Yena c'āhaṃ maggena gāmaṃ piṇḍāya pāvisiṃ,||<br />
					yasmiñ ca padese piṇḍāya acariṃ,||<br />
					yena ca maggena gāmato piṇḍāya paṭikkamiṃ,||<br />
					n'atthi me tattha mano-viññeyyesu dhammesu chando vā rāgo vā doso vā moho vā paṭighaṃ vā pi cetaso' ti.|| ||</p>

					<p class="f4">Yena Sāriputta, bhikkhunā ten'eva pītipāmujjena vihātabbaṃ ahorattānusikkhinā kulesu dhammesu.|| ||</p>

					<p class="f4">9. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">Pahīnā nu kho me pañca kāma-guṇā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Appahīnā kho me pañca kāma-guṇā' ti.|| ||</p>

					<p class="f4">Tena Sāriputta, bhikkhunā pañcannaṃ kāma-guṇānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Pahīnā kho me pañca kāma-guṇā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">10. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Pahīnā nu kho me pañca nīvaraṇā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Appahīnā kho me pañca nīvaraṇā' ti.|| ||</p>

					<p class="f4">Tena Sāriputta, bhikkhunā pañcannaṃ nivaraṇānaṃ pahānāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Pahīnā kho me pañca nīvaraṇā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">11. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Pariññātā nu kho me pañc'upādāna-k-khandhā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Apariññātā kho me pañc'upādāna-k-khandhā' ti.|| ||</p>

					<p class="f4">Tena Sāriputta, bhikkhunā pañcannaṃ upādāna-k-khandhānaṃ pariññāya vāyamitabbaṃ.|| ||</p>

					<p class="f4">Sace pana Sāriputta, bhikkhu <a id="pg296"><span class="f2 g"><b>[296]</b></span></a> pacc'avekkhamāno evaṃ jānāti:|| ||</p>

					<p class="f4">'Pariññātā kho me pañc'upādāna-k-khandhā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">12. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">Bhāvitā nu kho me cattāro sati-paṭṭhānā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me cattāro sati-paṭṭhānā' ti.|| ||</p>

					<p class="f4">Tena Sāriputta, bhikkhunā catunnaṃ sati-paṭṭhānānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhunā pacc'avekkhamāno evaṃ jānāti:|| ||</p>

					<p class="f4">'Bhavitā kho me cattāro sati-paṭṭhānā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">13. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvitā nu kho me cattāro samma-p-padhānā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me cattāro samma-p-padhānā' ti.|| ||</p>

					<p class="f4">Tena Sāriputta, bhikkhunā catunnaṃ samma-p-padhānānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvitā kho me cattāro samma-p-padhānā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">14. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvitā nu kho me cattāro iddhi-pādā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me cattāro iddhi-pādā' ti.|| ||</p>

					<p class="f4">Tena Sāriputta, bhikkhunā catunnaṃ iddhi-pādānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvitā kho me cattāro iddhi-pādā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">15. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvitā nu kho me pañc'indriyānī' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me pañc'indriyānī' ti.|| ||</p>

					<p class="f4">Tena Sāriputta, bhikkhunā pañcannaṃ indriyānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvitā kho me pañc'indriyānī' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">16. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvitā nu kho me pañca balānī' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me pañca balānī' ti.|| ||</p>

					<p class="f4">Tena Sāriputta, bhikkhunā pañcannaṃ balānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvitā kho me pañca balānī' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">17. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvitā nu kho me satta bojjh'aṇgā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me satta bojjh'aṇgā' ti.|| ||</p>

					<p class="f4">Tena Sāriputta, bhikkhunā sattannaṃ bojjh'aṇgānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvitā kho me satta bojjh'aṇgā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ, ahorattānusikkhinā kusalesu dhammesu.|| ||</p>

					<p class="f4">18. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvito nu kho me Ariyo Aṭṭhaṇgiko Maggo' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvito kho me Ariyo Aṭṭhaṇgiko Maggo' ti.|| ||</p>

					<p class="f4">Tena Sāriputta, bhikkhunā ariyassa aṭṭhaṇgikassa Maggassa bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvito kho me ariyo aṭṭhaṇgiko <a id="pg297"><span class="f2 g"><b>[297]</b></span></a> Maggo' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">19. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Bhāvitā nu kho me samatho ca vipassanā cā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Abhāvitā kho me samatho ca vipassanā cā' ti.|| ||</p>

					<p class="f4">Tena Sāriputta, bhikkhunā samatha-vipassanānaṃ bhāvanāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Bhāvitā kho me samatho ca vipassanā cā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">20. Puna ca paraṃ Sāriputta, bhikkhunā iti paṭisañcikkhitabbaṃ:|| ||</p>

					<p class="f4">'Sacchikatā nu kho me vijjā ca vimutti cā' ti?|| ||</p>

					<p class="f4">Sace Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Asacchi-katā kho me vijjā ca vimutti cā' ti.|| ||</p>

					<p class="f4">Tena Sāriputta, bhikkhunā vijjāya ca vimuttiyā ca sacchi-kiriyāya vāyamitabbaṃ.|| ||</p>

					<p class="f4">Sace pana Sāriputta, bhikkhu pacc'avekkhamāno evaṃ jānāti:|| ||</p>

					<p class="f4">'Sacchikatā kho me vijjā ca vimutti cā' ti.|| ||</p>

					<p class="f4">Tena Sāriputta, bhikkhunā ten'eva pītipāmujjena vihātabbaṃ ahorattānusikkhinā kusalesu dhammesu.|| ||</p>

					<p class="f4">21. Ye hi keci Sāriputta, atītam addhānaṃ samaṇā vā brāhmaṇā vā piṇḍa-pātaṃ parisodhesuṃ||<br />
					sabbe te evam eva pacc'avekkhitvā pacc'avekkhitvā piṇḍa-pātaṃ parisodhesuṃ.|| ||</p>

					<p class="f4">Ye pi hi keci Sāriputta, anāgatam addhānaṃ samaṇā vā brāhmaṇā vā piṇḍa-pātaṃ parisodhessanti,||<br />
					sabbe te evam eva pacc'avekkhitvā pacc'avekkhitvā piṇḍa-pātaṃ parisodhessanti.|| ||</p>

					<p class="f4">Ye pi hi keci Sāriputta, etarahi samaṇā vā brāhmaṇā vā piṇḍa-pātaṃ parisodhenti,||<br />
					sabbe te evam eva pacc'avekkhitvā pacc'avekkhitvā piṇḍa-pātaṃ parisodhenti.|| ||</p>

					<p class="f4">Tena hi vo Sāriputta, evaṃ sikkhitabbaṃ:|| ||</p>

					<p class="f4">'Paccavekkhitvā pacc'avekkhitvā piṇḍa-pātaṃ parisodhessāmā' ti.|| ||</p>

					<p class="f4">Evaṃ hi vo Sāriputta. Sikkhitabbanti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Sāriputto Bhagavato bhāsitaṃ 'abhinandī' ti.|| ||</p>

					<p class="ctr">Piṇḍapāta-Pārisuddhi Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>