<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 110. The Buddha discourses on the qualities of the bad man and those of the good man." />
<title>MN 110: Cula Punnama Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p110">Sutta 110</a></h4>

					<h1>Cūḷa Puṇṇama Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.110.chlm.sbb.htm#p1">chlm</a>][<a href="../../../dhamma-vinaya/pts/mn/mn.110.horn.pts.htm#p1">pts</a>][<a href="../../../dhamma-vinaya/ati/mn/mn.110.than.ati.htm#p1">than</a>][<a href="../../../dhamma-vinaya/mnl/mn/mn.110.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Pubbārāme Migāra-mātu pāsāde.|| ||</p>

					<p class="f4">Tena kho pana samayena Bhagavā tadah'uposathe paṇṇarase puṇṇāya <a id="pg21"><span class="f2 g"><b>[21]</b></span></a> puṇṇamāya rattiyā bhikkhuSanghassaparivuto abbhokāse nisinno hoti.|| ||</p>

					<p class="f4">Atha kho Bhagavā tuṇhī-bhūtaɱ tuṇhī bhūtaɱ bhikkhu-sanghaɱ anuviloketvā bhikkhū āmantesi:|| ||</p>

					<p class="f4">Jāneyya nu kho bhikkhave,||<br />
					asappuriso asappurisaɱ,||<br />
					'asappuriso ayaɱ bhavan' ti.|| ||</p>

					<p class="f4">No h'etaɱ bhante.|| ||</p>

					<p class="f4">Sādhu bhikkhave,||<br />
					aṭṭhāname taɱ bhikkhave,||<br />
					anavakāso yaɱ asappuriso asappurisaɱ jāneyya,||<br />
					'asappuriso ayaɱ bhavan' ti.|| ||</p>

					<p class="f4">Jāneyya pana bhikkhave,||<br />
					asappuriso sappurisaɱ,||<br />
					'sappuriso ayaɱ bhavan' ti.|| ||</p>

					<p class="f4">No h'etaɱ bhante.|| ||</p>

					<p class="f4">Sādhu bhikkhave,||<br />
					etampi kho bhikkhave,||<br />
					aṭṭhānaɱ anavakaso,||<br />
					yaɱ asappuriso sappurisaɱ jāneyya 'sappuriso ayaɱ bhavan' ti.|| ||</p>

					<p class="f4">Asappuriso bhikkhave,||<br />
					asad'dhammasamannāgato hoti,||<br />
					asappurisabhattī hoti,||<br />
					asappurisacintī hoti,||<br />
					asappurisamantī hoti,||<br />
					asappurisavāco hoti,||<br />
					asappurisakammanto hoti,||<br />
					asappurisadiṭṭhī hoti,||<br />
					asappurisa-dānaɱ deti.|| ||</p>

					<p class="f4">Kathañ ca bhikkhave.|| ||</p>

					<p class="f4">Asappuriso asad'dhammasamannāgato1 hoti:||<br />
					idha bhikkhave,||<br />
					asappuriso asaddho hoti,||<br />
					ahiriko hoti,||<br />
					anottapī hoti,||<br />
					appassuto hoti,||<br />
					kusīto hoti,||<br />
					muṭṭha-s-sati hoti,||<br />
					duppañño hoti.|| ||</p>

					<p class="f4">'Evaɱ kho bhikkhave asappuriso asad'dhammasamannāgato1 hoti.|| ||</p>

					<p class="f4">Kathañ ca bhikkhave,||<br />
					asappuriso asappurisabhattī hoti:||<br />
					idha bhikkhave,||<br />
					asappurisassa ye te samaṇa-brāhmaṇā assaddhā ahirikā anottāpino appassutā kusītā muṭṭha-s-satino duppaññā,||<br />
					tyāssa mittā honti te sahāyā.|| ||</p>

					<p class="f4">Evaɱ kho bhikkhave,||<br />
					asappuriso asappurisabhattī hoti.|| ||</p>

					<p class="f4">Kathañ ca bhikkhave,||<br />
					asappuriso asappurisacintī hoti:||<br />
					idha bhikkhave,||<br />
					asappuriso attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					evaɱ kho bhikkhave asappuriso asappurisacintī hoti.|| ||</p>

					<p class="f4">Kathañ ca bhikkhave,||<br />
					asappuriso asappurisamantī hoti:||<br />
					idha bhikkhave,||<br />
					asappuriso attavyābādhāya pi manteti,||<br />
					paravyābādhāya pi manteti,||<br />
					ubhayavyābādhāya pi <a id="pg22"><span class="f2 g"><b>[22]</b></span></a> manteti,||<br />
					evaɱ kho bhikkhave,||<br />
					asappuriso asappurisamantī hoti.|| ||</p>

					<p class="f4">Kathañ ca bhikkhave,||<br />
					asappuriso asappurisavāco hoti:||<br />
					idha bhikkhave,||<br />
					asappuriso</p>
					<p class="f4">Musā-vādī hoti.|| ||</p>

					<p class="f4">Pisunavāco hoti.|| ||</p>

					<p class="f4">Parusavāco hoti.|| ||</p>

					<p class="f4">Samphappalāpī hoti.|| ||</p>

					<p class="f4">Evaɱ kho bhikkhave,||<br />
					asappuriso asappurisavāco hoti.|| ||</p>

					<p class="f4">Kathañ ca bhikkhave,||<br />
					asappuriso asappurisakammanto hoti:||<br />
					idha bhikkhave,||<br />
					asappuriso pāṇāti-pātī hoti,||<br />
					adinn'ādāyī hoti,||<br />
					kāmesu micchā-cārī hoti.|| ||</p>

					<p class="f4">Evaɱ kho bhikkhave asappuriso asappurisakammanto hoti.|| ||</p>

					<p class="f4">Kathañ ca bhikkhave,||<br />
					asappuriso asappurisadiṭṭhī hoti:||<br />
					idha bhikkhave,||<br />
					asappuriso evaɱ diṭṭhī hoti:||<br />
					'n'atthi dinnaɱ,||<br />
					n'atthi yiṭṭhaɱ,||<br />
					n'atthi hutaɱ,||<br />
					n'atthi sukaṭa-dukkaṭānaɱ kammānaɱ phalaɱ vipāko,||<br />
					n'atthi ayaɱ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā sammaggatā sammā paṭi-pannā ye imañ ca lokaɱ parañca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Evaɱ kho bhikkhave asappuriso asappurisadiṭṭhī hoti.|| ||</p>

					<p class="f4">Kathañ ca bhikkhave,||<br />
					asappuriso,||<br />
					asappurisa-dānaɱ deti:||<br />
					idha bhikkhave,||<br />
					asappuriso asakkaccaɱ dānaɱ deti,||<br />
					asahatthā dānaɱ deti,||<br />
					acittīkatvā dānaɱ deti,||<br />
					apaviddhaɱ dānaɱ deti,anāgamana-diṭṭhiko dānaɱ deti.|| ||</p>

					<p class="f4">Evaɱ kho bhikkhave asappuriso asappurisa-dānaɱ deti.|| ||</p>

					<p class="f4">Sa kho so bhikkhave,||<br />
					asappuriso evaɱ asad'dhammasamannāgato,||<br />
					evaɱ asappurisabhattī,||<br />
					evaɱ asappurisacintī,||<br />
					evaɱ asappurisamantī,||<br />
					evaɱ asappurisavāco,||<br />
					evaɱ asappurisakammanto,||<br />
					evaɱ asappurisadiṭṭhī,||<br />
					evaɱ asappurisa-dānaɱ datvā kāyassa bhedā param maraṇā yā asappurisānaɱ gati,||<br />
					tattha uppajjati.|| ||</p>

					<p class="f4">Kā ca bhikkhave,||<br />
					asappurisānaɱ gati,||<br />
					Nirayo vā tiracchāna-yoni vā.|| ||</p>

					<p class="f4">Jāneyya nu kho bhikkhave,||<br />
					sappuriso sappurisaɱ 'sappuriso ayaɱ bhavan' ti.|| ||</p>

					<p class="f4"><a id="pg23"><span class="f2 g"><b>[23]</b></span></a> Evaɱ bhante.|| ||</p>

					<p class="f4">Sādhu bhikkhave,||<br />
					ṭhāname taɱ bhikkhave,||<br />
					vijjati yaɱ sappuriso sappurisaɱ jāneyya 'sappuriso ayaɱ bhavan' ti.|| ||</p>

					<p class="f4">Jāneyya pana bhikkhave,||<br />
					sappuriso asappurisaɱ 'asappuriso ayaɱ bhavan' ti.|| ||</p>

					<p class="f4">"Evaɱ bhante" ti.|| ||</p>

					<p class="f4">Sādhu bhikkhave,||<br />
					etampi kho bhikkhave,||<br />
					ṭhānaɱ vijjati yaɱ sappuriso asappurisaɱ jāneyya 'asappuriso ayaɱ bhavan' ti.|| ||</p>

					<p class="f4">Sappuriso bhikkhave,||<br />
					Sad'Dhammasamannāgato hoti,||<br />
					sappurisabhattī hoti,||<br />
					sappurisacintī hoti,||<br />
					sappurisamantī hoti,||<br />
					sappurisavāco hoti,||<br />
					sappurisakammanto hoti,||<br />
					sappurisadiṭṭhī hoti,||<br />
					sappurisa-dānaɱ deti.|| ||</p>

					<p class="f4">Kathañ ca bhikkhave,||<br />
					sappuriso Sad'Dhammasamannāgato hoti:||<br />
					idha bhikkhave,||<br />
					sappuriso saddho hoti,||<br />
					hirimā hoti,||<br />
					ottapī hoti,||<br />
					bahu-s-suto hoti,||<br />
					āraddha-viriyo hoti,||<br />
					upaṭṭhitasatī hoti,||<br />
					paññavā hoti.|| ||</p>

					<p class="f4">Evaɱ kho bhikkhave,||<br />
					sappuriso Sad'Dhammasamannāgato hoti.|| ||</p>

					<p class="f4">Kathañ ca bhikkhave,||<br />
					sappuriso sappurisabhattī hoti:||<br />
					idha bhikkhave,||<br />
					sappurisassa ye te samaṇa-brāhmaṇā saddhā hirimanto ottappino bahu-s-sutā āraddha-viriyā upaṭṭhita-satino paññavanto,||<br />
					tyāssa mittā honti te sahāyā.1 Evaɱ kho bhikkhave,||<br />
					sappuriso sappurisabhattī hoti.|| ||</p>

					<p class="f4">Kathañ ca bhikkhave,||<br />
					sappuriso sappurisacintī hoti:||<br />
					idha bhikkhave,||<br />
					sappuriso n'eva attavyābādhāya ceteti,||<br />
					na paravyābādhāya ceteti,||<br />
					na ubhayavyābādhāya ceteti,||<br />
					evaɱ kho bhikkhave,||<br />
					sappuriso sappurisacintī hoti.|| ||</p>

					<p class="f4">Kathañ ca bhikkhave,||<br />
					sappuriso sappurisamantī hoti:||<br />
					idha bhikkhave,||<br />
					sappuriso n'eva attavyābādhāya manteti,||<br />
					na paravyābādhāya manteti,||<br />
					na ubhayavyābādhāya manteti.|| ||</p>

					<p class="f4">Evaɱ kho bhikkhave,||<br />
					sappuriso sappurisamantī hoti.|| ||</p>

					<p class="f4">Kathañ ca bhikkhave,||<br />
					sappuriso sappurisavāco hoti:||<br />
					idha bhikkhave,||<br />
					sappuriso musā-vādā paṭivirato hoti,||<br />
					pisunāya vācāya paṭivirato hoti,||<br />
					pharusāya vācāya paṭivirato hoti.|| ||</p>

					<p class="f4">Samphappalāpā paṭivirato hoti.|| ||</p>

					<p class="f4">Evaɱ kho bhikkhave,||<br />
					sappuriso sappurisavāco hoti.|| ||</p>

					<p class="f4">Kathañ ca bhikkhave,||<br />
					sappuriso sappurisakammanto hoti,||<br />
					idha bhikkhave,||<br />
					sappuriso pāṇāti-pātāpaṭivirato hoti,||<br />
					adinn'ādānā <a id="pg24"><span class="f2 g"><b>[24]</b></span></a> paṭivirato hoti,||<br />
					kāmesu micchā-cārā paṭivirato hoti.|| ||</p>

					<p class="f4">Evaɱ kho bhikkhave,||<br />
					sappuriso sappurisakammanto hoti.|| ||</p>

					<p class="f4">Kathañ ca bhikkhave,||<br />
					sappuriso sappurisadiṭṭhī hoti:||<br />
					idha bhikkhave,||<br />
					sappuriso evaɱ-diṭṭhi hoti:||<br />
					atthi dinnaɱ,||<br />
					atthi yiṭṭhaɱ,||<br />
					atthi hutaɱ,||<br />
					atthi sukaṭa-dukkaṭānaɱ kammānaɱ phalaɱ vipāko,||<br />
					atthi ayaɱ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā sammaggatā sammā-paṭi-pannā ye imañ ca lokaɱ paraɱ ca lokaɱ sayaɱ abhiññā sacchi-katvā pavedentī' ti.|| ||</p>

					<p class="f4">Evaɱ kho bhikkhave,||<br />
					sappuriso sappurisadiṭṭhi hoti.|| ||</p>

					<p class="f4">Kathañ ca bhikkhave,||<br />
					sappuriso sappurisa-dānaɱ deti:||<br />
					idha bhikkhave,||<br />
					sappuriso sakkaccaɱ dānaɱ1 deti,||<br />
					sahatthā dānaɱ deti,||<br />
					cittīkatvā2 dānaɱ deti,||<br />
					parisuddhaɱ3 dānaɱ deti,||<br />
					āgamana-diṭṭhiko dānaɱ deti.|| ||</p>

					<p class="f4">Evaɱ kho bhikkhave,||<br />
					sappuriso sappurisa-dānaɱ deti.|| ||</p>

					<p class="f4">Sa kho so bhikkhave,||<br />
					sappuriso evaɱ Sad'Dhammasamannāgato,||<br />
					evaɱ sappurisabhattī,||<br />
					evaɱ sappurisamantī,||<br />
					evaɱ sappurisavāco,||<br />
					evaɱ sappurisakammanto,||<br />
					evaɱ sappurisadiṭṭhi,||<br />
					evaɱ sappurisa-dānaɱ datvā kāyassa bhedā param maraṇā yā sappurisānaɱ gati,||<br />
					tattha uppajjati.|| ||</p>

					<p class="f4">Kā ca bhikkhave,||<br />
					sappurisānaɱ gati,||<br />
					devamahattatā vā manussamahattatā vāti.|| ||</p>

					<p class="f4">Idam avoca Bhagavā ,||<br />
					attamanā te bhikkhu Bhagavato bhāsitaɱ abhinandunti.|| ||</p>

					<p class="f4 ctr">Cūḷapuṇṇama suttaɱ dasamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>