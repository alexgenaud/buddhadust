<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 110. The Buddha discourses on the qualities of the bad man and those of the good man." />
<title>MN 110: Cūḷa Puṇṇama Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p110">Sutta 110</a></h4>

					<h1>Cūḷa Puṇṇama Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg20"><span class="f2 g"><b>[20]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.110.chlm.sbb.htm#p1">chlm</a>][<a href="../../../dhamma-vinaya/pts/mn/mn.110.horn.pts.htm#p1">pts</a>][<a href="../../../dhamma-vinaya/ati/mn/mn.110.than.ati.htm#p1">than</a>][<a href="../../../dhamma-vinaya/mnl/mn/mn.110.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Pubbārāme Migāra-mātu pāsāde.|| ||</p>

					<p class="f4">Tena kho pana samayena Bhagavā tadah'uposathe paṇṇarase puṇṇāya <a id="pg21"><span class="f2 g"><b>[21]</b></span></a> puṇṇamāya rattiyā bhikkhuSaṅghassaparivuto abbhokāse nisinno hoti.|| ||</p>

					<p class="f4">Atha kho Bhagavā tuṇhī-bhūtaṃ tuṇhī bhūtaṃ bhikkhu-saṅghaṃ anuviloketvā bhikkhū āmantesi:|| ||</p>

					<p class="f4">Jāneyya nu kho bhikkhave,||<br />
					a-sappuriso a-sappurisaṃ,||<br />
					'a-sappuriso ayaṃ bhavan' ti.|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bhikkhave,||<br />
					aṭṭhāname taṃ bhikkhave,||<br />
					anavakāso yaṃ a-sappuriso a-sappurisaṃ jāneyya,||<br />
					'a-sappuriso ayaṃ bhavan' ti.|| ||</p>

					<p class="f4">Jāneyya pana bhikkhave,||<br />
					a-sappuriso sappurisaṃ,||<br />
					'sappuriso ayaṃ bhavan' ti.|| ||</p>

					<p class="f4">No h'etaṃ bhante.|| ||</p>

					<p class="f4">Sādhu bhikkhave,||<br />
					etampi kho bhikkhave,||<br />
					aṭṭhānaṃ anavakaso,||<br />
					yaṃ a-sappuriso sappurisaṃ jāneyya 'sappuriso ayaṃ bhavan' ti.|| ||</p>

					<p class="f4">Asappuriso bhikkhave,||<br />
					asad'dhammasamannāgato hoti,||<br />
					a-sappurisabhattī hoti,||<br />
					a-sappurisacintī hoti,||<br />
					a-sappurisamantī hoti,||<br />
					a-sappurisavāco hoti,||<br />
					a-sappurisakammanto hoti,||<br />
					a-sappurisadiṭṭhī hoti,||<br />
					a-sappurisa-dānaṃ deti.|| ||</p>

					<p class="f4">Kathañ ca bhikkhave.|| ||</p>

					<p class="f4">Asappuriso asad'dhammasamannāgato1 hoti:||<br />
					idha bhikkhave,||<br />
					a-sappuriso asaddho hoti,||<br />
					ahiriko hoti,||<br />
					anottapī hoti,||<br />
					appassuto hoti,||<br />
					kusīto hoti,||<br />
					muṭṭha-s-sati hoti,||<br />
					duppañño hoti.|| ||</p>

					<p class="f4">'Evaṃ kho bhikkhave a-sappuriso asad'dhammasamannāgato1 hoti.|| ||</p>

					<p class="f4">Kathañ ca bhikkhave,||<br />
					a-sappuriso a-sappurisabhattī hoti:||<br />
					idha bhikkhave,||<br />
					a-sappurisassa ye te samaṇa-brāhmaṇā assaddhā ahirikā an-ottāpino appassutā kusītā muṭṭha-s-satino duppaññā,||<br />
					tyāssa mittā honti te sahāyā.|| ||</p>

					<p class="f4">Evaṃ kho bhikkhave,||<br />
					a-sappuriso a-sappurisabhattī hoti.|| ||</p>

					<p class="f4">Kathañ ca bhikkhave,||<br />
					a-sappuriso a-sappurisacintī hoti:||<br />
					idha bhikkhave,||<br />
					a-sappuriso attavyābādhāya pi ceteti,||<br />
					paravyābādhāya pi ceteti,||<br />
					ubhayavyābādhāya pi ceteti,||<br />
					evaṃ kho bhikkhave a-sappuriso a-sappurisacintī hoti.|| ||</p>

					<p class="f4">Kathañ ca bhikkhave,||<br />
					a-sappuriso a-sappurisamantī hoti:||<br />
					idha bhikkhave,||<br />
					a-sappuriso attavyābādhāya pi manteti,||<br />
					paravyābādhāya pi manteti,||<br />
					ubhayavyābādhāya pi <a id="pg22"><span class="f2 g"><b>[22]</b></span></a> manteti,||<br />
					evaṃ kho bhikkhave,||<br />
					a-sappuriso a-sappurisamantī hoti.|| ||</p>

					<p class="f4">Kathañ ca bhikkhave,||<br />
					a-sappuriso a-sappurisavāco hoti:||<br />
					idha bhikkhave,||<br />
					a-sappuriso</p>
					<p class="f4">Musā-vādī hoti.|| ||</p>

					<p class="f4">Pisunavāco hoti.|| ||</p>

					<p class="f4">Parusavāco hoti.|| ||</p>

					<p class="f4">Samphappalāpī hoti.|| ||</p>

					<p class="f4">Evaṃ kho bhikkhave,||<br />
					a-sappuriso a-sappurisavāco hoti.|| ||</p>

					<p class="f4">Kathañ ca bhikkhave,||<br />
					a-sappuriso a-sappurisakammanto hoti:||<br />
					idha bhikkhave,||<br />
					a-sappuriso pāṇ-ā-tipātī hoti,||<br />
					adinn'ādāyī hoti,||<br />
					kāmesu micchā-cārī hoti.|| ||</p>

					<p class="f4">Evaṃ kho bhikkhave a-sappuriso a-sappurisakammanto hoti.|| ||</p>

					<p class="f4">Kathañ ca bhikkhave,||<br />
					a-sappuriso a-sappurisadiṭṭhī hoti:||<br />
					idha bhikkhave,||<br />
					a-sappuriso evaṃ diṭṭhī hoti:||<br />
					'n'atthi dinnaṃ,||<br />
					n'atthi yiṭṭhaṃ,||<br />
					n'atthi hutaṃ,||<br />
					n'atthi sukaṭa-dukkaṭānaṃ kammānaṃ phalaṃ vipāko,||<br />
					n'atthi ayaṃ loko,||<br />
					n'atthi paro loko,||<br />
					n'atthi mātā,||<br />
					n'atthi pitā,||<br />
					n'atthi sattā opapātikā,||<br />
					n'atthi loke samaṇa-brāhmaṇā samm'aggatā sammā paṭipannā ye imañ ca lokaṃ parañca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Evaṃ kho bhikkhave a-sappuriso a-sappurisadiṭṭhī hoti.|| ||</p>

					<p class="f4">Kathañ ca bhikkhave,||<br />
					a-sappuriso,||<br />
					a-sappurisa-dānaṃ deti:||<br />
					idha bhikkhave,||<br />
					a-sappuriso asakkaccaṃ dānaṃ deti,||<br />
					asahatthā dānaṃ deti,||<br />
					acittīkatvā dānaṃ deti,||<br />
					apaviddhaṃ dānaṃ deti,anāgamana-diṭṭhiko dānaṃ deti.|| ||</p>

					<p class="f4">Evaṃ kho bhikkhave a-sappuriso a-sappurisa-dānaṃ deti.|| ||</p>

					<p class="f4">Sa kho so bhikkhave,||<br />
					a-sappuriso evaṃ asad'dhammasamannāgato,||<br />
					evaṃ a-sappurisabhattī,||<br />
					evaṃ a-sappurisacintī,||<br />
					evaṃ a-sappurisamantī,||<br />
					evaṃ a-sappurisavāco,||<br />
					evaṃ a-sappurisakammanto,||<br />
					evaṃ a-sappurisadiṭṭhī,||<br />
					evaṃ a-sappurisa-dānaṃ datvā kāyassa bhedā param maraṇā yā a-sappurisānaṃ gati,||<br />
					tattha uppajjati.|| ||</p>

					<p class="f4">Kā ca bhikkhave,||<br />
					a-sappurisānaṃ gati,||<br />
					Nirayo vā tiracchāna-yoni vā.|| ||</p>

					<p class="f4">Jāneyya nu kho bhikkhave,||<br />
					sappuriso sappurisaṃ 'sappuriso ayaṃ bhavan' ti.|| ||</p>

					<p class="f4"><a id="pg23"><span class="f2 g"><b>[23]</b></span></a> Evaṃ bhante.|| ||</p>

					<p class="f4">Sādhu bhikkhave,||<br />
					ṭhāname taṃ bhikkhave,||<br />
					vijjati yaṃ sappuriso sappurisaṃ jāneyya 'sappuriso ayaṃ bhavan' ti.|| ||</p>

					<p class="f4">Jāneyya pana bhikkhave,||<br />
					sappuriso a-sappurisaṃ 'a-sappuriso ayaṃ bhavan' ti.|| ||</p>

					<p class="f4">"Evaṃ bhante" ti.|| ||</p>

					<p class="f4">Sādhu bhikkhave,||<br />
					etampi kho bhikkhave,||<br />
					ṭhānaṃ vijjati yaṃ sappuriso a-sappurisaṃ jāneyya 'a-sappuriso ayaṃ bhavan' ti.|| ||</p>

					<p class="f4">Sappuriso bhikkhave,||<br />
					Sad'Dhammasamannāgato hoti,||<br />
					sappurisabhattī hoti,||<br />
					sappurisacintī hoti,||<br />
					sappurisamantī hoti,||<br />
					sappurisavāco hoti,||<br />
					sappurisakammanto hoti,||<br />
					sappurisadiṭṭhī hoti,||<br />
					sappurisa-dānaṃ deti.|| ||</p>

					<p class="f4">Kathañ ca bhikkhave,||<br />
					sappuriso Sad'Dhammasamannāgato hoti:||<br />
					idha bhikkhave,||<br />
					sappuriso saddho hoti,||<br />
					hirimā hoti,||<br />
					ottapī hoti,||<br />
					bahu-s-suto hoti,||<br />
					āraddha-viriyo hoti,||<br />
					upatthikasatī hoti,||<br />
					paññavā hoti.|| ||</p>

					<p class="f4">Evaṃ kho bhikkhave,||<br />
					sappuriso Sad'Dhammasamannāgato hoti.|| ||</p>

					<p class="f4">Kathañ ca bhikkhave,||<br />
					sappuriso sappurisabhattī hoti:||<br />
					idha bhikkhave,||<br />
					sappurisassa ye te samaṇa-brāhmaṇā saddhā hirimanto ottappino bahu-s-sutā āraddha-viriyā upatthika-satino paññavanto,||<br />
					tyāssa mittā honti te sahāyā.1 Evaṃ kho bhikkhave,||<br />
					sappuriso sappurisabhattī hoti.|| ||</p>

					<p class="f4">Kathañ ca bhikkhave,||<br />
					sappuriso sappurisacintī hoti:||<br />
					idha bhikkhave,||<br />
					sappuriso n'eva attavyābādhāya ceteti,||<br />
					na paravyābādhāya ceteti,||<br />
					na ubhayavyābādhāya ceteti,||<br />
					evaṃ kho bhikkhave,||<br />
					sappuriso sappurisacintī hoti.|| ||</p>

					<p class="f4">Kathañ ca bhikkhave,||<br />
					sappuriso sappurisamantī hoti:||<br />
					idha bhikkhave,||<br />
					sappuriso n'eva attavyābādhāya manteti,||<br />
					na paravyābādhāya manteti,||<br />
					na ubhayavyābādhāya manteti.|| ||</p>

					<p class="f4">Evaṃ kho bhikkhave,||<br />
					sappuriso sappurisamantī hoti.|| ||</p>

					<p class="f4">Kathañ ca bhikkhave,||<br />
					sappuriso sappurisavāco hoti:||<br />
					idha bhikkhave,||<br />
					sappuriso musā-vādā paṭivirato hoti,||<br />
					pisunāya vācāya paṭivirato hoti,||<br />
					pharusāya vācāya paṭivirato hoti.|| ||</p>

					<p class="f4">Samphappalāpā paṭivirato hoti.|| ||</p>

					<p class="f4">Evaṃ kho bhikkhave,||<br />
					sappuriso sappurisavāco hoti.|| ||</p>

					<p class="f4">Kathañ ca bhikkhave,||<br />
					sappuriso sappurisakammanto hoti,||<br />
					idha bhikkhave,||<br />
					sappuriso pāṇ-ā-tipātāpaṭivirato hoti,||<br />
					adinn'ādānā <a id="pg24"><span class="f2 g"><b>[24]</b></span></a> paṭivirato hoti,||<br />
					kāmesu micchā-cārā paṭivirato hoti.|| ||</p>

					<p class="f4">Evaṃ kho bhikkhave,||<br />
					sappuriso sappurisakammanto hoti.|| ||</p>

					<p class="f4">Kathañ ca bhikkhave,||<br />
					sappuriso sappurisadiṭṭhī hoti:||<br />
					idha bhikkhave,||<br />
					sappuriso evaṃ-diṭṭhi hoti:||<br />
					atthi dinnaṃ,||<br />
					atthi yiṭṭhaṃ,||<br />
					atthi hutaṃ,||<br />
					atthi sukaṭa-dukkaṭānaṃ kammānaṃ phalaṃ vipāko,||<br />
					atthi ayaṃ loko,||<br />
					atthi paro loko,||<br />
					atthi mātā,||<br />
					atthi pitā,||<br />
					atthi sattā opapātikā,||<br />
					atthi loke samaṇa-brāhmaṇā samm'aggatā sammā-paṭipannā ye imañ ca lokaṃ paraṃ ca lokaṃ sayaṃ abhiññā sacchi-katvā pavedentī' ti.|| ||</p>

					<p class="f4">Evaṃ kho bhikkhave,||<br />
					sappuriso sappurisadiṭṭhi hoti.|| ||</p>

					<p class="f4">Kathañ ca bhikkhave,||<br />
					sappuriso sappurisa-dānaṃ deti:||<br />
					idha bhikkhave,||<br />
					sappuriso sakkaccaṃ dānaṃ1 deti,||<br />
					sahatthā dānaṃ deti,||<br />
					cittīkatvā2 dānaṃ deti,||<br />
					parisuddhaṃ3 dānaṃ deti,||<br />
					āgamana-diṭṭhiko dānaṃ deti.|| ||</p>

					<p class="f4">Evaṃ kho bhikkhave,||<br />
					sappuriso sappurisa-dānaṃ deti.|| ||</p>

					<p class="f4">Sa kho so bhikkhave,||<br />
					sappuriso evaṃ Sad'Dhammasamannāgato,||<br />
					evaṃ sappurisabhattī,||<br />
					evaṃ sappurisamantī,||<br />
					evaṃ sappurisavāco,||<br />
					evaṃ sappurisakammanto,||<br />
					evaṃ sappurisadiṭṭhi,||<br />
					evaṃ sappurisa-dānaṃ datvā kāyassa bhedā param maraṇā yā sappurisānaṃ gati,||<br />
					tattha uppajjati.|| ||</p>

					<p class="f4">Kā ca bhikkhave,||<br />
					sappurisānaṃ gati,||<br />
					devamahattatā vā manussamahattatā vāti.|| ||</p>

					<p class="f4">Idam avoca Bhagavā ,||<br />
					atta-manā te bhikkhu Bhagavato bhāsitaṃ abhinandunti.|| ||</p>

					<p class="ctr">Cūḷa Puṇṇama Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>