<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 129. The Buddha delivers a discourse on the Peril and the Advantages. The pain that one of poor conduct brings upon himself here and now and in Animal birth or Hell hereafter, and the glory that one of consummate conduct brings upon himself here and now or in heavenly birth hereafter." />
<title>MN 129: Bāla-Paṇḍita Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p129">Sutta 129</a></h4>

					<h1>Bāla-Paṇḍita Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg163"><span class="f2 g"><b>[163]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.129.chlm.sbb.htm#p1">chlm</a>][<a href="../../../dhamma-vinaya/pts/mn/mn.129.horn.pts.htm#p1">pts</a>][<a href="../../../dhamma-vinaya/mnl/mn/mn.129.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">Bhadante ti te bhikkhu Bhagavato paccassosuɱ Bhagavā etad avoca:|| ||</p>

					<p class="f4">Tīṇimāni bhikkhave,||<br />
					bālassa bālalakkhaṇāni bālanimittāni bālāpadānāni.|| ||</p>

					<p class="f4">Katamāni tīṇi: idha bhikkhave,||<br />
					bālo duccintitacintī ca hoti du-b-bhāsitabhāsī ca dukkaṭakammakārī ca.|| ||</p>

					<p class="f4">No c'etaɱ bhikkhave,||<br />
					bālo duccintitacintī ca abhavissa du-b-bhāsitabhāsī ca dukkaṭakammakārī ca kena naɱ paṇḍitā jāneyyuɱ: bālo ayaɱ bhavaɱ a-sappuriso'ti yasmā ca kho bhikkhave,bālo duccintitacintī ca hoti du-b-bhāsitabhāsī ca dukkaṭakammakārī ca,||<br />
					tasmā naɱ paṇḍitā jānanti: bālo ayaɱ bhavaɱ a-sappurisoti.|| ||</p>

					<p class="f4">Sa kho so bhikkhave,||<br />
					bālo tividhaɱ diṭṭhe'va dhamme dukkhaɱ domanassaɱ paṭisaɱvedeti.|| ||</p>

					<p class="f4">Sace bhikkhave,||<br />
					bālo sabhāyaɱ vā nisinno hoti.|| ||</p>

					<p class="f4">Rathiyāya1vā nisinno hoti.|| ||</p>

					<p class="f4">Siṅghāṭake vā nisinno hoti.|| ||</p>

					<p class="f4">Tatra ce jano tajjaɱ tassāruppaɱ kathaɱ manteti sace bhikkhave,||<br />
					bālo pāṇ-ā-tipātī hoti.|| ||</p>

					<p class="f4">Adinn'ādāyī hoti kāmesu micchā-cārī hoti musā-vādī hoti.|| ||</p>

					<p class="f4">Surāmerayamajjapamādaṭṭhāyī hoti.|| ||</p>

					<p class="f4">Tatra,||<br />
					bhikkhave,||<br />
					bālassa evaɱ hoti: yaɱ kho jano tajjaɱ tassāruppaɱ kathaɱ manteti.|| ||</p>

					<p class="f4">Saṅvijjante te ca dhammā mayi,||<br />
					ahañca tesu dhammesu sandissāmīti.|| ||</p>

					<p class="f4">Idaɱ,||<br />
					bhikkhave,||<br />
					bālo paṭhamaɱ diṭṭhe'va dhamme dukkhaɱ domanassaɱ paṭisaɱvedeti.|| ||</p>

					<p class="f4">Puna ca paraɱ bhikkhave,||<br />
					bālo passati rājāno coraɱ āgucāriɱ gahetvā vividhā kamma-kāraṇā kārente: kasāhipi <a id="pg164"><span class="f2 g"><b>[164]</b></span></a> tā'ente,||<br />
					vettehipi tā'ente,||<br />
					addhadaṇḍakehepi tā'ente,||<br />
					hatthampi chindante pādampi chindante,||<br />
					hatthapādampi chindante,||<br />
					kaṇṇampi chindante,||<br />
					nāsampi chindante,||<br />
					kaṇṇanāsampi chindante,||<br />
					bilaṅgathālikampi karonte,||<br />
					saṅkhamuṇḍikampi karonte,||<br />
					rāhu-mukhampi karonte,||<br />
					joti-mālikampi karonte,||<br />
					hatthapajjotikampi karonte,||<br />
					erakavattikampi karonte,||<br />
					cirakavāsikampi karonte,||<br />
					eṇeyyakampi karonte,||<br />
					balisamaɱsikampi karonte,||<br />
					kahāpaṇakampi karonte,||<br />
					khārāpatacchikampi karonte,||<br />
					palighaparivattikampi karonte,||<br />
					palālapīṭhakampi karonte,||<br />
					tattena pi telena osiñvante,||<br />
					sunakhehipi khādāpente,||<br />
					jīvantampi sūle uttāsente,||<br />
					asināpi sīsaɱ chindante.|| ||</p>

					<p class="f4">Tatra,||<br />
					bhikkhave,||<br />
					bālassa evaɱ hoti: yathā-rūpānaɱ kho pāpakānaɱ kammānaɱ hetu rājāno coraɱ āgucāriɱ|| ||</p>

					<p class="f4">Gahetvā vividhā kamma-kāraṇā karonti: kasāhipi tā'enti.|| ||</p>

					<p class="f4">Vettehipi tā'enti.|| ||</p>

					<p class="f4">Addhadaṇḍakehipi tā'enti.|| ||</p>

					<p class="f4">Hatthampi chindanti.|| ||</p>

					<p class="f4">Pādampi chindanti.|| ||</p>

					<p class="f4">Hatthapādampi chindanti.|| ||</p>

					<p class="f4">Kaṇṇampi chindanti.|| ||</p>

					<p class="f4">Nāsampi chindanti.|| ||</p>

					<p class="f4">Kaṇṇanāsampi chindanti.|| ||</p>

					<p class="f4">Bilaṅgathālikampi karonti.|| ||</p>

					<p class="f4">Saṅkhamuṇḍikampi karonti.|| ||</p>

					<p class="f4">Rāhumukhampi karonti.|| ||</p>

					<p class="f4">Jotimālikampi karonti.|| ||</p>

					<p class="f4">Hatthapajjotikampi karonti.|| ||</p>

					<p class="f4">Cīrakavāsikampi karonti.|| ||</p>

					<p class="f4">Eṇeyyakampi karonti.|| ||</p>

					<p class="f4">Balisamaɱsikampi karonti.|| ||</p>

					<p class="f4">Kahāpaṇakampi karonti.|| ||</p>

					<p class="f4">Khārāpatacchikampi karonti.|| ||</p>

					<p class="f4">Palighaparivattikampi karonti.|| ||</p>

					<p class="f4">Palālapiṭṭhikampi karonti.|| ||</p>

					<p class="f4">Tattena pi telena osiñcanti.|| ||</p>

					<p class="f4">Sunakhehipi khādāpenti.|| ||</p>

					<p class="f4">Jīvantampi sūle uttāsenti.|| ||</p>

					<p class="f4">Asināpi sīsaɱ chindanti.|| ||</p>

					<p class="f4">Saṅvijjante te ca dhammā mayi,||<br />
					ahañca tesu dhammesu sandissāmi.|| ||</p>

					<p class="f4">Mañ ce pi rājāno ājāneyyuɱ mampi rājāno gahetvā vividhā kamma-kāraṇā kāreyyuɱ: kasāhipi tā'eyyuɱ.|| ||</p>

					<p class="f4">Vettehipi tā'eyyuɱ.|| ||</p>

					<p class="f4">Addhadaṇḍekehepi tā'eyyuɱ hatthampi chindeyyuɱ.|| ||</p>

					<p class="f4">Pādampi chindeyyuɱ.|| ||</p>

					<p class="f4">Hatthapādampi chindeyyuɱ.|| ||</p>

					<p class="f4">Kaṇṇampi chindeyyuɱ.|| ||</p>

					<p class="f4">Nāsampi chindeyyuɱ.|| ||</p>

					<p class="f4">Kaṇṇanāsampi chindeyyuɱ.|| ||</p>

					<p class="f4">Bilaṅgathālikampi kareyyuɱ.|| ||</p>

					<p class="f4">Saṅkhamuṇḍikampi kareyyuɱ.|| ||</p>

					<p class="f4">Rāhumukhampi kareyyuɱ.|| ||</p>

					<p class="f4">Jotimālikampi kareyyuɱ.|| ||</p>

					<p class="f4">Hatthapajjotikampi kareyyuɱ.|| ||</p>

					<p class="f4">Erakavattikampi kareyyuɱ.Cīrakavāsikampi kareyyuɱ.|| ||</p>

					<p class="f4">Eṇeyyakampi kareyyuɱ.|| ||</p>

					<p class="f4">Balisamaɱsikampi kareyyuɱ.|| ||</p>

					<p class="f4">Kahāpaṇakampi kareyyuɱ.|| ||</p>

					<p class="f4">Khārāpatacchikampi kareyyuɱ.|| ||</p>

					<p class="f4">Palighaparavattikampi kareyyuɱ.|| ||</p>

					<p class="f4">Tattena pi telena osiñceyyuɱ.|| ||</p>

					<p class="f4">Sunakhehipi khādāpeyyuɱ.|| ||</p>

					<p class="f4">Jīvantampi sūle uttāseyyuɱ.|| ||</p>

					<p class="f4">Asināpi sīsaɱ chindeyyunti.|| ||</p>

					<p class="f4">Idam pi bhikkhave,||<br />
					bālo dutiyaɱ diṭṭhe'va dhamme dukkhaɱ domanassaɱ paṭisaɱvedeti.|| ||</p>

					<p class="f4">Puna ca paraɱ bhikkhave,||<br />
					bālaɱ pīṭhasamārūḷhaɱ vā mañcasamārūḷhaɱ vā chamāya1vā semānaɱ yānissa pubbe pāpakāni kammāni katāni kāyena du-c-caritāni vācāya du-c-caritāni,||<br />
					manasā du-c-caritāni,||<br />
					tānissa tamhi samaye olambanti,||<br />
					ajjho-lambanti,||<br />
					abhippalambanti.|| ||</p>

					<p class="f4">Seyyathā pi,||<br />
					bhikkhave, mahantānaɱ pabbatakuṭānaɱ chāyā sāyanaha-samayaɱ paṭhaviyā olambanti,||<br />
					ajjho-lambanti,||<br />
					abhippalambanti.|| ||</p>

					<p class="f4">Evam eva kho bhikkhave,||<br />
					bālaɱ pīṭhasamārūḷhaɱ vā mañcasamārūḷhaɱ vā chamāya1vā semānaɱ,||<br />
					yānissa pubbe pāpakāni <a id="pg165"><span class="f2 g"><b>[165]</b></span></a> kammāni katāni kāyena du-c-caritāni vācāya du-c-caritāni manasā du-c-caritāni,||<br />
					tānissa tamhi olambanti,||<br />
					ajjho-lambanti,||<br />
					abhippalambanti,||<br />
					tatra bhikkhave bālassa evaɱ hoti: 'akataɱ vata me kalyāṇaɱ,||<br />
					akataɱ kusalaɱ,||<br />
					akataɱ bhīruttāṇaɱ.|| ||</p>

					<p class="f4">Kataɱ pāpaɱ,||<br />
					kataɱ luddakaɱ,||<br />
					kataɱ kibbisaɱ.|| ||</p>

					<p class="f4">Yā ca hoti akata-kalyāṇānaɱ akata-kusalānaɱ akat-abhīruttāṇānaɱ kata-pāpānaɱ kata-luddānaɱ kata-kibbisānaɱ gati.|| ||</p>

					<p class="f4">Taɱ gati pecca gacchāmī' ti.|| ||</p>

					<p class="f4">So socati,||<br />
					kilamati,||<br />
					paridevati,||<br />
					urattāḷiɱ kandati,||<br />
					sammohaɱ āpajjati.|| ||</p>

					<p class="f4">Idam pi kho bhikkhave,||<br />
					bālo tatiyaɱ diṭṭhe'va dhamme dukkhaɱ domanassaɱ paṭisaɱvedeti.|| ||</p>

					<p class="f4">Sa kho so bhikkhave bālo kāyena du-c-caritaɱ caritvā vācāya du-c-caritaɱ caritvā manasā du-c-caritaɱ caritvā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Yaɱ kho taɱ bhikkhave sammā vadamāno vadeyya: 'ekantaɱ aniṭṭhaɱ ekantaɱ akantaɱ ekantaɱ amanāpan' ti.|| ||</p>

					<p class="f4">Nirayamevetaɱ1 sammā vadamāno vadeyya: ekantaɱ aniṭṭhaɱ ekantaɱ akantaɱ ekantaɱ amanāpanti.|| ||</p>

					<p class="f4">Yāvañ ci'daɱ bhikkhave,||<br />
					upamāpi na2 sukarā yāva dukkhā Nirayāti.|| ||</p>

					<p class="f4">Evaɱ vutte aññataro bhikkhu Bhagavantaɱ etad avoca: sakkā pana me bhante,* upamaɱ kātun ti?|| ||</p>

					<p class="f4">Sakkā bhikkhūti Bhagavā avoca.|| ||</p>

					<p class="f4">'seyyathā pi bhikkhu,||<br />
					coraɱ āgucāriɱ gahetvā raññe dasseyyuɱ: 'ayaɱ kho deva,||<br />
					coro āgucārī,||<br />
					imassa yaɱ icchasi,||<br />
					taɱ daṇḍaɱ paṇehī' ti.|| ||</p>

					<p class="f4">Tam enaɱ rājā evaɱ vadeyya: 'gacchatha bho,||<br />
					imaɱ purisaɱ pubbaṇha-samayaɱ sattisatena hanathā' ti.|| ||</p>

					<p class="f4">Tam enaɱ pubbaṇha-samayaɱ sattisatena haneyyuɱ.|| ||</p>

					<p class="f4">Atha rājā majjhantikasamayaɱ evaɱ vadeyya: 'Ambho,||<br />
					kathaɱ so puriso' ti?|| ||</p>

					<p class="f4">'Tath'eva deva jīvatī' ti.|| ||</p>

					<p class="f4">Tam enaɱ rājā evaɱ vadeyya: 'gacchatha,||<br />
					bho,||<br />
					taɱ purisaɱ majjhantikasamayaɱ sattisatena hanathā' ti.|| ||</p>

					<p class="f4">Tam enaɱ majjhantikasamayaɱ sattisatena haneyyuɱ.|| ||</p>

					<p class="f4">Atha rājā sāyaṇha-samayaɱ evaɱ vadeyya: 'Ambho,||<br />
					kathaɱ so puriso' ti?|| ||</p>

					<p class="f4">'Tath'eva deva jīvatī'ti,||<br />
					tam enaɱ rājā evaɱ vadeyya: 'gacchatha bho,||<br />
					taɱ purisaɱ sāyaṇha-samayaɱ sattisatena hanathā' ti.|| ||</p>

					<p class="f4">Tam enaɱ sāyaṇha-samayaɱ <a id="pg166"><span class="f2 g"><b>[166]</b></span></a> sattisatena haneyyuɱ.|| ||</p>

					<p class="f4">Taɱ kim maññatha bhikkhave,||<br />
					api nu so puriso tīhi sattisatena haññamāno tato nidānaɱ dukkhaɱ domanassaɱ paṭisaɱvediyethā' ti?|| ||</p>

					<p class="f4">Ekissāpi bhante,||<br />
					sattiyā haññamāno puriso tato nidānaɱ dukkhaɱ domanassaɱ paṭisaɱvediyetha.|| ||</p>

					<p class="f4">Ko pana vādo tīhi sattisatehīti.|| ||</p>

					<p class="f4">Atha kho Bhagavā parittaɱ pāṇimattaɱ pāsāṇaɱ gahetvā bhikkhū āmantesi: 'taɱ kiɱ maññatha bhikkhave,||<br />
					katamo nu kho mahantaro,||<br />
					yo c'āyaɱ mayā paritto pāṇimatto pāsāṇo gahito,||<br />
					yo ca himavā pabba-tarājā' ti?|| ||</p>

					<p class="f4">Appamatto kho ayaɱ bhante,||<br />
					Bhagavatā paritto pāṇimatto pāsāṇo gahito,||<br />
					himavantaɱ pabba-tarājānaɱ upanidhāya saṅkhampi na upeti,||<br />
					kalabhāgampi na upeti,||<br />
					upanidhimpi3 na upetī' ti.|| ||</p>

					<p class="f4">Evam eva kho bhikkhave,||<br />
					yaɱ so puriso tīhi sattisatehi haññamāno tato nidānaɱ dukkhaɱ domanassaɱ paṭisaɱvedeti.|| ||</p>

					<p class="f4">Taɱ nerayikassa dukkhassa4 upanidhāya saṅkhampi na upeti.|| ||</p>

					<p class="f4">Kalabhāgampi na upeti.|| ||</p>

					<p class="f4">Upanidhimpi na upeti.|| ||</p>

					<p class="f4">Tam enaɱ bhikkhave,||<br />
					Nirayapālā pañcavidhabandhanaɱ nāma kāraṇaɱ1 karonti: tattaɱ ayokhīlaɱ hatthe gamenti.|| ||</p>

					<p class="f4">Tattaɱ ayokhīlaɱ dutiye hatthe gamenti.|| ||</p>

					<p class="f4">Tattaɱ ayokhīlaɱ pāde gamenti.|| ||</p>

					<p class="f4">Tattaɱ ayokhīlaɱ dutiye pāde gamenti.|| ||</p>

					<p class="f4">Tattaɱ ayokhīlaɱ majjhe urasmiɱ gamenti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpa-kammaɱ vyantī hoti.|| ||</p>

					<p class="f4">Tam enaɱ bhikkhave,||<br />
					Nirayapālā saɱvesetvā2 kuṭhārīhi tacchanti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpa-kammaɱ vyantī hoti.|| ||</p>

					<p class="f4">Tam enaɱ bhikkhave,||<br />
					Nirayapālā uddhaɱ pādaɱ3 adho siraɱ gahetvā vāsīhi tacchanti so tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ taroti,||<br />
					yāva na taɱ pāpa-kammaɱ vyantī hoti.|| ||</p>

					<p class="f4">Tam enaɱ bhikkhave,||<br />
					Nirayapālā rathe yochetvā ādittāya paṭhaviyā sampajjalitāya sajoti-bhūtāya sārenti pi <a id="pg167"><span class="f2 g"><b>[167]</b></span></a> paccāsārenti pi.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ yāva na taɱ pāpa-kammaɱ vyantī hoti.|| ||</p>

					<p class="f4">Tam enaɱ bhikkhave,||<br />
					Nirayapālā mahattaɱ aṅgārapabbataɱ ādittaɱ sampajjalitaɱ sa-joti-bhūtaɱ āropenti pi oropenti pi.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti.|| ||</p>

					<p class="f4">Yāva na taɱ pāpa-kammaɱ vyantī hoti.|| ||</p>

					<p class="f4">Tam enaɱ bhikkhave,||<br />
					Nirayapālā uddhaɱ pādaɱ adho siraɱ gahetvā tattāya lohakumbhiyā pakkhipanti ādittāya sampajjalitāya sajoti-bhūtāya.|| ||</p>

					<p class="f4">So tattha pheṇuddehakaɱ paccati.|| ||</p>

					<p class="f4">So tattha pheṇuddehakaɱ paccamāno sakim pi uddhaɱ gacchati.|| ||</p>

					<p class="f4">Sakimpi adho gacchati.|| ||</p>

					<p class="f4">Sakimpi tiriyaɱ gacchati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti yāva na taɱ pāpa-kammaɱ vyantī hoti.|| ||</p>

					<p class="f4">Tam enaɱ bhikkhave,||<br />
					Nirayapālā mahāNiraye pakkhipanti.|| ||</p>

					<p class="f4">So kho pana bhikkhave,||<br />
					mahāNirayo.|| ||</p>

					<p class="f4">Catukkaṇṇo catudvāro vibhatto bhāgaso mito,||<br />
					Ayopākārapariyanto ayasā paṭikujjito.|| ||</p>

					<p class="f4">Tassa ayomayā bhūmi jalitā tejasā yutā,||<br />
					Samantā yojanasataɱ pharitvā tiṭṭhati sabbadā.|| ||</p>

					<p class="f4">An-eka-pariyāyena pi kho ahaɱ bhikkhave,||<br />
					Nirayakathaɱ katheyyaɱ,||<br />
					yāvañ c'idaɱ bhikkhave,||<br />
					na sukaraɱ akkhānena pāpuṇituɱ yāva dukkhā Nirayāti.|| ||</p>

					<p class="f4">Santi,||<br />
					bhikkhave,||<br />
					tiracchāna-gatā pāṇā tiṇabhakkhā.|| ||</p>

					<p class="f4">Te allānipi tiṇāni sukkhānipi tiṇāni dantullehakaɱ khādanti.|| ||</p>

					<p class="f4">Katame ca bhikkhave,||<br />
					tiracchāna-gatā pāṇā tiṇabhakkhā,||<br />
					assā goṇā gadrabhā ajā migā,||<br />
					ye vā pan'aññe pi keci tiracchāna-gatā pāṇā tiṇabhakkhā.|| ||</p>

					<p class="f4">Sa kho so bhikkhave,||<br />
					bālo idha pubbe rasādo idha pāpāni kammāni karitvā kāyassa bhedā param maraṇā tesaɱ sattāṇaɱ saha-vyataɱ uppajjati ye te sattā tiṇabhakkhā.|| ||</p>

					<p class="f4">Santi,||<br />
					bhikkhave,||<br />
					tiracchāna-gatā pāṇā gūthabhakkhā,||<br />
					te dūrato va gūthagandhaɱ <a id="pg168"><span class="f2 g"><b>[168]</b></span></a> ghāyitvā dhāvanti: 'ettha bhuñjissāma,||<br />
					ettha bhuñjissāmā' ti.|| ||</p>

					<p class="f4">Seyyathā pi nāma brāhmaṇā āhutigandhena dhāvanti: 'ettha bhuñjissāma,||<br />
					ettha bhuñjissāmā' ti.|| ||</p>

					<p class="f4">Evam eva kho bhikkhave,||<br />
					santi tiracchāna-gatā pāṇā gūthabhakkhā,||<br />
					te dūrato va ghāyitvā dhāvanti: ettha bhuñjissāma,||<br />
					ettha bhuñjissāmāti.|| ||</p>

					<p class="f4">Katame ca bhikkhave,||<br />
					tiracchāna-gatā pāṇā gūthabhakkhā: kukkuṭā sukarā soṇā sigālā,||<br />
					ye vā pan'aññe pi keci tiracchāna-gatā pāṇā gūthabhakkhā.|| ||</p>

					<p class="f4">Sa kho so bhikkhave bālo idha pubbe rasādo idha pāpāni kammāni karitvā kāyassa bhedā param maraṇā tesaɱ sattāṇaɱ saha-vyataɱ uppajjati ye te sattā gūthabhakkhā.|| ||</p>

					<p class="f4">Santi,||<br />
					bhikkhave,||<br />
					tiracchāna-gatā pāṇā andha-kāre jāyanti andha-kāre jīyanti andha-kāre mīyanti.|| ||</p>

					<p class="f4">Katame ca bhikkhave,||<br />
					tiracchāna-gatā pāṇā andha-kāre jāyanti andha-kāre jīyanti andha-kāre mīyanti: kīṭā pulavā gaṇḍuppādi,||<br />
					ye vā pan'aññe pi keci tiracchāna-gatā pāṇā andha-kāre jāyanti andha-kāre jīyanti andha-kāre mīyanti.|| ||</p>

					<p class="f4">Sa kho so bhikkhave,||<br />
					bālo pubbe rasādo idha pāpāni kammāni karitvā kāyassa bhedā param maraṇā tesaɱ sattāṇaɱ saha-vyataɱ uppajjati,||<br />
					ye te sattā andha-kāre jāyanti andha-kāre jīyanti andha-kāre mīyanti.|| ||</p>

					<p class="f4">Santi,||<br />
					bhikkhave,||<br />
					tiracchāna-gatā pāṇā udakasmiɱ jāyanti udakasmiɱ jīyanti udakasmiɱ mīyanti.|| ||</p>

					<p class="f4">Katame ca bhikkhave,||<br />
					tiracchāna-gatā pāṇā udakasmiɱ jāyanti udakasmiɱ jīyanti udakasmiɱ mīyanti: macchā kacchapā suɱsumārā2 ye vā pan'aññe pi keci tiracchāna-gatā pāṇā udakasmiɱ jāyanti udakasmiɱ jīyanti udakasmiɱ mīyanti.|| ||</p>

					<p class="f4">Sa kho so bhikkhave,||<br />
					bālo idha pubbe rasādo idha pāpāni kammāni karitvā kāyassa bhedā param maraṇā tesaɱ sattāṇaɱ saha-vyataɱ uppajjati,||<br />
					ye te sattā udakasmiɱ jāyanti udakasmiɱ jīyanti udakasmiɱ mīyanti.|| ||</p>

					<p class="f4">Santi,||<br />
					bhikkhave,||<br />
					tiracchāna-gatā pāṇā asucismiɱ jāyanti asucismiɱ jīyanti asucismiɱ mīyanti katame ca bhikkhave,||<br />
					tiracchāna-gatā pāṇā asucismiɱ jāyanti asucismiɱ jīyanti asucismiɱ mīyanti: ye te bhikkhave sattā pūti-macche vā jāyanti pūti-macche vā jīyanti pūti-macche vā mīyanti.|| ||</p>

					<p class="f4">Pūtikuṇape vā jāyanti pūti-kuṇape jīyanti pūti-kuṇape mīyanti.|| ||</p>

					<p class="f4">Pūtikummāse vā jāyanti pūti-kummāse jīyanti pūti-kummāse mīyanti.|| ||</p>

					<p class="f4">Candanikāya vā jāyanti candanikāya vājīyanti candanikāya vā mīyanti.|| ||</p>

					<p class="f4">Oligalle vā jāyanti oligalle vā jīyanti oligalle vā mīyanti.|| ||</p>

					<p class="f4">Sa kho so bhikkhave,||<br />
					<a id="pg169"><span class="f2 g"><b>[169]</b></span></a> bālo idha pubbe rasādo idha pāpāni kammāni karitvā kāyassa bhedā param maraṇā tesaɱ sattāṇaɱ saha-vyataɱ uppajjati ye te sattā asucismiɱ jāyanti asucismiɱ jīyanti asucismiɱ mīyanti.|| ||</p>

					<p class="f4">An-eka-pariyāyena pi kho ahaɱ bhikkhave,||<br />
					tiracchāna-yonikathaɱ katheyyaɱ,||<br />
					yāvañ c'idaɱ bhikkhave,||<br />
					na sukaraɱ akkhānena pāpuṇituɱ yāva dukkhā tiracchānayonīti.|| ||</p>

					<p class="f4">Seyyathā pi,||<br />
					bhikkhave,||<br />
					puriso ekacchiggalaɱ yugaɱ mahā-samudde pakkhipeyya,||<br />
					tam enaɱ puratthimo vāto pacchimena saɱhareyya.|| ||</p>

					<p class="f4">Pacchimo vāto puratthimena saɱhareyya.|| ||</p>

					<p class="f4">Uttaro vāto dakkhiṇena saɱhareyya dakkhiṇo vāto uttarena saɱhareyya.|| ||</p>

					<p class="f4">Tatrāssa kāṇakacchapo,||<br />
					so vassa-satassa vassa-satassa accayena sakiɱ ummujjeyya.|| ||</p>

					<p class="f4">Taɱ kim maññatha bhikkhave,||<br />
					api nu so kāṇo kacchapo amusmiɱ ekacchiggale yuge gīvaɱ paveseyyāti?|| ||</p>

					<p class="f4">|| ||</p>

					<p class="f4">Yadi nu na1 bhante,||<br />
					kadācī karahaci dighassa addhuno accayenāti.|| ||</p>

					<p class="f4">Khippataraɱ kho so bhikkhave,||<br />
					kāṇo kacchapo amusmiɱ ekacchiggale yuge gīvaɱ paveseyya.|| ||</p>

					<p class="f4">Ato dullabhatarāhaɱ bhikkhave manussattaɱ vadāmi sakiɱ vinipātagatena bālena.|| ||</p>

					<p class="f4">Taɱ kissa hetu?|| ||</p>

					<p class="f4">na hetthe bhikkhave,||<br />
					atthi Dhamma-cariyā sama-cariyā kusala-kiriyā puñña-kiriyā,||<br />
					añña-maññakhādikā ettha bhikkhave,||<br />
					vattati dubbala-khādikā.|| ||</p>

					<p class="f4">Sa kho so bhikkhave,||<br />
					bālo sace kadāci karahaci dīghassa addhuno accayena manussattaɱ āgacchati.|| ||</p>

					<p class="f4">Yāni tāni nīcakulāni: caṇḍālakulaɱ vā nesādakulaɱ vā veṇakulaɱ vā rathakārakulaɱ vā pukkusakulaɱ vā tathā-rūpe kule paccājāyati dalidde appanna-pāna-bhojane kasira-vuttike,||<br />
					yattha kasirena ghāsa-c-chādo labbhati.|| ||</p>

					<p class="f4">So ca hoti dubbaṇṇo duddasiko okoṭimako bavhābādho,||<br />
					kāṇo vā kuṇī vā khujjo vā pakkhahato vā,||<br />
					na lābhī annassa pānassa vatthassa <a id="pg170"><span class="f2 g"><b>[170]</b></span></a> yānassa mālā-gandha-vile-panassa seyyā-vasatha-padī-peyyassa.|| ||</p>

					<p class="f4">So kāyena du-c-caritaɱ carati vācāya du-c-caritaɱ carati manasā du-c-caritaɱ carati.|| ||</p>

					<p class="f4">So kāyena du-c-caritaɱ caritvā vācāya du-c-caritaɱ caritvā manasā du-c-caritaɱ caritvā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Seyyathā pi,||<br />
					bhikkhave,||<br />
					akkhadhutto paṭhamen'eva kaliggahena puttampi jīyetha dārampi jīyetha sabbaɱ sāpateyyampi jīyetha uttarimpi anubandhaɱ3 niga-c-cheyya.|| ||</p>

					<p class="f4">Appamattako so bhikkhave,||<br />
					kaliggaho yaɱ so akkhadhutto paṭhamen'eva kaliggahena puttampi jīyetha dārampi jīyetha sabbaɱ sāpateyyampi jīyetha uttarimpi anubandhaɱ niga-c-cheyya.|| ||</p>

					<p class="f4">Atha kho ayameva tato mahantataro kaliggaho: yaɱ so bālo kāyena du-c-caritaɱ caritvā vācāya du-c-caritaɱ caritvā manasā du-c-caritaɱ caritvā kāyassa bhedā param maraṇā apāyaɱ duggatiɱ vinipātaɱ Nirayaɱ uppajjati.|| ||</p>

					<p class="f4">Ayam pi bhikkhave kevalaparipūrā bālabhumīti.|| ||</p>

					<p class="f4">Tīṇimāni bhikkhave,||<br />
					paṇḍitassa paṇḍitalakkhaṇāni paṇḍitanimittāni paṇḍitāpadānāni.|| ||</p>

					<p class="f4">Katamāni tiṇi: idha bhikkhave,||<br />
					paṇḍito sucintitacintī ca hoti su-bhāsitabhāsī ca sukata-kammakārī ca.|| ||</p>

					<p class="f4">No ce taɱ bhikkhave,||<br />
					paṇḍito sucintitacintī ca abhavissa su-bhāsitabhāsī ca sukata-kammakārī ca.|| ||</p>

					<p class="f4">Kena naɱ paṇḍitā jāneyyuɱ paṇḍito ayaɱ bhavaɱ sappuriso' ti.|| ||</p>

					<p class="f4">Yasmā ca kho bhikkhave,||<br />
					paṇḍito sucintitacintī ca hoti su-bhāsitabhāsī ca sukata-kammakārī ca tasmā naɱ paṇḍitā jānanti paṇḍito ayaɱ bhavaɱ sappuriso' ti.|| ||</p>

					<p class="f4">Sa kho so bhikkhave,||<br />
					ayaɱ paṇḍito tividhaɱ diṭṭhe'va dhamme sukhaɱ somanassaɱ paṭisaɱvedeti.|| ||</p>

					<p class="f4">Sace bhikkhave paṇḍito sabhāya1 vā nisinno hoti,||<br />
					rathiyāya vā nisinno hoti.|| ||</p>

					<p class="f4">Siɱghāṭake vā nisinno hoti.|| ||</p>

					<p class="f4">Tatra ce jāno tajjaɱ tassāruppaɱ kathaɱ manteti.|| ||</p>

					<p class="f4">Sāca bhikkhave,||<br />
					paṇḍito pāṇ-ā-tipātā paṭivirato hoti adinn'ādānā paṭivirato hoti kāmesu micchā-cārā <a id="pg171"><span class="f2 g"><b>[171]</b></span></a> paṭivirato hoti musā-vādā paṭivirato hoti surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Tatra,||<br />
					bhikkhave,||<br />
					paṇḍitassa evaɱ hoti: yaɱ kho jāno tajjaɱ tassāruppaɱ kathaɱ manteti.|| ||</p>

					<p class="f4">Saṅvijjanteva te dhammā mayi,||<br />
					ahañca tesu dhammesu sandissāmī' ti.|| ||</p>

					<p class="f4">Idaɱ,||<br />
					bhikkhave,||<br />
					paṇḍito paṭhamaɱ diṭṭhe'va dhamme sukhaɱ somanassaɱ paṭisaɱvedeti.|| ||</p>

					<p class="f4">Puna ca paraɱ bhikkhave,||<br />
					paṇḍito passati rājāno coraɱ āgucāriɱ gahetvā vividhā kamma-kāraṇā kārente.|| ||</p>

					<p class="f4">Kasāhipi tā'ente vettehipi tā'ente,||<br />
					addhadaṇḍakehipi tā'ente,||<br />
					hatthampi chindante pādampi chindante,||<br />
					hatthapādampi chindante,||<br />
					kaṇṇampi chindante,||<br />
					nāsampi chindante,||<br />
					kaṇṇanāsampi chindante,||<br />
					bilaṅgathālikampi karonte,||<br />
					saṅkhamuṇḍikampi karonte,||<br />
					rāhu-mukhampi karonte,||<br />
					joti-mālikampi karonte,||<br />
					hatthapajjotikampi karonte,||<br />
					erakavattikampi karonte,||<br />
					cīrakavāsikampi karonte,||<br />
					eṇeyyakampi karonte,||<br />
					balisamaɱsikampi karonte,||<br />
					kahāpaṇakampi karonte,||<br />
					khārāpatacchikampi karonte,||<br />
					palighaparivattikampi karonte,||<br />
					palālapīṭhakampi karonte,||<br />
					tattena pi telena osiñcante,||<br />
					sunakhehipi khādāpente,||<br />
					jīvantampi sūle uttāsente,||<br />
					asināpi sisaɱ chindante.|| ||</p>

					<p class="f4">Tatra,||<br />
					bhikkhave,||<br />
					paṇḍitassa evaɱ hoti: yathā-rūpānaɱ kho pāpakānaɱ kammānaɱ hetu rājāno coraɱ āgucāriɱ gahetvā vividhā kamma-kāraṇā kārenti kasāhipi tā'enti.|| ||</p>

					<p class="f4">Vettehipi tā'enti addhadaṇḍakehipi tā'ente,||<br />
					hatthampi chindante pādampi chindante,||<br />
					hatthapādampi chindante,||<br />
					kaṇṇampi chindante,||<br />
					nāsampi chindante,||<br />
					kaṇṇanāsampi chindante,||<br />
					bilaṅgathālikampi karonte,||<br />
					saṅkhamuṇḍikampi karonte,||<br />
					rāhu-mukhampi karonte,||<br />
					joti-mālikampi karonte,||<br />
					hatthapajjotikampi karonte,||<br />
					erakavattikampi karonte,||<br />
					cīrakavāsikampi karonte,||<br />
					eṇeyyakampi karonte,||<br />
					balisamaɱsikampi karonte,||<br />
					kahāpaṇakampi karonte,||<br />
					khārāpatacchikampi karonte,||<br />
					palighaparivattikampi karonte,||<br />
					palālapīṭhakampi karonte,||<br />
					tattena pi telena osiñcante,||<br />
					sunakhehipi khādāpente,||<br />
					jīvantampi sūle uttāsente,||<br />
					asināpi sīsaɱ chindanti na te dhammā mayi saɱvijjanti,||<br />
					ahañca na tesu dhammesu sandissāmiti.|| ||</p>

					<p class="f4">Idam pi bhikkhave paṇḍito dutiyaɱ diṭṭhe'va dhamme sukhaɱ somanassaɱ paṭisaɱvedeti.|| ||</p>

					<p class="f4">Puna ca paraɱ bhikkhave,||<br />
					paṇḍitaɱ pīṭhasamārūḷhaɱ vā mañcasamārūḷhaɱ vā chamāya2vā semānaɱ.|| ||</p>

					<p class="f4">Yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni,||<br />
					tānissa tamhi samaye olambanti ajjho-lambanti abhippalambhanti.|| ||</p>

					<p class="f4">Seyyathā pi,||<br />
					bhikkhave,||<br />
					mahantinaɱ3 pabbatakūṭānaɱ chāyā sāyanahhasamayaɱ paṭhaviyā olambanti,||<br />
					ajjho-lambanti,||<br />
					abhippalambanti.|| ||</p>

					<p class="f4">Evam eva kho bhikkhave,||<br />
					paṇḍitaɱ pīṭhasamārūḷhaɱ vā mañcasamārūḷhaɱ vā chamāya vā semānaɱ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni,||<br />
					tānissa tamhi samaye olambanti,||<br />
					ajjho-lambanti,||<br />
					abhippalambanti.|| ||</p>

					<p class="f4">Tatra,||<br />
					bhikkhave,||<br />
					paṇḍitassa evaɱ hoti: 'akataɱ vata me pāpaɱ akataɱ luddaɱ akataɱ kibbisaɱ,||<br />
					kataɱ kalyāṇaɱ kataɱ kusalaɱ kataɱ bhīruttāṇaɱ.|| ||</p>

					<p class="f4">Yāvatā hoti akata-pāpānaɱ akata-luddānaɱ akata-kibbisānaɱ,||<br />
					kata-kalyāṇānaɱ kata-kusalānaɱ kata-bhīruttāṇānaɱ gati,||<br />
					taɱ gatiɱ pecca gacchāmi' ti.|| ||</p>

					<p class="f4">So na socati,||<br />
					na kilamati.|| ||</p>

					<p class="f4">Na paridevati,||<br />
					na urattāḷiɱ kandati,||<br />
					na sammohaɱ āpajjati.|| ||</p>

					<p class="f4">Idam pi bhikkhave,||<br />
					paṇḍito tatiyaɱ diṭṭhe'va dhamme sukhaɱ somanassaɱ paṭisaɱvedeti.|| ||</p>

					<p class="f4">Sa kho so bhikkhave,||<br />
					paṇḍito kāyena su-caritaɱ caritvā vācāya su-caritaɱ caritvā manasā su-caritaɱ caritvā kāyassa <a id="pg172"><span class="f2 g"><b>[172]</b></span></a> bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Yaɱ kho taɱ bhikkhave,||<br />
					sammā vadamāno vadeyya'ekantaɱ iṭṭhaɱ ekantaɱ kantaɱ ekantaɱ manāpan' ti.|| ||</p>

					<p class="f4">Saggameva taɱ sammā vadamāno vadeyya 'ekantaɱ iṭṭhaɱ ekantaɱ kantaɱ ekantaɱ manāpan' ti.|| ||</p>

					<p class="f4">Yāvañ ci'daɱ bhikkhave,||<br />
					upamāpi na sukarā yāvasukhā saggāti.|| ||</p>

					<p class="f4">Evaɱ vutte aññataro bhikkhu Bhagavantaɱ etad avoca: sakkā,||<br />
					pana bhante,||<br />
					upamaɱ kātu'nti?|| ||</p>

					<p class="f4">'Sakkā bhikkhū'ti Bhagavā avoca.|| ||</p>

					<p class="f4">"seyyathā pi bhikkhu1,||<br />
					rājā cakka-vattī satta hi ratanehi samannāgato catūhi ca iddhihi,||<br />
					tato nidānaɱ sukhaɱ somanassaɱ paṭisaɱvedetī.|| ||</p>

					<p class="f4">Katamehi sattahi:|| ||</p>

					<p class="f4">Idha bhikkhu rañño khattiyassa muddhā-vasittassa tadah'uposathe paṇṇarase sīsaɱ nahātassa uposathikassa uparipāsādavaragatassa dibbaɱ cakka-ratanaɱ pātu-bhavati sahassāraɱ sanemikaɱ sanābhikaɱ sabbā-kāra-paripūraɱ.|| ||</p>

					<p class="f4">Taɱ disvāna rañño khattiyassa muddhā-vasittassa evaɱ hoti: 'sutaɱ kho pana me taɱ: yassa rañño khattiyassa muddhā-vasittassa tadah'uposathe paṇṇarase sīsaɱ nahātassa uposathikassa uparipāsādavaragatassa dibbaɱ cakka-ratanaɱ pātu-bhavati sahassāraɱ sanemikaɱ sanābhikaɱ sabbā-kāra-paripūraɱ,||<br />
					so hoti rājā cakka-vattī.|| ||</p>

					<p class="f4">Assaɱ nu kho ahaɱ rājā cakka-vattī' ti.|| ||</p>

					<p class="f4">Atha kho bhikkhave,||<br />
					rājā khattiyo muddhā-vasitto uṭṭhāy āsanā2 vāmena hatthena bhiṅkāraɱ gahetvā dakkhiṇena hatthena cakka-ratanaɱ abbhukkirati,||<br />
					'pavattatu bhavaɱ cakka-ratanaɱ,||<br />
					abhivijinātu bhavaɱ cakka-ratanan' ti.|| ||</p>

					<p class="f4">Atha kho taɱ bhikkhave,||<br />
					cakka-ratanaɱ puratthimaɱ disaɱ pavattati,||<br />
					anu-d-eva rājā cakka-vattī saddhiɱ catur'aṅginiyā senāya.|| ||</p>

					<p class="f4">Yasmiɱ kho pana bhikkhave,||<br />
					padese cakka-ratanaɱ patiṭṭhāti.|| ||</p>

					<p class="f4">Tatra rājā cakka-vattī vāsaɱ upeti saddhiɱ catur'aṅginiyā senāya.|| ||</p>

					<p class="f4">Ye kho pana <a id="pg173"><span class="f2 g"><b>[173]</b></span></a> bhitakhave,||<br />
					puratthimāya disāya paṭirājāno,||<br />
					te rājānaɱ cakka-vattiɱ upasaṅkamitvā evam āhaɱsu: ehi kho mahārāja,||<br />
					svāgataɱ Mahārājā,||<br />
					sakante mahārāja,||<br />
					anusāsa Mahārājā' ti.|| ||</p>

					<p class="f4">Rājā cakka-vatti evam āha: 'pāṇo na hantabbo,||<br />
					adinnaɱ nādātabbaɱ,||<br />
					kāmesu micchā na caritabbā,||<br />
					musā na bhāsitabbā,||<br />
					majjaɱ na pātabbaɱ,||<br />
					yathābhuttañ ca bhuñjathā' ti.|| ||</p>

					<p class="f4">Ye kho pana bhikkhave,||<br />
					puratthimāya disāya paṭirājāno,||<br />
					na te rañño cakka-vattissa anuyuttā5 bhavanti atha kho taɱ bhikkhave cakka-ratanaɱ puratthimasamuddaɱ ajjhoga-hetvā pacc'uttaritvā dakkhiṇaɱ disaɱ pavattati.|| ||</p>

					<p class="f4">Ye kho pana bhikkhave,dakkhiṇāya disāya paṭirājāno,||<br />
					te rañño cakka-vattissa anuyuttā5 bhavanti atha kho taɱ bhikkhave cakka-ratanaɱ dakkhiṇaɱ samuddaɱ ajjhoga-hetvā pacc'uttaritvā pacchimaɱ disaɱ pavattati.|| ||</p>

					<p class="f4">Ye kho pana bhikkhave,||<br />
					pacchi-māya disāya paṭirājāno.|| ||</p>

					<p class="f4">Te rañño cakka-vattissa anuyuttā5 bhavanti atha kho taɱ bhikkhave cakka-ratanaɱ pacchimaɱ samuddaɱ ajjhoga-hetvā,||<br />
					pacc'uttaritvā uttaraɱ disaɱ pavattati.|| ||</p>

					<p class="f4">Anvadeva rājā cakka-vattī saddhiɱ catur'aṅginiyā senāya.|| ||</p>

					<p class="f4">Yasmiɱ kho pana bhikkhave,||<br />
					padese cakka-ratanaɱ patiṭṭhāti.|| ||</p>

					<p class="f4">Tatra rājā cakka-vattī vāsaɱ upeti saddhiɱ catur'aṅginiyā senāya.|| ||</p>

					<p class="f4">Ye kho pana bhikkhave,||<br />
					uttarāya disāya paṭirājāno te rājānaɱ cakka-vattiɱ upasaṅkamitvā evam āhaɱsu: 'ehi kho mahārāja,||<br />
					svāgataɱ mahārāja,||<br />
					sakaɱ te mahārāja,||<br />
					anusāya mahārāja' ti.|| ||</p>

					<p class="f4">Rājā cakkavantī evam āha: 'pāṇo na hantabbo,||<br />
					adinnaɱ nādātabbaɱ,||<br />
					kāmesu micchā na caritabbā,musā na bhāsitabbā,||<br />
					majjaɱ na pātabbaɱ,||<br />
					yathābhuttañ ca bhuñjathā' ti.|| ||</p>

					<p class="f4">Ye kho pana bhikkhave,||<br />
					uttarāya disāya paṭirājāno te rañño cakka-vattissa anuyuttā bhavanti.|| ||</p>

					<p class="f4">Atha kho taɱ bhikkhave,||<br />
					cakka-ratanaɱ samuddapariyan taɱ paṭhaviɱ abhivijīnitvā tam eva rāja-dhāniɱ paccāgantvā rañño cakka-vattissa ante puradvāre akkhāhataɱ maññe tiṭṭhati,||<br />
					rañño cakka-vattissa antepuradvāraɱ upasobhayamānaɱ.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ cakka-ratanaɱ pātu-bhavati.|| ||</p>

					<p class="f4">Puna ca paraɱ bhikkhave,||<br />
					rañño cakka-vattissa hatthi-ratanaɱ pātu-bhavati sabbaseto sattappatiṭṭho iddhimā vehāsaṅgamo uposatho1 nāga-rājā.|| ||</p>

					<p class="f4">Taɱ disvāna rañño cakka-vattissa cittaɱ pasiditi.|| ||</p>

					<p class="f4">Bhaddakaɱ vata bho hatthiyānaɱ,||<br />
					sace damathaɱ upeyyā' ti.|| ||</p>

					<p class="f4">Atha kho taɱ bhikkhave,||<br />
					<a id="pg174"><span class="f2 g"><b>[174]</b></span></a> hatthi-ratanaɱ seyyathā pi nāma bhaddo hatthājānīyo dīgha-rattaɱ suparidanto,||<br />
					evam eva damathaɱ upeti.|| ||</p>

					<p class="f4">Bhūta-pubbaɱ bhikkhave,||<br />
					rājā cakka-vattī tam eva hatthi-ratanaɱ vīmaɱsa-māno pubbaṇha-samayaɱ abhiruhitvā samuddapariyan taɱ paṭhaviɱ anusaɱyāyitvā tam eva rāja-dhāniɱ paccāgantvā pātarāsaɱ akāsi.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ hatthi-ratanaɱ pātu-bhavati.|| ||</p>

					<p class="f4">Puna ca paraɱ bhikkhave,rañño cakka-vattissa assa-ratanaɱ pātu-bhavati sabbaseto kākasīso2 muñjakeso iddhimā vehāsaṅgamo valāhako3 assa-rājā.|| ||</p>

					<p class="f4">Disvāna rañño cakka-vattissa cittaɱ pasīditi: bhaddakaɱ vata bho assayānaɱ,||<br />
					sace damathaɱ upeyyā' ti.|| ||</p>

					<p class="f4">Atha kho taɱ bhikkhave,||<br />
					assa-ratanaɱ seyyathā pi nāma bhaddo ass-ā-jānīyo dīgha-rattaɱ suparidanto,||<br />
					evam eva damathaɱ upeti.|| ||</p>

					<p class="f4">Bhūta-pubbaɱ bhikkhave,||<br />
					rājā cakka-vattī tam eva assa-ratanaɱ vīmaɱsa-māno pubbaṇha-samayaɱ abhiruhitvā samuddapariyan taɱ paṭhaviɱ anusaɱyāyitvā tam eva rāja-dhāniɱ paccāgantvā pātarāsaɱ akāsi.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ assa-ratanaɱ pātu-bhavati.|| ||</p>

					<p class="f4">Puna ca paraɱ bhikkhave.|| ||</p>

					<p class="f4">Rañño cakka-vattissa maṇi-ratanaɱ pātu-bhavati so hoti maṇi veeriyo subho jātimā aṭṭhaɱso suparikammakato tassa kho pana bhikkhave,||<br />
					rājā cakka-vatti tam eva maṇi-ratanaɱ vīmaɱsa-māno catur'aṅginiɱ senaɱ sannayhitvā maṇiɱ dhajaggaɱ āropetvā ratt-andhakāra-timisāyaɱ pāyāsi.|| ||</p>

					<p class="f4">Ye kho pana bhikkhave,||<br />
					samantā gāmā ahesuɱ,||<br />
					te tenobhāsena kammante payojesuɱ divāti mañña-mānā.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ maṇi-ratanaɱ pātu-bhavati.|| ||</p>

					<p class="f4">Puna ca paraɱ bhikkhave,||<br />
					rañño cakka-vattissa itthi-ratanaɱ pātu-bhavati abhirūpā dassanīyā pāsādikā paramāya vaṇṇa-pokkha-ratāya samannāgatā nātidīghā nātirassā nātikisā <a id="pg175"><span class="f2 g"><b>[175]</b></span></a> nātithūlā nātikā'ī1 nāccodātā atikkantā mānusaɱ vaṇṇaɱ appattā dibbaɱ vaṇṇaɱ.|| ||</p>

					<p class="f4">Tassa kho pana bhikkhave,||<br />
					itthi-ratanassa eva-rūpo kāya-samphasso hoti: seyyathā pi nāma tūla-picuno vā kappāsa-picuno vā tassa kho pana bhikkhave,||<br />
					itthi-ratanassa sīte uṇhāni gattāni honti.|| ||</p>

					<p class="f4">Uṇhe sītāni gattāni honti.|| ||</p>

					<p class="f4">Tassa kho pana bhikkhave,||<br />
					itthi-ratanassa kāyato candanagandho vāyati.|| ||</p>

					<p class="f4">Mukhato uppalagandho vāyati.|| ||</p>

					<p class="f4">Taɱ kho pana bhikkhave,||<br />
					itthi-ratanaɱ rañño cakka-vattissa pubb'uṭṭhāyinī hoti pacchā-nipātinī kiɱkārapaṭissāvinī manāpacārinī piyavādinī.|| ||</p>

					<p class="f4">Taɱ kho pana bhikkhave,||<br />
					itthi-ratanaɱ rājānaɱ cakka-vattiɱ manasāpi no aticarati,||<br />
					kuto pana kāyena.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ itthi-ratanaɱ pātu-bhavati.|| ||</p>

					<p class="f4">Puna ca paraɱ bhikkhave,||<br />
					rañño cakka-vattissa gahapati-ratanaɱ pātu-bhavati.|| ||</p>

					<p class="f4">Tassa kamma-vipākajaɱ dibbaɱ cakkhuɱ pātu-bhavati,||<br />
					yena nidhiɱ passati sassāmikampi assāmikampi.|| ||</p>

					<p class="f4">So rājānaɱ cakka-vattiɱ upasaṅkamtivā evam āha: appossukko tvaɱ deva hohi.|| ||</p>

					<p class="f4">Ahaɱ te dhanena dhanakaraṇīyaɱ karissāmī' ti.|| ||</p>

					<p class="f4">Bhūta-pubbaɱ bhikkhave,||<br />
					rājā cakka-vattī tam eva gahapati-ratanaɱ vīmaɱsa-māno nāvaɱ abhiruhitvā majjheGaṅgāya nadiyā sotaɱ ogahetvā gahapati-ratanaɱ etad avoca: attho me gahapati hiraññasuvaṇṇenā' ti.|| ||</p>

					<p class="f4">Tena hi mahārāja ekaɱ tīraɱ nāvā upetū' ti.|| ||</p>

					<p class="f4">Idh'eva me gahapati,||<br />
					attho hiraññasuvaṇṇenā' ti.|| ||</p>

					<p class="f4">Atha kho taɱ bhikkhave,||<br />
					gahapati-ratanaɱ ubhohi hatthehi udake omasitvā pūraɱ hirañña-suvaṇṇassa kumbhiɱ uddharitvā rājānaɱ cakka-vattiɱ evam āha2: alaɱ ettāvatā mahārāja,||<br />
					kataɱ ettāvatā mahārāja,||<br />
					pūjitaɱ ettāvatā Mahārājā' ti.|| ||</p>

					<p class="f4">Rājā cakka-vattī evam āha: alaɱ ettāvatā gahapati,||<br />
					kataɱ ettāvatā gahapati,||<br />
					pūjitaɱ ettāvatā gahapatī' ti.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ gahapati-ratanaɱ pātu-bhavati.|| ||</p>

					<p class="f4">Puna ca paraɱ bhikkhave,||<br />
					rañño cakka-vattissa parinā- <a id="pg176"><span class="f2 g"><b>[176]</b></span></a> yakaratanaɱ pātu-bhavati.|| ||</p>

					<p class="f4">Paṇḍito vyatto medhāvī paṭibalo rājānaɱ cakka-vattiɱ upa-ṭ-ṭh-ā-petabbaɱ3 upa-ṭ-ṭh-ā-petuɱ4apayāpetabbaɱ apayāpetuɱ.|| ||</p>

					<p class="f4">Ṭhapetabbaɱ ṭhapetuɱ.|| ||</p>

					<p class="f4">So rājānaɱ cakka-vattiɱ upasaṅkamitvā evam āha: appossukko tvaɱ deva hohi,||<br />
					ahaɱ anusāsissāmī' ti.|| ||</p>

					<p class="f4">Rañño bhikkhave,||<br />
					cakka-vattissa eva-rūpaɱ parināya-karatanaɱ pātu-bhavati.|| ||</p>

					<p class="f4">Rājā bhikkhave,||<br />
					cakka-vattī imehi sattahi ratanehi samannāgato hoti.|| ||</p>

					<p class="f4">Katamāhi catūhi iddhīhi:|| ||</p>

					<p class="f4">Idha, bhikkhave,||<br />
					rājā cakka-vattī abhirūpo hoti dassanīyo pāsādiko paramāya vaṇṇa-pokkha-ratāya samannāgato ativiya aññehi manussehi.|| ||</p>

					<p class="f4">Rājā bhikkhave,||<br />
					cakka-vattī imāya paṭhamāya iddhiyā samannāgato hoti.|| ||</p>

					<p class="f4">Puna ca paraɱ bhikkhave,||<br />
					rājā cakka-vattī dīghāyuko hoti cira-ṭ-ṭhitiko ativiya aññehi manussehi.|| ||</p>

					<p class="f4">Rājā bhikkhave,||<br />
					cakka-vattī imāya dutiyāya iddhiyā samannāgato hoti.|| ||</p>

					<p class="f4">Puna ca paraɱ bhikkhave,||<br />
					rājā cakka-vattī appābādho hoti appātaṅko samavepākiniyā gahaṇiyā samannāgato nātisītāya nāccuṇhāya ativiya aññehi manussehi.|| ||</p>

					<p class="f4">Rājā bhikkhave,||<br />
					cakka-vattī imāya tatiyāya iddhiyā samannāgato hoti.|| ||</p>

					<p class="f4">Puna ca paraɱ bhikkhave,||<br />
					rājā cakka-vattī brāhmaṇa-gahapatikānaɱ piyo hoti manāpo.|| ||</p>

					<p class="f4">Seyyathā pi, bhikkhave,||<br />
					pitā puttānaɱ piyo hoti manāpo,||<br />
					evam eva kho,||<br />
					bhikkhave,||<br />
					rājā cakka-vattī,||<br />
					brāhmaṇa-gahapatikānaɱ piyo hoti manāpo.|| ||</p>

					<p class="f4">Rañño pi bhikkhave,||<br />
					cakka-vattissa brāhmaṇa-gahapatikā piyā honti manāpā.|| ||</p>

					<p class="f4">Seyyathā pi,||<br />
					bhikkhave,||<br />
					pituputtā piyā honti manāpā.|| ||</p>

					<p class="f4">Evam eva kho bhikkhave,||<br />
					raññopi cakka-vattissa brāhmaṇa-gahapatikā piyā honti manāpā.|| ||</p>

					<p class="f4">Bhūta-pubbaɱ bhikkhave,||<br />
					rājā cakka-vattī catur'aṅginiyā senāya uyyāna-bhūmiɱ niyyāsi.|| ||</p>

					<p class="f4">Atha kho bhikkhave,||<br />
					brāhmaṇa-gahapatikā rājānaɱ cakka-vattiɱ upasaṅkamitvā evam āhaɱsu: 'ataramāno deva,||<br />
					yāhi,||<br />
					yathā taɱ mayaɱ cirataraɱ passeyyāmā' ti.|| ||</p>

					<p class="f4">Rājā pi bhikkhave,||<br />
					cakka-vattī sārathiɱ āmantesi:</p>

					<p class="f4"><a id="pg177"><span class="f2 g"><b>[177]</b></span></a>Ataramāno sārathi,||<br />
					pesehi yathā maɱ brahmaṇa-gahapatikā cirataraɱ passeyyan' ti.|| ||</p>

					<p class="f4">Rājā bhikkhave,||<br />
					cakka-vattī imāya catutthāya iddhiyā samannāgato hoti|| ||</p>

					<p class="f4">Rājā bhikkhave,||<br />
					cakka-vattī imāhi catūhi iddhīhi samannāgato hoti.|| ||</p>

					<p class="f4">Taɱ kiɱ maññatha,||<br />
					bhikkhave,||<br />
					api nu kho rājā cakka-vattī imehi sattahi ratanehi samannāgato imāhi catūhi ca iddhīhi,||<br />
					tato nidānaɱ sukhaɱ somanassaɱ paṭisaɱvediyethāti.|| ||</p>

					<p class="f4">Ekamekenāpi tena bhante,||<br />
					ratanena samannāgato rājā cakka-vattī tato nidānaɱ sukhaɱ somanassaɱ paṭisaɱvediyetha.|| ||</p>

					<p class="f4">Ko pana vādo sattahi ratanehi catūhi ca iddhihīti.|| ||</p>

					<p class="f4">Atha kho Bhagavā parittaɱ pāṇimattaɱ pāsāṇaɱ gahetvā bhikkhū āmantesi: 'taɱ kiɱ maññatha bhikkhave,||<br />
					katamo nu kho mahantataro: yo c'āyaɱ mayā paritto pāṇimatto pāsāṇo gahito,||<br />
					yo ca himavā pabba-tarājāti.|| ||</p>

					<p class="f4">Appamattako ayaɱ bhante,||<br />
					Bhagavatā paritto pāṇimatto pāsāṇo gahito himavantaɱ pabba-tarājānaɱ upanidhāya saṅkhampi na upeti,||<br />
					kalahāgampi na upeti,||<br />
					upanidhimpi na upeti.|| ||</p>

					<p class="f4">Evam eva kho bhikkhave,||<br />
					yaɱ rājā cakka-vattī sattahi ratanehi catūhi ca iddhīhi samannāgato tato nidānaɱ sukhaɱ somanassaɱ paṭisaɱvedeti.|| ||</p>

					<p class="f4">Taɱ dibbassa sukhassa upanidhāya saṅkhampi na upeti,||<br />
					kalabhāgampi na upeti,||<br />
					upanidhimpi na upeti.|| ||</p>

					<p class="f4">Sa kho so bhikkhave,||<br />
					paṇḍito sace kadāci karahaci dīghassa addhuno accayena manussattaɱ āgacchati.|| ||</p>

					<p class="f4">Yāni tāni uccākulāni khattiya-mahāsālakulaɱ vā brāhmaṇa-mahāsālakulaɱ vā gahapati-mahāsālakulaɱ vā,||<br />
					tathā-rūpe kule paccājāyati aḍḍhe mah-addhane mahā-bhoge pahūta-jāta-rūpa-rajate pahūtavitt-upakaraṇe pahūtadhana-dhaññe.|| ||</p>

					<p class="f4">So ca hoti abhirūpo dassanīyo pāsādiko paramāya vaṇṇa-pokkha-ratāya samannāgato.|| ||</p>

					<p class="f4">Lābhī annassa pānassa vatthassa yānassa mālā-gandha vilepanassa seyyā-vasatha-padī-peyyassa.|| ||</p>

					<p class="f4">So kāyena su-caritaɱ carati,||<br />
					vācāya su-caritaɱ carati,||<br />
					manasā su-caritaɱ carati.|| ||</p>

					<p class="f4">So <a id="pg178"><span class="f2 g"><b>[178]</b></span></a> kāyena su-caritaɱ caritvā vācāya su-caritaɱ caritvā manasā su-caritaɱ caritvā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Seyyathā pi,||<br />
					bhikkhave,||<br />
					akkhadhutto paṭhamen'eva kaṭaggahena mahantaɱ bhoga-k-khandhaɱ adhigaccheyya,||<br />
					appamattako so bhikkhave,||<br />
					kaṭaggaho,||<br />
					yaɱ so akkhadhutto paṭhamen'eva kaṭaggahena mahantaɱ bhoga-k-khandhaɱ adhigaccheyya.|| ||</p>

					<p class="f4">Atha kho ayameva tato mahantataro kaṭaggaho,||<br />
					yaɱ so paṇḍito kāyena su-caritaɱ caritvā vācāya su-caritaɱ caritvā manasā su-caritaɱ caritvā kāyassa bhedā param maraṇā sugatiɱ saggaɱ lokaɱ uppajjati.|| ||</p>

					<p class="f4">Ayaɱ bhikkhave,||<br />
					kevalaparipūrā paṇḍitabhūmīti.|| ||</p>

					<p class="f4">Idam avoca Bhagavā atta-manā te bhikkhū Bhagavato bhāsitaɱ abhinandunti.|| ||</p>

					<p class="ctr">Bāla-Paṇḍita Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>