<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya Sutta 37. A well-known and much loved sutta. Sakka, Ruler of the Devas, visits the Buddha and asks about the scope of understanding required of one to be able to know he is arahant. The Buddha instructs him, but Maha Moggallāna, who was listening, doubts it has sunk in and visits Sakka in the Tavatimsa Realm. There he is put off with frivolities and in order to rouse Sakka to seriousness Maha Moggallāna shakes Sakka's palace with his big toe. With his hair standing on end, Sakka gets down to business." />
<title>MN 37: Culatanhasankhaya Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					4. Mahā Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p37">Sutta 37</a></h4>

					<h1>Cūḷa Taṇhā Saŋkhaya Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.037.chlm.sbb.htm#p1">chlm</a>][<a href="../../../dhamma-vinaya/pts/mn/mn.037.horn.pts.htm#p1">pts</a>][<a href="../../../dhamma-vinaya/mnl/mn/mn.037.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Pubbārāme Migāra-mātu pāsāde.|| ||</p>

					<p class="f4">Atha kho Sakko devānaɱ-Indo yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Sakko devānaɱ-Indo Bhagavantaɱ etad avoca:|| ||</p>

					<p class="f4">2. "Kittāvatā nu kho bhante bhikkhu saŋkhittena taṇhāsaŋkhaya-vimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan ti?"|| ||</p>

					<p class="f4">3. Idha devānam-Inda bhikkhuno sutaɱ hoti:|| ||</p>

					<p class="f4">Sabbe dhammā nālaɱ abhinivesāyāti.|| ||</p>

					<p class="f4">Evañ-ce taɱ devānam-Inda bhikkhuno sutaɱ hoti:|| ||</p>

					<p class="f4">Sabbe dhammā nālaɱ abhinivesāyāti,||<br />
					so sabbaɱ dhammaɱ abhijānāti||<br />
					sabbaɱ dhammaɱ abhiññāya,||<br />
					sabbaɱ dhammaɱ parijānāti,||<br />
					sabbaɱ dhammaɱ pariññāya yaɱ kañci vedanaɱ vedeti,||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					so tāsu vedanāsu anicc'ānupassī viharati,||<br />
					virāg-ā-nupassī viharati,||<br />
					nirodh-ā-nupassī viharati,||<br />
					paṭinissagg-ā-nupassī viharati.|| ||</p>

					<p class="f4">So tāsu vedanāsu anicc'ānupassī viharanto,||<br />
					virāg-ā-nupassī viharanto,||<br />
					nirodh-ā-nupassī viharanto,||<br />
					paṭinissagg-ā-nupassī viharanto na ca kiñci loke upādiyati.|| ||</p>

					<p class="f4">Anupādiyaɱ na paritassati.|| ||</p>

					<p class="f4">Aparitassaɱ paccattaɱ-ñeva pari- <a id="pg252"><span class="f2 g"><b>[252]</b></span></a> nibkhāyati.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti pajānāti.|| ||</p>

					<p class="f4">Ettāvatā kho devānam-Inda bhikkhu saŋkhittena taṇhāsaŋkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānanti.|| ||</p>

					<p class="f4">Atha kho Sakko devānaɱ-Indo Bhagavato bhāsitaɱ abhinan'ditvā anumo-ditvā Bhagavantaɱ abhivādetvā padakkhiṇaɱ katvā tatth'ev'antara-dhāyi.|| ||</p>

					<p class="f4">4. Tena kho pana samayen'āyasmā Mahā Moggallāno Bhagavato avidūre nisinno hoti.|| ||</p>

					<p class="f4">Atha kho āyasmato Mahā Moggallānassa etad ahosi:|| ||</p>

					<p class="f4">'Kin-nu kho so yakkho Bhagavato bhāsitaɱ abhisamecca anumodi,||<br />
					udāhu no.|| ||</p>

					<p class="f4">Yan-nūnāhaɱ taɱ yakkhaɱ jāneyyaɱ:||<br />
					yadi vā so yakkho Bhagavato bhāsitaɱ abhisamecca anumodi,||<br />
					yadi vā no' ti.|| ||</p>

					<p class="f4">Atha kho āyasmā Mahā Moggallāno seyyathā pi nāma balavā puriso sammiñjitaɱ vā bāhaɱ pasāreyya,||<br />
					pasāritaɱ vā bāhaɱ sammiñjeyya, evam eva Pubbārāme Migāra-mātu pāsāde antara-hito devesu Tāvatiɱsesu pātu-r-ahosi.|| ||</p>

					<p class="f4">5. Tena kho pana samayena Sakko devānaɱ-Indo ekapuṇḍarīke uyyāne dibbehi pañcahi turiyasatehi samappito samaŋgībhūto paricāreti.|| ||</p>

					<p class="f4">Addasā kho Sakko devānaɱ-Indo āyasmantaɱ Mahā Moggallānaɱ dūrato va āga-c-chantaɱ.|| ||</p>

					<p class="f4">Disvāna tāni dibbāni pañca turiyasatāni paṭippaṇāmetvā yen'āyasmā Mahā Moggallāno ten'upasankami.|| ||</p>

					<p class="f4">Upasaŋkamitvā āyasmantaɱ Mahā Moggallānaɱ etad avoca:|| ||</p>

					<p class="f4">'Ehi kho mārisa Moggallāna,||<br />
					sāgataɱ mārisa Moggallāna.|| ||</p>

					<p class="f4">Cirassaɱ kho mārisa Moggallāna,||<br />
					imaɱ pariyāyam akāsi yad idaɱ idh'āgamanāya.|| ||</p>

					<p class="f4">Nisīda mārisa Moggallāna,||<br />
					idam-āsanaɱ paññattan ti.|| ||</p>

					<p class="f4">Nisīdi kho āyasmā Mahā Moggallāno paññatte āsane.|| ||</p>

					<p class="f4">Sakko pi kho devānaɱ-Indo aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho sakkaɱ devānam-indaɱ āyasmā Mahā Moggallāno etad avoca:|| ||</p>

					<p class="f4">Yathā-kathaɱ pana te Kosiya Bhagavā saŋkhittena taṇhāsaŋkhayavimuttiɱ abhāsi?|| ||</p>

					<p class="f4">Sādhu mayam pi etissā kathāya bhāgino assāma savaṇāyāti.|| ||</p>

					<p class="f4">6. "Mayaɱ kho mārisa Moggallāna bahu-kiccā,||<br />
					mayaɱ bahu-karaṇīyā,||<br />
					app-eva sakena karaṇīyena,||<br />
					api ca devānaɱ yeva Tāvatiɱsānaɱ karaṇīyena.|| ||</p>

					<p class="f4">Api ca mārisa Moggallāna ,sussutaɱ yeva hoti suggahītaɱ <a id="pg253"><span class="f2 g"><b>[253]</b></span></a> sumana-sikataɱ sūpadhāritaɱ yaɱ no khippam-eva antara-dhāyati.|| ||</p>

					<p class="f4">Bhūta-pubbaɱ mārisa Moggallāna,||<br />
					dev-ā-sura-saŋgāmo samūp'abbuḷho ahosi.|| ||</p>

					<p class="f4">Tasmiɱ kho pana mārisa Moggallāna saŋgāme devā vijiniɱsu;||<br />
					Asurā parājiniɱsu.|| ||</p>

					<p class="f4">So kho ahaɱ mārisa Moggallāna taɱ saŋgāmaɱ abhivijinitvā vijita-saŋgāmo tato paṭinivattitvā Vejayan taɱ nāma pāsādaɱ māpesiɱ.|| ||</p>

					<p class="f4">Vejayantassa kho pana mārisa Moggallāna pāsādassa ekasataɱ niyyuhaɱ.|| ||</p>

					<p class="f4">Ekam ekasmiɱ niyyuhe satta satta kūṭā-gārasatāni.|| ||</p>

					<p class="f4">Ekam ekasmiɱ kūṭāgāre satta satta accharāyo.|| ||</p>

					<p class="f4">Ekam ekissā accharāya satta satta paricārikāyo.|| ||</p>

					<p class="f4">Iccheyyāsi no tvaɱ mārisa Moggallāna Vejayantassa pāsādassa rāmaṇeyyakaɱ daṭṭhun ti.|| ||</p>

					<p class="f4">Adhivāsesi kho āyasmā Mahā Moggallāno tuṇhī bhāvena.|| ||</p>

					<p class="f4">7. Atha kho Sakko ca devānaɱ-Indo Vessavaṇo ca Mahārājā āyasmantaɱ Mahā Moggallānaɱ purakkhatvā yena Vejayanto pāsādo ten'upasankamiɱsu.|| ||</p>

					<p class="f4">Addasāsuɱ kho Sakkassa devānam-indassa paricārikāyo āyasmantaɱ Mahā Moggallānaɱ dūrato va āga-c-chantaɱ.|| ||</p>

					<p class="f4">Disvāna ottappamānā hirīyamānā sakaɱ sakaɱ ovarakaɱ pavisiɱsu.|| ||</p>

					<p class="f4">Seyyathā pi nāma suṇisā sAsuraɱ disvā ottapati hirīyati,||<br />
					evam evaɱ Sakkassa devānam-indassa paricārikāyo āyasmantaɱ Mahā Moggallānaɱ disvā ottapamānā hirīyamānā sakaɱ sakaɱ ovarakaɱ pavisiɱsu.|| ||</p>

					<p class="f4">Atha kho Sakko ca devānaɱ-Indo Vessavaṇo ca Mahārājā āyasmantaɱ Mahā Moggallānaɱ Vejayante pāsāde anucaŋkamāpenti anuvicarāpenti:|| ||</p>

					<p class="f4">Idam pi mārisa Moggallāna passa Vejayantassa pāsādassa rāmaṇeyyakaɱ,||<br />
					idam pi mārisa Moggallāna passa Vejayantassa pāsādassa rāmaṇeyyakanti.|| ||</p>

					<p class="f4">"Sobhat'idaɱ āyasmato Kosiyassa yathā taɱ pubbe katapuññassa.|| ||</p>

					<p class="f4">Manussā pi kiñci'd'eva rāmaṇeyyakaɱ daṭṭhā evam āhaɱsu:||<br />
					sobhati vata bho devānaɱ Tāvatiɱsānan ti.|| ||</p>

					<p class="f4">Ta-y-idaɱ āyasmato Kosiyassa sobhati yathā taɱ pubbe katapuññassā ti.|| ||</p>

					<p class="f4">8. Atha kho āyasmato Mahā Moggallānassa etad ahosi:|| ||</p>

					<p class="f4">Atibāḷhaɱ kho ayaɱ yakkho pamatto viharati.|| ||</p>

					<p class="f4">Yan-nūnāhaɱ imaɱ yakkhaɱ saɱvejeyyan ti.|| ||</p>

					<p class="f4">Atha kho āyasmā Mahā Moggallāno tathā-rūpaɱ iddhābhisankhāraɱ abhisaɱkhāsi yathā Vejayan taɱ pāsādaɱ pādaŋguṭṭhakena saŋkampesi sampakampesi sampa- <a id="pg254"><span class="f2 g"><b>[254]</b></span></a> vedhesi.|| ||</p>

					<p class="f4">Atha kho Sakko ca devānaɱ-Indo Vessavaṇo ca Mahārājā devā ca Tāvatiɱsā acchariyabbhutacittā ahesuɱ:|| ||</p>

					<p class="f4">Acchariyaɱ vata bho,||<br />
					abbhutaɱ vata bho,||<br />
					samaṇassa mahiddhikatā mah-ā-nubhāvatā,||<br />
					yatra hi nāma dibbaɱ bhavanaɱ pādaŋguṭṭhakena saŋkampessati sampakampessati sampavedhessatī ti.|| ||</p>

					<p class="f4">9. Atha kho āyasmā Mahā Moggallāno sakkaɱ devānam-indaɱ saɱviggaɱ loma-haṭṭha-jātaɱ viditvā Sakkaɱ devānam-indaɱ etad avoca:|| ||</p>

					<p class="f4">"Yathā-kathaɱ pana te Kosiya Bhagavā saŋkhittena taṇhāsankhayavimuttiɱ abhāsi?|| ||</p>

					<p class="f4">Sādhu mayam pi etissā kathāya bhāgino assāma savaṇāyā" ti.|| ||</p>

					<p class="f4">10. "Idh'āhaɱ mārisa Moggallāna,||<br />
					yena Bhagavā ten'upasankamiɱ.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ aṭṭhāsiɱ.|| ||</p>

					<p class="f4">Eka-m-antaɱ ṭhito kho ahaɱ mārisa Moggallāna Bhagavantaɱ etad avocaɱ:|| ||</p>

					<p class="f4">Kittāvatā nu kho bhante bhikkhu saŋkhittena taṇhāsaŋkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan ti.|| ||</p>

					<p class="f4">Evaɱ vutte mārisa Moggallāna Bhagavā maɱ etad avoca:-|| ||</p>

					<p class="f4">'Idha devānam-Inda bhikkhuno sutaɱ hoti:|| ||</p>

					<p class="f4">Sabbe dhammā nālaɱ abhinivesāyāti.|| ||</p>

					<p class="f4">Evañ-ce taɱ devānam-Inda bhikkhuno sutaɱ hoti:|| ||</p>

					<p class="f4">Sabbe dhammā nālaɱ abhinivesāyāti.|| ||</p>

					<p class="f4">So sabbaɱ dhammaɱ abhijānāti.|| ||</p>

					<p class="f4">Sabbaɱ dhammaɱ abhiññāya sabbaɱ dhammaɱ parijānāti.|| ||</p>

					<p class="f4">Sabbaɱ dhammaɱ pariññāya yaɱ kiñci vedanaɱ vedeti||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					so tāsu vedanāsu anicc'ānupassī viharati,||<br />
					virāg-ā-nupassī viharati,||<br />
					nirodh-ā-nupassī viharati,||<br />
					paṭinissagg-ā-nupassī viharati.|| ||</p>

					<p class="f4">So tāsu vedanāsu anicc'ānupassī viharanto,||<br />
					virāg-ā-nupassī viharanto,||<br />
					nirodh-ā-nupassī viharanto,||<br />
					paṭinissagg-ā-nupassī viharanto na ca kiñci loke upādiyati.|| ||</p>

					<p class="f4">Anupādiyaɱ na paritassati.|| ||</p>

					<p class="f4">Aparitassaɱ paccattañ ñeva parinibkhāyati.|| ||</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyā' ti pajānāti.|| ||</p>

					<p class="f4">Ettāvatā kho devānam-Inda bhikkhu saŋkhittena taṇhāsaŋkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan' ti.|| ||</p>

					<p class="f4">Evaɱ kho me mārisa Moggallāna Bhagavā saŋkhittena taṇhāsaŋkhayavimuttiɱ abhāsi" ti.|| ||</p>

					<p class="f4">11. Atha kho āyasmā Mahā Moggallāno Sakkassa devānam-indassa bhā- <a id="pg255"><span class="f2 g"><b>[255]</b></span></a> sitaɱ abhinan'ditvā anumo-ditvā seyyathā pi nāma balavā puriso sammiñjitaɱ vā bāhaɱ pasāreyya pasāritaɱ||<br />
					vā bāhaɱ sammiñjeyya,||<br />
					evam evaɱ devesu Tāvatiɱsesu antara-hito Pubbārāme Migāra-māt upāsāde pātu-r-ahosi.|| ||</p>

					<p class="f4">12. Atha kho Sakkassa devānam-indassa paricārikāyo acira-pakkante āyasmante Mahā Moggallāne Sakkaɱ devānam-indaɱ etad avocuɱ:|| ||</p>

					<p class="f4">Eso nu kho te mārisa so Bhagavā Satthāti.|| ||</p>

					<p class="f4">Na kho me mārisā so Bhagavā Satthā,||<br />
					sabrahma-cārī me eso.|| ||</p>

					<p class="f4">Āyasmā Mahā Moggallāno ti.|| ||</p>

					<p class="f4">Lābhā te mārisa,||<br />
					yassa te sabrahma-cārī evaɱ mahiddhiko mah-ā-nubhāvo,||<br />
					aho nūna te so Bhagavā Satthā ti.|| ||</p>

					<p class="f4">13. Atha kho āyasmā Mahā Moggallāno yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Mahā Moggallāno Bhagavantaɱ etad avoca:|| ||</p>

					<p class="f4">"Abhijānāti no bhante Bhagavā ahu tañ-ñeva aññatarassa mahesakkhassa yakkhassa saɱkhittena taṇhāsaŋkhayavimuttiɱ abhābhāsittāti".|| ||</p>

					<p class="f4">14. "Abhijānām'ahaɱ Moggallāna:||<br />
					idha Sakko devānaɱ-Indo yen'āhaɱ ten'upasankami.|| ||</p>

					<p class="f4">Upasaŋkamitvā maɱ abhivādetvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Moggallāna Sakko devānaɱ-Indo maɱ etad avoca:|| ||</p>

					<p class="f4">"Kittāvatā nu kho bhante bhikkhu saŋkhittena taṇhāsaŋkhaya-vimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan ti?"|| ||</p>

					<p class="f4">Idha devānam-Inda bhikkhuno sutaɱ hoti:|| ||</p>

					<p class="f4">Sabbe dhammā nālaɱ abhinivesāyāti.|| ||</p>

					<p class="f4">Evañ-ce taɱ devānam-Inda bhikkhuno sutaɱ hoti:|| ||</p>

					<p class="f4">Sabbe dhammā nālaɱ abhinivesāyāti,||<br />
					so sabbaɱ dhammaɱ abhijānāti||<br />
					sabbaɱ dhammaɱ abhiññāya,||<br />
					sabbaɱ dhammaɱ parijānāti,||<br />
					sabbaɱ dhammaɱ pariññāya yaɱ kañci vedanaɱ vedeti,||<br />
					sukhaɱ vā||<br />
					dukkhaɱ vā||<br />
					adukkha-m-asukhaɱ vā,||<br />
					so tāsu vedanāsu anicc'ānupassī viharati,||<br />
					virāg-ā-nupassī viharati,||<br />
					nirodh-ā-nupassī viharati,||<br />
					paṭinissagg-ā-nupassī viharati.|| ||</p>

					<p class="f4">So tāsu vedanāsu anicc'ānupassī viharanto,||<br />
					virāg-ā-nupassī viharanto,||<br />
					nirodh-ā-nupassī viharanto,||<br />
					paṭinissagg-ā-nupassī viharanto na ca kiñci loke upādiyati.|| ||</p>

					<p class="f4">Anupādiyaɱ na paritassati.|| ||</p>

					<p class="f4">Aparitassaɱ paccattaɱ-ñeva parinibkhāyati.|| ||</p>

					<p class="f4">'Khīṇā jāti,||<br />
					vusitaɱ brahma- <a id="pg256"><span class="f2 g"><b>[256]</b></span></a> cariyaɱ,||<br />
					kataɱ karaṇīyaɱ,||<br />
					nāparaɱ itthattāya' ti pajānāti.|| ||</p>

					<p class="f4">Ettāvatā kho devānam-Inda bhikkhu saɱkhittena taṇhāsaŋkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānanti.|| ||</p>

					<p class="f4">Evaɱ kho ahaɱ Moggallāna abhijānāmi Sakkassa devānam-indassa saɱkhittena taṇhāsaŋkhayavimuttiɱ bhāsitā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Mahā Moggallāno Bhagavato bhāsitaɱ abhinandīti.|| ||</p>

					<p class="f4 ctr">Cūḷataṇhāsaŋkhayasuttaɱ sattamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>