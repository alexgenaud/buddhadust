<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya Sutta 37. A well-known and much loved sutta. Sakka, Ruler of the Devas, visits the Buddha and asks about the scope of understanding required of one to be able to know he is Arahant. The Buddha instructs him, but Maha Moggallāna, who was listening, doubts it has sunk in and visits Sakka in the Tavatimsa Realm. There he is put off with frivolities and in order to rouse Sakka to seriousness Maha Moggallāna shakes Sakka's palace with his big toe. With his hair standing on end, Sakka gets down to business." />
<title>MN 37: Cūḷa Taṇhā Saṇkhaya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p37">Sutta 37</a></h4>

					<h1>Cūḷa Taṇhā Saṇkhaya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg251"><span class="f2 g"><b>[251]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.037.chlm.sbb.htm#p1">chlm</a>][<a href="../../../dhamma-vinaya/pts/mn/mn.037.horn.pts.htm#p1">pts</a>][<a href="../../../dhamma-vinaya/mnl/mn/mn.037.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Pubbārāme Migāra-mātu pāsāde.|| ||</p>

					<p class="f4">Atha kho Sakko devānaṃ-Indo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Sakko devānaṃ-Indo Bhagavantaṃ etad avoca:|| ||</p>

					<p class="f4">2. "Kittāvatā nu kho bhante bhikkhu saṇkhittena taṇhāsaṇkhaya-vimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan ti?"|| ||</p>

					<p class="f4">3. Idha devānam-Inda bhikkhuno sutaṃ hoti:|| ||</p>

					<p class="f4">Sabbe dhammā nālaṃ abhinivesāyāti.|| ||</p>

					<p class="f4">Evañ-ce taṃ devānam-Inda bhikkhuno sutaṃ hoti:|| ||</p>

					<p class="f4">Sabbe dhammā nālaṃ abhinivesāyāti,||<br />
					so sabbaṃ dhammaṃ abhijānāti||<br />
					sabbaṃ dhammaṃ abhiññāya,||<br />
					sabbaṃ dhammaṃ parijānāti,||<br />
					sabbaṃ dhammaṃ pariññāya yaṃ kañci vedanaṃ vedeti,||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					so tāsu vedanāsu anicc'ānupassī viharati,||<br />
					virāg-ā-nupassī viharati,||<br />
					nirodh-ā-nupassī viharati,||<br />
					paṭinissagg-ā-nupassī viharati.|| ||</p>

					<p class="f4">So tāsu vedanāsu anicc'ānupassī viharanto,||<br />
					virāg-ā-nupassī viharanto,||<br />
					nirodh-ā-nupassī viharanto,||<br />
					paṭinissagg-ā-nupassī viharanto na ca kiñci loke upādiyati.|| ||</p>

					<p class="f4">An-upādiyaṃ na paritassati.|| ||</p>

					<p class="f4">Aparitassaṃ paccattaṃ-ñeva pari- <a id="pg252"><span class="f2 g"><b>[252]</b></span></a> nibkhāyati.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānāti.|| ||</p>

					<p class="f4">Ettāvatā kho devānam-Inda bhikkhu saṇkhittena taṇhāsaṇkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānanti.|| ||</p>

					<p class="f4">Atha kho Sakko devānaṃ-Indo Bhagavato bhāsitaṃ abhinan'ditvā anumo-ditvā Bhagavantaṃ abhivādetvā padakkhiṇaṃ katvā tatth'ev'antara-dhāyi.|| ||</p>

					<p class="f4">4. Tena kho pana samayen'āyasmā Mahā Moggallāno Bhagavato avidūre nisinno hoti.|| ||</p>

					<p class="f4">Atha kho āyasmato Mahā Moggallānassa etad ahosi:|| ||</p>

					<p class="f4">'Kin-nu kho so yakkho Bhagavato bhāsitaṃ abhisamecca anumodi,||<br />
					udāhu no.|| ||</p>

					<p class="f4">Yan-nūn-ā-haṃ taṃ yakkhaṃ jāneyyaṃ:||<br />
					yadi vā so yakkho Bhagavato bhāsitaṃ abhisamecca anumodi,||<br />
					yadi vā no' ti.|| ||</p>

					<p class="f4">Atha kho āyasmā Mahā Moggallāno seyyathā pi nāma balavā puriso sammiñjitaṃ vā bāhaṃ pasāreyya,||<br />
					pasāritaṃ vā bāhaṃ sammiñjeyya, evam eva Pubbārāme Migāra-mātu pāsāde antara-hito devesu Tāvatiṃsesu pātu-r-ahosi.|| ||</p>

					<p class="f4">5. Tena kho pana samayena Sakko devānaṃ-Indo ekapuṇḍarīke uyyāne dibbehi pañcahi turiyasatehi samappito samaṇgībhūto paricāreti.|| ||</p>

					<p class="f4">Addasā kho Sakko devānaṃ-Indo āyasmantaṃ Mahā Moggallānaṃ dūrato va āga-c-chantaṃ.|| ||</p>

					<p class="f4">Disvāna tāni dibbāni pañca turiyasatāni paṭippaṇāmetvā yen'āyasmā Mahā Moggallāno ten'upasaṇkami.|| ||</p>

					<p class="f4">Upasaṇkamitvā āyasmantaṃ Mahā Moggallānaṃ etad avoca:|| ||</p>

					<p class="f4">'Ehi kho mārisa Moggallāna,||<br />
					sāgataṃ mārisa Moggallāna.|| ||</p>

					<p class="f4">Cirassaṃ kho mārisa Moggallāna,||<br />
					imaṃ pariyāyam akāsi yad idaṃ idh'āgamanāya.|| ||</p>

					<p class="f4">Nisīda mārisa Moggallāna,||<br />
					idam-āsanaṃ paññattan ti.|| ||</p>

					<p class="f4">Nisīdi kho āyasmā Mahā Moggallāno paññatte āsane.|| ||</p>

					<p class="f4">Sakko pi kho devānaṃ-Indo aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho sakkaṃ devānam-indaṃ āyasmā Mahā Moggallāno etad avoca:|| ||</p>

					<p class="f4">Yathā-kathaṃ pana te Kosiya Bhagavā saṇkhittena taṇhāsaṇkhayavimuttiṃ abhāsi?|| ||</p>

					<p class="f4">Sādhu mayam pi etissā kathāya bhāgino assāma savaṇāyāti.|| ||</p>

					<p class="f4">6. "Mayaṃ kho mārisa Moggallāna bahu-kiccā,||<br />
					mayaṃ bahu-karaṇīyā,||<br />
					app-eva sakena karaṇīyena,||<br />
					api ca devānaṃ yeva Tāvatiṃsānaṃ karaṇīyena.|| ||</p>

					<p class="f4">Api ca mārisa Moggallāna ,sussutaṃ yeva hoti suggahītaṃ <a id="pg253"><span class="f2 g"><b>[253]</b></span></a> sumana-sikataṃ sūpadhāritaṃ yaṃ no khippam-eva antara-dhāyati.|| ||</p>

					<p class="f4">Bhūta-pubbaṃ mārisa Moggallāna,||<br />
					dev-ā-sura-saṇgāmo samūp'abbuḷho ahosi.|| ||</p>

					<p class="f4">Tasmiṃ kho pana mārisa Moggallāna saṇgāme devā vijiniṃsu;||<br />
					Asurā parājiniṃsu.|| ||</p>

					<p class="f4">So kho ahaṃ mārisa Moggallāna taṃ saṇgāmaṃ abhivijinitvā vijita-saṇgāmo tato paṭinivattitvā Vejayan taṃ nāma pāsādaṃ māpesiṃ.|| ||</p>

					<p class="f4">Vejayantassa kho pana mārisa Moggallāna pāsādassa ekasataṃ niyyuhaṃ.|| ||</p>

					<p class="f4">Ekam ekasmiṃ niyyuhe satta satta kūṭā-gārasatāni.|| ||</p>

					<p class="f4">Ekam ekasmiṃ kūṭāgāre satta satta accharāyo.|| ||</p>

					<p class="f4">Ekam ekissā accharāya satta satta paricārikāyo.|| ||</p>

					<p class="f4">Iccheyyāsi no tvaṃ mārisa Moggallāna Vejayantassa pāsādassa rāmaṇeyyakaṃ daṭṭhun ti.|| ||</p>

					<p class="f4">Adhivāsesi kho āyasmā Mahā Moggallāno tuṇhī bhāvena.|| ||</p>

					<p class="f4">7. Atha kho Sakko ca devānaṃ-Indo Vessavaṇo ca Mahārājā āyasmantaṃ Mahā Moggallānaṃ purakkhatvā yena Vejayanto pāsādo ten'upasaṇkamiṃsu.|| ||</p>

					<p class="f4">Addasāsuṃ kho Sakkassa devānam-indassa paricārikāyo āyasmantaṃ Mahā Moggallānaṃ dūrato va āga-c-chantaṃ.|| ||</p>

					<p class="f4">Disvāna ottappamānā hirīyamānā sakaṃ sakaṃ ovarakaṃ pavisiṃsu.|| ||</p>

					<p class="f4">Seyyathā pi nāma suṇisā sAsuraṃ disvā ottapati hirīyati,||<br />
					evam evaṃ Sakkassa devānam-indassa paricārikāyo āyasmantaṃ Mahā Moggallānaṃ disvā ottapamānā hirīyamānā sakaṃ sakaṃ ovarakaṃ pavisiṃsu.|| ||</p>

					<p class="f4">Atha kho Sakko ca devānaṃ-Indo Vessavaṇo ca Mahārājā āyasmantaṃ Mahā Moggallānaṃ Vejayante pāsāde anucaṇkamāpenti anuvicarāpenti:|| ||</p>

					<p class="f4">Idam pi mārisa Moggallāna passa Vejayantassa pāsādassa rāmaṇeyyakaṃ,||<br />
					idam pi mārisa Moggallāna passa Vejayantassa pāsādassa rāmaṇeyyakanti.|| ||</p>

					<p class="f4">"Sobhat'idaṃ āyasmato Kosiyassa yathā taṃ pubbe katapuññassa.|| ||</p>

					<p class="f4">Manussā pi kiñci'd'eva rāmaṇeyyakaṃ daṭṭhā evam āhaṃsu:||<br />
					sobhati vata bho devānaṃ Tāvatiṃsānan ti.|| ||</p>

					<p class="f4">Ta-y-idaṃ āyasmato Kosiyassa sobhati yathā taṃ pubbe katapuññassā ti.|| ||</p>

					<p class="f4">8. Atha kho āyasmato Mahā Moggallānassa etad ahosi:|| ||</p>

					<p class="f4">Atibāḷhaṃ kho ayaṃ yakkho pamatto viharati.|| ||</p>

					<p class="f4">Yan-nūn-ā-haṃ imaṃ yakkhaṃ saṃvejeyyan ti.|| ||</p>

					<p class="f4">Atha kho āyasmā Mahā Moggallāno tathā-rūpaṃ iddhābhisaṇkhāraṃ abhisaṇkhāsi yathā Vejayan taṃ pāsādaṃ pādaṇguṭṭhakena saṇkampesi sampakampesi sampa- <a id="pg254"><span class="f2 g"><b>[254]</b></span></a> vedhesi.|| ||</p>

					<p class="f4">Atha kho Sakko ca devānaṃ-Indo Vessavaṇo ca Mahārājā devā ca Tāvatiṃsā acchariyabbhutacittā ahesuṃ:|| ||</p>

					<p class="f4">Acchariyaṃ vata bho,||<br />
					abbhutaṃ vata bho,||<br />
					samaṇassa mahiddhi-katā mah-ā-nubhāvatā,||<br />
					yatra hi nāma dibbaṃ bhavanaṃ pādaṇguṭṭhakena saṇkampessati sampakampessati sampavedhessatī ti.|| ||</p>

					<p class="f4">9. Atha kho āyasmā Mahā Moggallāno sakkaṃ devānam-indaṃ saṃviggaṃ loma-haṭṭha-jātaṃ viditvā Sakkaṃ devānam-indaṃ etad avoca:|| ||</p>

					<p class="f4">"Yathā-kathaṃ pana te Kosiya Bhagavā saṇkhittena taṇhāsaṇkhayavimuttiṃ abhāsi?|| ||</p>

					<p class="f4">Sādhu mayam pi etissā kathāya bhāgino assāma savaṇāyā" ti.|| ||</p>

					<p class="f4">10. "Idh'āhaṃ mārisa Moggallāna,||<br />
					yena Bhagavā ten'upasaṇkamiṃ.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ aṭṭhāsiṃ.|| ||</p>

					<p class="f4">Eka-m-antaṃ ṭhito kho ahaṃ mārisa Moggallāna Bhagavantaṃ etad avocaṃ:|| ||</p>

					<p class="f4">Kittāvatā nu kho bhante bhikkhu saṇkhittena taṇhāsaṇkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan ti.|| ||</p>

					<p class="f4">Evaṃ vutte mārisa Moggallāna Bhagavā maṃ etad avoca:-|| ||</p>

					<p class="f4">'Idha devānam-Inda bhikkhuno sutaṃ hoti:|| ||</p>

					<p class="f4">Sabbe dhammā nālaṃ abhinivesāyāti.|| ||</p>

					<p class="f4">Evañ-ce taṃ devānam-Inda bhikkhuno sutaṃ hoti:|| ||</p>

					<p class="f4">Sabbe dhammā nālaṃ abhinivesāyāti.|| ||</p>

					<p class="f4">So sabbaṃ dhammaṃ abhijānāti.|| ||</p>

					<p class="f4">Sabbaṃ dhammaṃ abhiññāya sabbaṃ dhammaṃ parijānāti.|| ||</p>

					<p class="f4">Sabbaṃ dhammaṃ pariññāya yaṃ kiñci vedanaṃ vedeti||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					so tāsu vedanāsu anicc'ānupassī viharati,||<br />
					virāg-ā-nupassī viharati,||<br />
					nirodh-ā-nupassī viharati,||<br />
					paṭinissagg-ā-nupassī viharati.|| ||</p>

					<p class="f4">So tāsu vedanāsu anicc'ānupassī viharanto,||<br />
					virāg-ā-nupassī viharanto,||<br />
					nirodh-ā-nupassī viharanto,||<br />
					paṭinissagg-ā-nupassī viharanto na ca kiñci loke upādiyati.|| ||</p>

					<p class="f4">An-upādiyaṃ na paritassati.|| ||</p>

					<p class="f4">Aparitassaṃ paccattañ ñeva parinibkhāyati.|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyā' ti pajānāti.|| ||</p>

					<p class="f4">Ettāvatā kho devānam-Inda bhikkhu saṇkhittena taṇhāsaṇkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan' ti.|| ||</p>

					<p class="f4">Evaṃ kho me mārisa Moggallāna Bhagavā saṇkhittena taṇhāsaṇkhayavimuttiṃ abhāsi" ti.|| ||</p>

					<p class="f4">11. Atha kho āyasmā Mahā Moggallāno Sakkassa devānam-indassa bhā- <a id="pg255"><span class="f2 g"><b>[255]</b></span></a> sitaṃ abhinan'ditvā anumo-ditvā seyyathā pi nāma balavā puriso sammiñjitaṃ vā bāhaṃ pasāreyya pasāritaṃ||<br />
					vā bāhaṃ sammiñjeyya,||<br />
					evam evaṃ devesu Tāvatiṃsesu antara-hito Pubbārāme Migāra-māt upāsāde pātu-r-ahosi.|| ||</p>

					<p class="f4">12. Atha kho Sakkassa devānam-indassa paricārikāyo acira-pakkante āyasmante Mahā Moggallāne Sakkaṃ devānam-indaṃ etad avocuṃ:|| ||</p>

					<p class="f4">Eso nu kho te mārisa so Bhagavā Satthāti.|| ||</p>

					<p class="f4">Na kho me mārisā so Bhagavā Satthā,||<br />
					sabrahma-cārī me eso.|| ||</p>

					<p class="f4">Āyasmā Mahā Moggallāno ti.|| ||</p>

					<p class="f4">Lābhā te mārisa,||<br />
					yassa te sabrahma-cārī evaṃ mahiddhiko mah-ā-nubhāvo,||<br />
					aho nūna te so Bhagavā Satthā ti.|| ||</p>

					<p class="f4">13. Atha kho āyasmā Mahā Moggallāno yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Mahā Moggallāno Bhagavantaṃ etad avoca:|| ||</p>

					<p class="f4">"Abhijānāti no bhante Bhagavā ahu tañ-ñeva aññatarassa mahesakkhassa yakkhassa saṃkhittena taṇhāsaṇkhayavimuttiṃ abhābhāsittāti".|| ||</p>

					<p class="f4">14. "Abhijānām'ahaṃ Moggallāna:||<br />
					idha Sakko devānaṃ-Indo yenāhaṃ ten'upasaṇkami.|| ||</p>

					<p class="f4">Upasaṇkamitvā maṃ abhivādetvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Moggallāna Sakko devānaṃ-Indo maṃ etad avoca:|| ||</p>

					<p class="f4">"Kittāvatā nu kho bhante bhikkhu saṇkhittena taṇhāsaṇkhaya-vimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānan ti?"|| ||</p>

					<p class="f4">Idha devānam-Inda bhikkhuno sutaṃ hoti:|| ||</p>

					<p class="f4">Sabbe dhammā nālaṃ abhinivesāyāti.|| ||</p>

					<p class="f4">Evañ-ce taṃ devānam-Inda bhikkhuno sutaṃ hoti:|| ||</p>

					<p class="f4">Sabbe dhammā nālaṃ abhinivesāyāti,||<br />
					so sabbaṃ dhammaṃ abhijānāti||<br />
					sabbaṃ dhammaṃ abhiññāya,||<br />
					sabbaṃ dhammaṃ parijānāti,||<br />
					sabbaṃ dhammaṃ pariññāya yaṃ kañci vedanaṃ vedeti,||<br />
					sukhaṃ vā||<br />
					dukkhaṃ vā||<br />
					adukkha-m-asukhaṃ vā,||<br />
					so tāsu vedanāsu anicc'ānupassī viharati,||<br />
					virāg-ā-nupassī viharati,||<br />
					nirodh-ā-nupassī viharati,||<br />
					paṭinissagg-ā-nupassī viharati.|| ||</p>

					<p class="f4">So tāsu vedanāsu anicc'ānupassī viharanto,||<br />
					virāg-ā-nupassī viharanto,||<br />
					nirodh-ā-nupassī viharanto,||<br />
					paṭinissagg-ā-nupassī viharanto na ca kiñci loke upādiyati.|| ||</p>

					<p class="f4">An-upādiyaṃ na paritassati.|| ||</p>

					<p class="f4">Aparitassaṃ paccattaṃ-ñeva parinibkhāyati.|| ||</p>

					<p class="f4">'Khīṇā jāti,||<br />
					vusitaṃ brahma- <a id="pg256"><span class="f2 g"><b>[256]</b></span></a> cariyaṃ,||<br />
					kataṃ karaṇīyaṃ,||<br />
					nāparaṃ itthattāya' ti pajānāti.|| ||</p>

					<p class="f4">Ettāvatā kho devānam-Inda bhikkhu saṃkhittena taṇhāsaṇkhayavimutto hoti accantaniṭṭho accanta-yoga-k-khemī accanta-brahma-cārī accantapariyosāno seṭṭho deva-manussānanti.|| ||</p>

					<p class="f4">Evaṃ kho ahaṃ Moggallāna abhijānāmi Sakkassa devānam-indassa saṃkhittena taṇhāsaṇkhayavimuttiṃ bhāsitā" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano āyasmā Mahā Moggallāno Bhagavato bhāsitaṃ 'abhinandī' ti.|| ||</p>

					<p class="ctr">Cūḷa Taṇhā Saṇkhaya Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>