<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 101. The Buddha gives a detailed refutation of the doctrine of the Jains and sets forth his counter-argument in his method for the ending of kamma." />
<title>MN 101: Devadaha Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p101">Sutta 101</a></h4>

					<h1>Devadaha Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg214"><span class="f2 g"><b>[214]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.101.chlm.sbb.htm#p1">chlm</a>][<a href="../../../dhamma-vinaya/pts/mn/mn.101.horn.pts.htm#p1">pts</a>][<a href="../../../dhamma-vinaya/ati/mn/mn.101.than.ati.htm#p1">than</a>][<a href="../../../dhamma-vinaya/mnl/mn/mn.101.upal.mnl.htm#p1">upal</a>][<a href="../../../dhamma-vinaya/bd/mn/mn.101.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati devadahaɱ nāma Sakkānaɱ nigamo.|| ||</p>

					<p class="f4">Tatra kho Bhagavā bhikkhū āmantesi bhikkhavo' ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Santi, bhikkhave, eke samaṇa-brāhmaṇā evaɱ-vādino evaɱ diṭṭhino: 'yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā,||<br />
					sabbaɱ taɱ pubbekatahetu.|| ||</p>

					<p class="f4">Iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī'ti evaɱ-vādino bhikkhave Nigaṇṭhā.|| ||</p>

					<p class="f4">Evaɱ vādāhaɱ bhikkhave,||<br />
					Nigaṇṭhe upasankamitvā evaɱ vadāmi: saccaɱ kira tumhe āvuso Nigaṇṭhā evaɱ-vādino evaɱ-diṭṭhino 'yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā,||<br />
					sabbaɱ taɱ pubbekatahetu.|| ||</p>

					<p class="f4">Iti purāṇānaɱ kammānaɱ tapasā vyantībhāvā1 navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Te ce me bhikkhave,||<br />
					Nigaṇṭhā evaɱ puṭṭhā āmāti paṭijānanti: tyāhaɱ evaɱ vadāmi: 'kiɱ pana tumhe āvuso Nigaṇṭhā,||<br />
					jānātha.|| ||</p>

					<p class="f4">Ahuvamheva mayaɱ pubbe,||<br />
					na nāhuvamhā' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Kiɱ pana tumhe āvuso Nigaṇṭhā,||<br />
					jānātha: akaramheva mayaɱ pubbe pāpa-kammaɱ na nākaramhā' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Kiɱ pana tumhe āvuso Nigaṇṭhā jānātha eva-rūpaɱ vā pāpa-kammaɱ akaramhā' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Kiɱ pana tumhe āvuso Nigaṇṭhā,||<br />
					jānātha: ettakaɱ vā dukkhaɱ nijjiṇṇaɱ,||<br />
					ettakaɱ vā dukkhaɱ nijjiretabbaɱ1 ettakamhi vā dukkhe nijjiṇṇe sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4"><a id="pg215"><span class="f2 g"><b>[215]</b></span></a> No h'idaɱ āvuso.|| ||</p>

					<p class="f4">Kiɱ pana tumhe āvuso Nigaṇṭhā,||<br />
					jānātha: diṭṭhe'va dhamme akusalānaɱ dhammānaɱ pahānaɱ kusalānaɱ dhammānaɱ upasampadan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Iti kira tumhe āvuso Nigaṇṭhā,||<br />
					na jānātha:|| ||</p>

					<p class="f4">'Ahuvamheva mayaɱ pubbe na nāhuvamhā' ti.|| ||</p>

					<p class="f4">Na jānātha 'akaramheva mayaɱ pubbe pāpa-kammaɱ na nākaramhā' ti.|| ||</p>

					<p class="f4">Na jānātha,||<br />
					'eva-rūpaɱ vā eva-rūpaɱ vā pāpa-kammaɱ akaramhā' ti.|| ||</p>

					<p class="f4">Na jānātha 'ettakaɱ vā dukkhaɱ nijjiṇṇaɱ,||<br />
					ettakaɱ vā dukkhaɱ nijjiretabbaɱ1,||<br />
					ettakamhi vā dukkhe nijjiṇṇe sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Na jānātha: diṭṭhe'va dhamme akusalānaɱ dhammānaɱ pahānaɱ,||<br />
					kusalānaɱ dhammānaɱ upasampadaɱ.|| ||</p>

					<p class="f4">Evaɱ sante āyasmantānaɱ Nigaṇṭhānaɱ na kallamassa veyyā-karaṇāya: "yaŋkiñcāyaɱ purisa-puggalo paṭisaŋvedeti,||<br />
					sukhaɱ vā dukkhaɱ vā adukkha-m-asukhaɱ vā sabbaɱ taɱ pubbe katahetu.|| ||</p>

					<p class="f4">Iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī" ti.|| ||</p>

					<p class="f4">Sace tumhe āvuso Nigaṇṭhā,||<br />
					jāneyyātha ahuvamheva mayaɱ pubbe na nāhuvamhā' ti.|| ||</p>

					<p class="f4">Jāneyyātha akaramheva mayaɱ pubbe pāpa-kammaɱ na nākaramhā' ti.|| ||</p>

					<p class="f4">Jāneyyātha 'eva-rūpaɱ vā eva-rūpaɱ vā pāpa-kammaɱ akaramhā'ti,||<br />
					jāneyyātha 'ettakaɱ vā dukkhaɱ nijjiṇṇaɱ ettakaɱ vā dukkhaɱ nijjiretabbaɱ,1 ettakamhi vā dukkhe nijjiṇṇe sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Jāneyyātha 'diṭṭhe'va dhamme akusalānaɱ dhammānaɱ pahānaɱ kusalānaɱ dhammānaɱ upasampadaɱ,||<br />
					evaɱ sante āyasmantānaɱ Nigaṇṭhānaɱ kallamassa veyyā-karaṇāya: "yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā sabbaɱ taɱ pubbekatahetu.|| ||</p>

					<p class="f4">Iti purāṇānaɱ <a id="pg216"><span class="f2 g"><b>[216]</b></span></a> kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī" ti.|| ||</p>

					<p class="f4">Seyyathā pi āvuso Nigaṇṭhā,||<br />
					puriso sallena viddho assa savisena gā'hūpalepanena,||<br />
					so sallassapi vedanā-hetu dukkhā tippā kaṭukā vedanā vediyeyya.|| ||</p>

					<p class="f4">Tassa mitt-ā-maccā ñātisā-lohitā bhisakkaɱ salla-kattaɱ upaṭṭh-ā-peyyuɱ.|| ||</p>

					<p class="f4">Tassa so bhisakko salla-katto satthena vaṇa-mukhaɱ parikanteyya.|| ||</p>

					<p class="f4">So satthena pi vaṇa-mukhassa parikantana-hetu dukkhā tippā kaṭukā vedanā vediyeyya.|| ||</p>

					<p class="f4">Tassa so bhisakko salla-katto esaniyā sallaɱ eseyya.|| ||</p>

					<p class="f4">So esaniyāpi sallassa esanā hetu dukkhā tippā kaṭukā vedanā vediyeyya,||<br />
					tassa so bhisakko salla-katto sallaɱ abbaheyya4.|| ||</p>

					<p class="f4">So sallassapi abbahana-hetu dukkhā tippā kaṭukā vedanā vediyeyya.|| ||</p>

					<p class="f4">Tassa so bhisakko salla-katto agadaŋgāraɱ vaṇamukhe odaheyya.|| ||</p>

					<p class="f4">So agadaŋgārassapi vaṇamukhe odahana-hetu dukkhā tippā kaṭukā vedanā vediyeyya.|| ||</p>

					<p class="f4">So aparena samayena rūḷhena vaṇena sañchavinā arogo assa sukhī serī sayaɱvasī yena kām'aŋgamo.|| ||</p>

					<p class="f4">Tassa evam assa: 'ahaɱ kho pubbe sallena viddho ahosiɱ savisena gā'hūpalepanena.|| ||</p>

					<p class="f4">So'haɱ sallassapi vedanā-hetu dukkhā tippā kaṭukā vedanā vediyiɱ.|| ||</p>

					<p class="f4">Tassa me mitt-ā-maccā ñātisā-lohitā bhisakkaɱ salla-kattaɱ upaṭṭhāpesuɱ6.|| ||</p>

					<p class="f4">Tassa me so bhisakko salla-katto satthena vaṇa-mukhaɱ parikanti.|| ||</p>

					<p class="f4">So'haɱ satthena pi vaṇa-mukhassa parikantana-hetu dukkhā tippā kaṭukā vedanā vediyiɱ.|| ||</p>

					<p class="f4">Tassa me so bhisakko salla-katto esaniyā sallaɱ esi.|| ||</p>

					<p class="f4">So'haɱ esaniyāpi sallassa esanāhetu dukkhā tippā kaṭukā vedanā vediyiɱ.|| ||</p>

					<p class="f4">Tassa me so bhisakko salla-katto sallaɱ abbahi8 so'haɱ sallassāpi abbahana-hetu dukkhā tippā kaṭukā vedanā vediyiɱ tassa me so bhisakko salla-katto agadaŋgāraɱ vaṇamukhe odahi.|| ||</p>

					<p class="f4">So'haɱ agadaŋgārassapi vaṇamukhe odahana-hetu dukkhā tippā kaṭukā vedanā vediyiɱ.|| ||</p>

					<p class="f4"><a id="pg217"><span class="f2 g"><b>[217]</b></span></a> so'mhi etarahi rūḷhena vaṇena sañchavinā arogo sukhī serī sayaɱvasī yena kām'aŋgamo' ti.|| ||</p>

					<p class="f4">Evam eva kho āvuso Nigaṇṭhā,||<br />
					sace tumhe jāneyyātha ahuvamheva mayaɱ pubbe,||<br />
					na nānuvamhā' ti.|| ||</p>

					<p class="f4">Jāneyyātha eva-rūpaɱ vā eva-rūpaɱ vā pāpa-kammaɱ akaramhā' ti.|| ||</p>

					<p class="f4">Jāneyyātha ettakaɱ vā dukkhaɱ nijjiṇṇaɱ,||<br />
					ettakaɱ vā dukkhaɱ nijjiretabbaɱ.|| ||</p>

					<p class="f4">Ettakamhi vā dukkhe nijjiṇṇe sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Jāneyyātha 'diṭṭhe'va dhamme akusalānaɱ dhammānaɱ pahānaɱ,||<br />
					kusalānaɱ dhammānaɱ upasampadaɱ.|| ||</p>

					<p class="f4">Evaɱ sante āyasmantānaɱ Nigaṇṭhānaɱ kallamassa veyyā-karaṇāya yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā sabbaɱ taɱ pubbekatahetu: iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Yasmā ca kho tumhe āvuso Nigaṇṭhā,||<br />
					na jānātha 'ahuvamheva mayaɱ pubbe na nāhuvamhā' ti.|| ||</p>

					<p class="f4">Na jānātha 'akaramheva mayaɱ pubbe pāpa-kammaɱ,||<br />
					na nākaramhā' ti.|| ||</p>

					<p class="f4">Na jānātha 'eva-rūpaɱ vā eva-rūpaɱ vā pāpa-kammaɱ akaramhā' ti.|| ||</p>

					<p class="f4">Na jānātha ettakaɱ vā dukkhaɱ nijjiṇṇaɱ ettakaɱ vā dukkhaɱ nijjiretabbaɱ,||<br />
					ettakamhi vā dukkhe nijjiṇṇe sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Na jānātha diṭṭhe'va dhamme akusalānaɱ dhammānaɱ pahānaɱ kusalānaɱ dhammānaɱ upasampadaɱ.|| ||</p>

					<p class="f4">Tasmā āyasmantānaɱ Nigaṇṭhānaɱ na kallamassa veyyā-karaṇāya: 'yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā sabbaɱ taɱ pubbekatahetu.|| ||</p>

					<p class="f4">Iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo.|| ||</p>

					<p class="f4">Āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ1 nijjiṇṇaɱ bhavissatī' ti.|| ||</p>

					<p class="f4">Evaɱ vutte bhikkhave,||<br />
					te Nigaṇṭhā maɱ etad avocuɱ: [PTS Page 218 ']Nigaṇṭho2 āvuso,||<br />
					Nātaputto3 sabbaññū sabba-dassāvī aparisesaɱ ñāṇa-dassanaɱ paṭijānāti: 'carato ca me tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitan' ti.|| ||</p>

					<p class="f4">So evam āha: 'atthi kho vo āvuso Nigaṇṭhā,||<br />
					pubbe va pāpa-kammaɱ kataɱ,||<br />
					taɱ imāya kaṭukāya dukkarakārikāya nijjīretha4.|| ||</p>

					<p class="f4">Yampan'ettha etarahi kāyena saɱvutā vācāya saɱvutā manasā saɱvutā,||<br />
					taɱ āyatiɱ pāpassa kammassa5 akaraṇaɱ,||<br />
					iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Tañ ca pan amhākaɱ ruccati c'eva khamati ca,||<br />
					tena c'amhā attamanā'ti|| ||</p>

					<p class="f4">Evaɱ vutte ahaɱ bhikkhave,||<br />
					te Nigaṇṭhe etad avocaɱ: 'pañca kho ime āvuso Nigaṇṭhā,||<br />
					dhammā diṭṭhe'va dhamme dvidhā vipākā.|| ||</p>

					<p class="f4">Katame pañca? saddhā ruci anussavo ākāraparivitakko diṭṭhi nijjhānakkhanti.|| ||</p>

					<p class="f4">Ime kho āvuso Nigaṇṭhā,||<br />
					pañca dhammā diṭṭhe'va dhamme dvidhā vipākā.|| ||</p>

					<p class="f4">Tatrāyasmantānaɱ Nigaṇṭhānaɱ kā atītaɱse satthari saddhā,||<br />
					kā ruci,||<br />
					ko anussavo,||<br />
					ko ākāraparivitakko,||<br />
					kā diṭṭhinijjhānakkhantī' ti.|| ||</p>

					<p class="f4">Evaɱvādi kho ahaɱ bhikkhave,||<br />
					Nigaṇṭhesu na kiñci saha-dhammikaɱ vādapaṭihāraɱ6 samanupassāmi|| ||</p>

					<p class="f4">Puna caparāhaɱ bhikkhave,||<br />
					te Nigaṇṭhe evaɱ vadāmi: 'taɱ kimmaññathāvuso Nigaṇṭhā,||<br />
					yasmiɱ hi vo samaye tibbo upakammo hoti tibbaɱ padhānaɱ,||<br />
					tibbā7 tasmiɱ samaye opakkamikā dukkhā tippā kaṭukā vedanā vedīyetha.|| ||</p>

					<p class="f4">Yasmiɱ pana vo samayena na tibbo upakkamo hoti na nibbaɱ padhānaɱ,||<br />
					na tibbā tasmiɱ8 samaye opakkamikā dukkhā tippā kaṭukā vedanā vedīyethā' ti.|| ||</p>

					<p class="f4">Yasmiɱ no āvuso Gotama,||<br />
					samaye tibbo upakkamo hoti tibbaɱ padhānaɱ,||<br />
					tibbā tasmiɱ samaye opakkamikā dukkhā tippā kaṭukā vedanā vediyāma.|| ||</p>

					<p class="f4">Yasmiɱ pana no <a id="pg219"><span class="f2 g"><b>[219]</b></span></a> samaye na tibbo upakkamo hoti,||<br />
					na tibbaɱ padhānaɱ,na tibbā tasmiɱ samaye opakkamikā dukkhā tippā kaṭukā vedanā vediyamā' ti.|| ||</p>

					<p class="f4">Iti kirāvuso Nigaṇṭhā,||<br />
					yasmiɱ vo samaye tibbo upakkamo hoti tibbaɱ padhānaɱ,||<br />
					tibbā tasmiɱ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Yasmiɱ pana vo samaye na tibbo upakkamo hoti,||<br />
					na tibbaɱ padhānaɱ,||<br />
					na tibbā tasmiɱ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Evaɱ sante āyasmantānaɱ Nigaṇṭhānaɱ na kallamassa veyyā-karaṇāya: 'yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā,||<br />
					sabbaɱ taɱ pubbe katahetu.|| ||</p>

					<p class="f4">Iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Sace āvuso Nigaṇṭhā,||<br />
					yasmiɱ vo samaye tibbo upakkamo hoti tibbaɱ padhānaɱ,||<br />
					na tibbā tasmiɱ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Yasmiɱ pana vo samaye na tibbo upakkamo hoti na tibbaɱ padhānaɱ,||<br />
					tibbā yasmiɱ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Evaɱ sante āyasmantānaɱ Nigaṇṭhānaɱ kallamassa veyyā-karaṇāya: 'yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā,||<br />
					sabbaɱ taɱ pubbekatahetu.|| ||</p>

					<p class="f4">Iti purāṇānaɱ kammānaɱ tapasā vyantībhāvā navānaɱ kammānaɱ akaraṇā āyatiɱ anavassavo āyatiɱ</p>

					<p class="f4">Anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Yasmā ca kho āvuso Nigaṇṭhā,||<br />
					yasmiɱ vo samaye tibbo upakkamo hoti tibbaɱ padhānaɱ,||<br />
					tibbā tasmiɱ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Yasmiɱ pana vo samaye na tibbo upakkamo hoti na tibbaɱ padhānaɱ,||<br />
					na tibbā tasmiɱ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Te tumhe sāmaɱ yeva opakkamikā dukkhā tippā kaṭukā vedanā vediya-mānā avijjā aññāṇā sammohā <a id="pg220"><span class="f2 g"><b>[220]</b></span></a> vipaccetha: 'yaŋkiñcāyaɱ purisa-puggalo paṭisaŋvedeti sukhaɱ vā dukkhaɱ vā adukkha-m-asukhaɱ vā,||<br />
					sabbaɱ taɱ pubbekatahetu.|| ||</p>

					<p class="f4">Iti purāṇānaɱ kammānaɱ tapasā vyattībhāvā navānaɱ kammānaɱ akaraṇā āyatiɱ anavassavo.|| ||</p>

					<p class="f4">Āyatiɱ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaɱ dukkhaɱ nijjiṇṇaɱ bhavissatī' ti.|| ||</p>

					<p class="f4">Evaɱ vādīpi kho ahaɱ bhikkhave,||<br />
					Nigaṇṭhesu na kañci3 saha-dhammikaɱ vādapaṭihāraɱ samanupassāmi.|| ||</p>

					<p class="f4">Puna caparāhaɱ4 bhikkhave,||<br />
					te Nigaṇṭhe evaɱ vadāmi: 'taɱ kiɱ maññathāvuso Nigaṇṭhā,||<br />
					'yam idaɱ kammaɱ diṭṭha-dhamma-vedanīyaɱ,||<br />
					taɱ upakkamena vā padhānena vā samparāyavedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Yaɱ pana idaɱ kammaɱ samparāyavedanīyaɱ,||<br />
					taɱ upakkamena vā padhānena vā diṭṭha-dhamma-vedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso|| ||</p>

					<p class="f4">Taɱ kiɱ maññathāvuso Nigaṇṭhā,||<br />
					yam idaɱ kammaɱ sukha-vedanīyaɱ,||<br />
					taɱ upakkamena vā padhānena vā dukkha-vedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Yaɱ pana idaɱ kammaɱ dukkha-vedanīyaɱ,||<br />
					taɱ upakkamena vā padhānena vā sukha-vedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso|| ||</p>

					<p class="f4">Taɱ kiɱ maññathāvuso Nigaṇṭhā,||<br />
					yam idaɱ kammaɱ paripakkavedanīyaɱ,||<br />
					taɱ upakkamena vā padhānena vā aparipakkavedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Yaɱ pana idaɱ kammaɱ aparipakkavedanīyaɱ,||<br />
					taɱ upakkamena vā padhānena vā paripakkavedanīyaɱ hotū'ti labbhameta'nti|| ||</p>

					<p class="f4">No h'idaɱ āvuso.|| ||</p>

					<p class="f4">Taɱ kiɱ maññathāvuso Nigaṇṭhā,||<br />
					'yam idaɱ kammaɱ <a id="pg221"><span class="f2 g"><b>[221]</b></span></a> bahuvedanīyaɱ,||<br />
					taɱ upakkamena vā padhānena vā 'appavedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Yaɱ pana idaɱ kammaɱ appavedanīyaɱ,||<br />
					taɱ upakkamena vā padhānena vā 'bahuvedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Taɱ kiɱ maññathāvuso Nigaṇṭhā,||<br />
					'yam idaɱ kammaɱ vedanīyaɱ taɱ upakkamena vā padhānena vā 'avedanīyaɱ hotū'ti labbhametan' ti.|| ||</p>

					<p class="f4">No h'idaɱ āvuso.|| ||</p>

					<p class="f4">Yaɱ pana idaɱ kammaɱ avedanīyaɱ,||<br />
					taɱ upakkamena vā padhānena vā vedanīyaɱ hotū'ti labbhametanti.|| ||</p>

					<p class="f4">No h'idaɱ āvuso.|| ||</p>

					<p class="f4">Iti kirāvuso Nigaṇṭhā,||<br />
					yam idaɱ kammaɱ diṭṭha-dhamma-vedanīyaɱ taɱ upakkamena vā padhānena vā 'samparāyavedanīyaɱ hotū'ti alabbhame taɱ.|| ||</p>

					<p class="f4">Yam idaɱ1 kammaɱ samparāyavedanīyaɱ,||<br />
					taɱ upakkamena vā padhānena vā 'diṭṭha-dhamma-vedanīyaɱ hotū'ti alabbhame taɱ.|| ||</p>

					<p class="f4">Yam idaɱ kammaɱ sukha-vedanīyaɱ,||<br />
					taɱ upakkamena vā padhānena vā 'dukkha-vedanīyaɱ hotū'ti alabbhame taɱ.|| ||</p>

					<p class="f4">Yam idaɱ kammaɱ dukkha-vedanīyaɱ,||<br />
					taɱ upakkamena vā padhānena vā sukha-vedanīyaɱ hotū'ti alabbhame taɱ.|| ||</p>

					<p class="f4">Yam idaɱ kammaɱ paripakkavedanīyaɱ,||<br />
					taɱ upakkamena vā padhānena vā aparipikkavedanīyaɱ hotū'ti alabbhame taɱ,||<br />
					yam idaɱ kammaɱ aparipakkavedanīyaɱ,||<br />
					taɱ upakkamena vā padhānena vā 'paripakkavedanīyaɱ hotū'ti alabbhame taɱ.|| ||</p>

					<p class="f4">Yam idaɱ kammaɱ bahuvedanīyaɱ,||<br />
					taɱ upakkamena vā padhānena vā appavedanīyaɱ hotū' ti.|| ||</p>

					<p class="f4">Yam idaɱ kammaɱ appavedanīyaɱ,||<br />
					taɱ upakkamena vā padhāne vā bahuvedanīyaɱ hotū'ti alabbhame taɱ.|| ||</p>

					<p class="f4">Yam idaɱ kammaɱ vedanīyaɱ,||<br />
					taɱ upakkamena vā padhānena vā avedanīyaɱ hotū'ti alabbhame taɱ.|| ||</p>

					<p class="f4">Yam idaɱ kammaɱ avedanīyaɱ,||<br />
					taɱ upakkamena vā padhānena vā vedanīyaɱ hotū'ti alabbhame taɱ.|| ||</p>

					<p class="f4">Evaɱ sante āyasmantānaɱ Nigaṇṭhānaɱ aphalo <a id="pg222"><span class="f2 g"><b>[222]</b></span></a> upakkamo hoti aphalaɱ padhānaɱ.|| ||</p>

					<p class="f4">Evaɱvādi bhikkhave,||<br />
					Nigaṇṭhā evaɱ-vādīnaɱ bhikkhave Nigaṇṭhānaɱ dasa saha-dhammikā vād'ānuvādā gārayhaɱ ṭhānaɱ2 āga-c-chanti.|| ||</p>

					<p class="f4">Sace bhikkhave sattā pubbekatahetu sukha-dukkhaɱ paṭisaŋvedenti,||<br />
					addhā bhikkhave,||<br />
					Nigaṇṭhā pubbe dukkata-kammakārino,||<br />
					yaɱ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaɱ paṭisaŋvedenti,||<br />
					addhā bhikkhave,||<br />
					Nigaṇṭhā pāpakena issarena nimmitā,||<br />
					yaɱ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave sattā saŋgatibhāvahetu sukha-dukkhaɱ paṭisaŋvedenti,||<br />
					addhā bhikkhave Nigaṇṭhā pāpasaŋgatikā,||<br />
					yaɱ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā abhijātihetu sukha-dukkhaɱ paṭisaŋvedenti,||<br />
					addhā bhikkhave,Nigaṇṭhā pāpābhijātikā,||<br />
					yaɱ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā diṭṭha-dhamm'ūpakkamahetu sukha-dukkhaɱ paṭisaŋvedenti,||<br />
					addhā bhikkhave,||<br />
					Nigaṇṭhā pāpadiṭṭha-dhamm'ūpakkamā3.|| ||</p>

					<p class="f4">Yaɱ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā pubbekatahetu sukha-dukkhaɱ paṭisaŋvedenti gārayhā Nigaṇṭhā.|| ||</p>

					<p class="f4">No ce sattā pubbekatahetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">No ce sattā issaranimmāṇahetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave,||<br />
					sattā saŋgatibhāvahetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave sattā abhijātihetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">No ce sattā abhijātihetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave sattā diṭṭha-dhamm'ūpakkamahetu sukha-dukkhaɱ paṭisaŋvedenti,||<br />
					gārayhā Nigaṇṭhā.|| ||</p>

					<p class="f4">No ce sattā diṭṭha-dhamm'ūpakkamahetu sukha-dukkhaɱ paṭisaŋvedenti,||<br />
					<a id="pg223"><span class="f2 g"><b>[223]</b></span></a> gārayhā Nigaṇṭhā.|| ||</p>

					<p class="f4">Evaɱ vādī bhikkhave Nigaṇṭhā.|| ||</p>

					<p class="f4">Evaɱ vādīnaɱ bhikkhave,||<br />
					Nigaṇṭhānaɱ ime dasa saha-dhammikā vād'ānuvādā gārayhaɱ ṭhānaɱ āga-c-chanti.|| ||</p>

					<p class="f4">Evaɱ kho bhikkhave,||<br />
					aphalo upakkamo hoti aphalaɱ padhānaɱ.|| ||</p>

					<p class="f4">Kathañ ca bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">Idha,||<br />
					bhikkhave,||<br />
					bhikkhu na heva anaddha-bhūtaɱ attānaɱ dukkhena addha-bhāveti dhammikañca sukhaɱ na pariccajati.|| ||</p>

					<p class="f4">Tasmiñca sukhe anadhimucchito1 hoti so evaɱ pajānāti: imassa kho me dukkha-nidānassa sankhāraɱ padahato sankhārappadhānā virāgo hoti.|| ||</p>

					<p class="f4">Imassa pana me dukkha-nidānassa ajjh'upekkhato upekkhaɱ2 bhāvayato virāgo hotī ti.|| ||</p>

					<p class="f4">So yassa hi khvāssa3 dukkha-nidānassa sankhāraɱ padahato sankhārappadhānā virāgo hoti.|| ||</p>

					<p class="f4">Sankhāraɱ tattha padahati.|| ||</p>

					<p class="f4">Yassa panassa4 dukkha-nidānassa ajjh'upekkhato upekkhaɱ bhāvayato virāgo hoti.|| ||</p>

					<p class="f4">Upekkhaɱ tattha bhāveti.|| ||</p>

					<p class="f4">Tassa tassa dukkha-nidānassa sankhāraɱ padahato sankhārappadhānā virāgo hoti.|| ||</p>

					<p class="f4">Evam pissa taɱ dukkhaɱ nijjiṇṇaɱ hoti.|| ||</p>

					<p class="f4">Tassa tassa dukkha-nidānassa ajjh'upekkhato upekkhaɱ bhāvayato virāgo hoti.|| ||</p>

					<p class="f4">Evam pissa taɱ dukkhaɱ nijjiṇṇaɱ hoti.|| ||</p>

					<p class="f4">Seyyathā pi,||<br />
					bhikkhave,||<br />
					puriso itthiyā sāratto paṭibaddha-citto tibba-c-chando tibbāpekkho.|| ||</p>

					<p class="f4">So taɱ itthiɱ passeyya aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ.|| ||</p>

					<p class="f4">Taɱ kiɱ maññatha bhikkhave,||<br />
					api nu tassa purisassa amuɱ itthiɱ disvā aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Evaɱ bhante,||<br />
					taɱ kissa hetu: asu hi bhante,||<br />
					puriso amussā itthiyā sāratto paṭibaddha-citto tibba-c-chando tibbāpekkho5.|| ||</p>

					<p class="f4"><a id="pg224"><span class="f2 g"><b>[224]</b></span></a> tasmā taɱ itthiɱ disvā aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Atha kho bhikkhave,||<br />
					tassa purisassa evam assa: ahaɱ kho amussā itthiyā sāratto paṭibaddha-citto tibba-c-chando tibbāpekkho.|| ||</p>

					<p class="f4">Tassa me amuɱ itthiɱ disvā aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ uppajjanti soka-parideva-dukkha-domanass'upāyāsā.|| ||</p>

					<p class="f4">Yan'nūnāhaɱ so me amussā itthiyā chanda-rāgo taɱ pajaheyyan' ti.|| ||</p>

					<p class="f4">So yo amussā itthiyā chanda-rāgo taɱ pajaheyya,||<br />
					so taɱ itthiɱ passeyya aparena samayena aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ.|| ||</p>

					<p class="f4">Taɱ kiɱ maññatha bhikkhave api nu tassa purisassa amuɱ itthiɱ disvā aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kissa hetu?|| ||</p>

					<p class="f4">Asu hi bhante,||<br />
					puriso amussā itthiyā vīta-rāgo,||<br />
					tasmā taɱ itthiɱ disvā aññena purisena saddhiɱ santiṭṭhantiɱ sallapantiɱ sañjagghantiɱ saɱhasantiɱ na uppajjeyyuɱ soka-parideva-dukkha-domanass'upāyāsāti.|| ||</p>

					<p class="f4">Evam eva kho bhikkhave,||<br />
					bhikkhu na h'eva anaddha-bhūtaɱ attānaɱ dukkhena addha-bhāveti,||<br />
					dhammikañ ca sukhaɱ na pariccajati,||<br />
					tasmiñ ca sukhe anadhimucchito hoti.|| ||</p>

					<p class="f4">So evaɱ pajānāti:|| ||</p>

					<p class="f4">'Imassa kho me dukkha-nidānassa sankhāraɱ padahato sankhārappadhānā virāgo hoti.|| ||</p>

					<p class="f4">Imassa pana me dukkha-nidānassa ajjh'upekkhato upekkhaɱ bhāvayato virāgo hotī' ti.|| ||</p>

					<p class="f4">So yassa khvāssa dukkha-nidānassa sankhāraɱ padahato sankhārappadhānā virāgo hoti.|| ||</p>

					<p class="f4">Sankhāraɱ tattha padahati.|| ||</p>

					<p class="f4">Yassa panassa dukkha-nidānassa ajjh'upekkhato upekkhaɱ bhāvayato virāgo hoti.|| ||</p>

					<p class="f4">Upekkhaɱ tattha bhāveti.|| ||</p>

					<p class="f4">Tassa tassa dukkha-nidānassa sankhāraɱ padahato sankhārappadhānā virāgo hoti.|| ||</p>

					<p class="f4">Evam pissa taɱ dukkhaɱ nijjiṇṇaɱ <a id="pg225"><span class="f2 g"><b>[225]</b></span></a> hoti.|| ||</p>

					<p class="f4">Tassa tassa dukkha-nidānassa ajjh'upekkhato upekkhaɱ bhāvayato virāgo hoti.|| ||</p>

					<p class="f4">Evam pissa taɱ dukkhaɱ nijjiṇṇaɱ hoti.|| ||</p>

					<p class="f4">Evam pi bhikkhave saphalo upakkamo hoti,||<br />
					saphalaɱ padhānaɱ.|| ||</p>

					<p class="f4">Puna ca paraɱ bhikkhave bhikkhu iti paṭisañcikkhati: 'yathā sukhaɱ kho me viharato akusalā dhammā abhivaḍḍhanti,||<br />
					kusalā dhammā parihāyanti.|| ||</p>

					<p class="f4">Dukkhāya pana me attānaɱ padahato akusalā dhammā parihāyanti.|| ||</p>

					<p class="f4">Kusalā dhammā abhivaḍḍhanti yan nūnāhaɱ dukkhāya attānaɱ padaheyyan' ti.|| ||</p>

					<p class="f4">So dukkhāya attānaɱ padahati.|| ||</p>

					<p class="f4">Tassa dukkhāya attānaɱ padahato akusalā dhammā parihāyanti.|| ||</p>

					<p class="f4">Kusalā dhammā abhivaḍḍhanti.|| ||</p>

					<p class="f4">So na aparena samayena dukkhāya attānaɱ padahati.|| ||</p>

					<p class="f4">Taɱ kissa hetu? yassa hi so bhikkhave,||<br />
					bhikkhu atthāya dukkhāya attānaɱ padaheyya,||<br />
					svāssa attho abhinipphanno hoti.|| ||</p>

					<p class="f4">Tasmā na aparena samayena dukkhāya attānaɱ padahati.|| ||</p>

					<p class="f4">Seyyathā pi,||<br />
					bhikkhave,||<br />
					usukāro tejanaɱ dvīsu alātesu ātāpeti paritāpeti ujuɱ karoti kammanīyaɱ.|| ||</p>

					<p class="f4">Yato kho bhikkhave,||<br />
					usukārassa tejanaɱ dvīsu alātesu ātāpitaɱ hoti paritāpitaɱ hoti ujuɱ kataɱ hoti kamaniyaɱ.|| ||</p>

					<p class="f4">Na so taɱ aparena samayena usukāro tejanaɱ dvīsu alātesu ātāpeti ujuɱ karoti kammanīyaɱ.|| ||</p>

					<p class="f4">Taɱ kissa hetu? yassa hi so bhikkhave,||<br />
					atthāya usukāro tejanaɱ dvīsu alātesu ātāpeyya paritāpeyya ujuɱ kareyya kammanīyaɱ.|| ||</p>

					<p class="f4">Svāssa attho abhinipphanno hoti.|| ||</p>

					<p class="f4">Tasmā na aparena samayena usukāro tejanaɱ dvīsu alātesu ātāpeti paritāpeti ujuɱ karoti kammanīyaɱ.|| ||</p>

					<p class="f4">|| ||</p>

					<p class="f4">Evam eva kho bhikkhave,||<br />
					bhikkhu iti paṭisañcikkhati: 'yathā sukhaɱ kho me viharato akusalā dhammā abhivaḍḍhanti kusalā dhammā parihāyanti.|| ||</p>

					<p class="f4">Dukkhāya pana me attānaɱ padahato akusalā dhammā parihāyanti kusalā dhammā abhivaḍḍhanti yan nūnāhaɱ dukkhāya attānaɱ padaheyyan' ti.|| ||</p>

					<p class="f4">So dukkhāya attānaɱ padahati.|| ||</p>

					<p class="f4">Tassa dukkhāya attānaɱ padahato akusalā dhammā parihāyanti.|| ||</p>

					<p class="f4">Kusalā dhammā abhivaḍḍhanti so na aparena samayena dukkhāya <a id="pg226"><span class="f2 g"><b>[226]</b></span></a> attānaɱ padahati.|| ||</p>

					<p class="f4">Taɱ kissa hetu? yassa hi so bhikkhave,||<br />
					bhikkhu atthāya dukkhāya attānaɱ padaheyya.|| ||</p>

					<p class="f4">Svāssa attho abhinipphanno hoti.|| ||</p>

					<p class="f4">Tasmā na aparena samayena dukkhāya attānaɱ padahati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">|| ||</p>

					<p class="f4">Puna ca paraɱ bhikkhave,||<br />
					idha Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-Mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti.|| ||</p>

					<p class="f4">So dhammaɱ deseti ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ,||<br />
					kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">Taɱ dhammaɱ suṇāti gahapati vā gahapati-putto vā aññatarasmiɱ vā kule paccājāto,||<br />
					so taɱ dhammaɱ sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati: 'sambādho gharāvāso rajo-patho abbhokāso pabbajjā,||<br />
					na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ Brahma-cariyaɱ carituɱ.|| ||</p>

					<p class="f4">Yan'nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyan' ti.|| ||</p>

					<p class="f4">So aparena samayena appaɱ vā bhoga-k-khandhaɱ pahāya mahantaɱ vā bhoga-k-khandhaɱ pahāya appaɱ vā ñāti-parivaṭṭaɱ pahāya mahantaɱ vā ñāti-parivaṭṭaɱ pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">So evaɱ pabba-jito samāno bhikkhūnaɱ sikkhāsājivasamāpanno pāṇāti-pātaɱ pahāya pāṇāti-pātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hitānukampī viharati.|| ||</p>

					<p class="f4">Adinn'ādānaɱ pahāya adinn'ādānā paṭivirato hoti,||<br />
					dinn'ādāyī dinna-pāṭikaŋkhī athenena suci-bhūtena attanā viharati.|| ||</p>

					<p class="f4">Abrahma-cariyaɱ pahāya brahma-cāri hoti ārā-cārī virato methunā gāma-dhammā.|| ||</p>

					<p class="f4">Musā-vādaɱ pahāya musā-vādā paṭivirato hoti,||<br />
					sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">Pisunaɱ vācaɱ pahāya pisunāya vācāya paṭivirato hoti,||<br />
					ito sutvā na amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya,||<br />
					iti bhinnānaɱ vā sandhātā sahitānaɱ vā anuppadātā,||<br />
					samagg'ārāmo samagga-rato samagga-nandī samagga-karaṇiɱ vācaɱ bhāsitaɱ hoti.|| ||</p>

					<p class="f4">Pharusaɱ vācaɱ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahu-jana-manāpā,||<br />
					tathā-rūpiɱ vācaɱ bhāsitā hoti.|| ||</p>

					<p class="f4">Sampha-p-palāpaɱ pahāya samphappalāpā paṭivirato hoti,||<br />
					kāla-vādī bhūta-vādī attha-vādī vinaya-vādī nidhāna-vatiɱ vācaɱ bhāsitā kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maɱsa-paṭi-g-gahaṇā paṭivirato hoti.|| ||</p>

					<p class="f4">Itthikumārikā1 paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthigavāssava'avā2paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyyapahinagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaɱsa-kūṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.|| ||</p>

					<p class="f4">So santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati seyyathā pi nāma pakkhi sakuṇo yena yen'eva ḍeti sapattabhārova ḍeti.|| ||</p>

					<p class="f4">Evam eva bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="f4">So cakkhunā rūpaɱ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati rakkhati cakkhu'ndriyaɱ cakkhu'ndriye saŋvaraɱ āpajjati.|| ||</p>

					<p class="f4">Sotena saddaɱ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ sot'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati rakkhati sot'indriyaɱ sot'indriye saŋvaraɱ āpajjati.|| ||</p>

					<p class="f4">Ghānena gandhaɱ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ ghān'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati rakkhati ghān'indriyaɱ ghān'indriye saŋvaraɱ āpajjati.|| ||</p>

					<p class="f4">Jivhāya rasaɱ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ jivh'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati rakkhati jivh'indriyaɱ jivh'indriye saŋvaraɱ āpajjati.|| ||</p>

					<p class="f4">Kāyena phoṭṭhabbaɱ phusitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjati rakkhati kāy'indriyaɱ tāyindriye saŋvaraɱ āpajjati.|| ||</p>

					<p class="f4">Manasā dhammaɱ viññāya na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaɱ man'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ.|| ||</p>

					<p class="f4">Tassa saɱvarāya paṭipajjati rakkhati man'indriyaɱ man'indriye saŋvaraɱ āpajjati.|| ||</p>

					<p class="f4">So iminā ariyena indriya-saɱvarena samannāgato ajjhattaɱ abyāsekasukhaɱ paṭisaŋvedeti.|| ||</p>

					<p class="f4">So abhikkante paṭikkante sampajāna-kārī hoti ālokite vilokite sampajāna-kārī hoti.|| ||</p>

					<p class="f4">Sammiñjite3 pasārite sampajāna-kārī hoti.|| ||</p>

					<p class="f4">Saŋghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">So iminā ca ariyena sīla-k-khandhena samannāgato imāya ca ariyāya santuṭṭhiyā samannāgato iminā ca ariyena indriya-saɱvarena samannāgato iminā ca ariyena sati-sampajaññena samanāgato vivittaɱ sen'āsanaɱ bhajati araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ pa'ālapuñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā ujuɱ kāyaɱ paṇidhāya parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya vigat-ā-bhijjhena cetasā viharati.|| ||</p>

					<p class="f4">Abhijjhāya cittaɱ parisodheti.|| ||</p>

					<p class="f4">vyāpāda-padosaɱ pahāya avyāpanna-citto viharati sabba-pāṇa-bhūta-hitānukampī vyāpāda-padosā cittaɱ parisodheti.|| ||</p>

					<p class="f4">Thīna-middhaɱ pahāya vigatathīna-middho viharati āloka-saññī sato sampajāno thīna-middhā cittaɱ parisodheti.|| ||</p>

					<p class="f4">Uddhacca-kukkuccaɱ pahāya anuddhato viharati.|| ||</p>

					<p class="f4">Ajjhattaɱ vūpasanta-citto uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya tiṇṇa-vici-kiccho viharati akathaŋkathī kusalesu dhammesu vicikicchāya cittaɱ parisodheti.|| ||</p>

					<p class="f4">So ime pañca nīvaraṇe pahāya cetaso upakkilese paññāya dubbalī-karaṇe vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pīti-sukhaɱ paṭhamaɱ-jhānaɱ upasampajja viharati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">Puna ca paraɱ bhikkhave,||<br />
					bhikkhu vitakka-vicārānaɱ vūpasamā,ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">Puna ca paraɱ bhikkhave,||<br />
					bhikkhu pītiyā ca virāgā upekkhako ca viharati sato ca sampajāno,||<br />
					sukhañca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti 'upekkhako satimā sukha-vihārī'ti taɱ tatiyaɱ-jhānaɱ upasampajja viharati.|| ||</p>

					<p class="f4">Evam pi bhikkhave saphalo upakkamo hoti saphalaɱ padhānaɱ.|| ||</p>

					<p class="f4">Puna ca paraɱ bhikkhave,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigatūpakkilese mudu-bhute kammanīye ṭhite ānejjappatte pubbe-nivāsānussati-ñāṇāya cittaɱ abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati.|| ||</p>

					<p class="f4">Seyyath'īdaɱ: ekam pi jātiɱ dve pi jātiyo Tisso pi jātiyo catasso pi jātiyo pañca pi jātiyo,||<br />
					dasa pi jātiyo vīsampi jātiyo tiɱsam pi jātiyo cattā'īsampi jātiyo paññāsam pi jātiyo jāti-satam pi jāti-sahassam pi jāti-sata-sahassam pi,||<br />
					anekepi saɱvaṭṭa-kappe anekepi vivaṭṭa-kappe anekepi saɱvaṭṭa-vivaṭṭa-kappe,||<br />
					amutrāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra udapādiɱ.|| ||</p>

					<p class="f4">Tatrāpāsiɱ evaɱ nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto so tato cuto idh'ūpapannoti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">So evaɱ samāhite citte parisuddhe pariyodāte anaŋgaṇe vigatūpakkilese mudu-bhute kammaniye ṭhite ānejjappatte sattānaɱ cutūpapātañāṇāya cittaɱ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti: 'ime vata bhonto sattā kāya du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucariteta samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4"><a id="pg227"><span class="f2 g"><b>[227]</b></span></a>So evaɱ samāhite citte parisuddhe pariyodāte anaŋgaṇe vigatūpakkilese mudu-bhute kammanīye ṭhite ānejjappatte āsavānaɱ khaya-ñāṇāya cittaɱ abhininnāmeti.|| ||</p>

					<p class="f4">So idaɱ dukkhan ti yathā-bhūtaɱ pajānāti.|| ||</p>

					<p class="f4">Ayaɱ dukkha-samudayo ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodho ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodha-gāminī paṭipadā ti yathā-bhūtaɱ pajānāti.|| ||</p>

					<p class="f4">Ime āsavāti yathā-bhūtaɱ pajānāti.|| ||</p>

					<p class="f4">Ayaɱ āsava-samudayoti yathā-bhūtaɱ pajānāti.|| ||</p>

					<p class="f4">Ayaɱ āsava-nirodhoti yathā-bhūtaɱ pajānāti.|| ||</p>

					<p class="f4">Ayaɱ āsava-nirodha-gāminī paṭipadā ti yathā-bhūtaɱ pajānāti.|| ||</p>

					<p class="f4">Tassa evaɱ jānato evaɱ passato kāmāsavā pi cittaɱ vimuccati bhavāsavā pi cittaɱ vimuccati.|| ||</p>

					<p class="f4">Avijjāsavāpi cittaɱ vimuccati.|| ||</p>

					<p class="f4">Vimuttasmiɱ vimuttamiti ñāṇaɱ hoti.|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā'ti pajānāti.|| ||</p>

					<p class="f4">Evam pi kho1 bhikkhave,||<br />
					saphalo upakkamo hoti saphalaɱ padhānaɱ.|| ||</p>

					<p class="f4">Evaɱ vādī bhikkhave,||<br />
					Tathāgato.|| ||</p>

					<p class="f4">Evaɱvādiɱ bhikkhave Tathāgataɱ dasa saha-dhammikā pāsaɱsaṭṭhānā āga-c-chanti: sace bhikkhave,||<br />
					sattā pubbekatahetu sukha-dukkhaɱ paṭisaŋvedenti,||<br />
					addhā bhikkhave Tathāgato pubbe sukata-kammakārī,||<br />
					yaɱ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaɱ paṭisaŋvedenti,||<br />
					addhā bhikkhave,||<br />
					Tathāgato bhaddakena issarena nimmito,||<br />
					yaɱ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,||<br />
					sattā saŋgatibhāvahetu sukha-dukkhaɱ paṭisaŋvedenti,||<br />
					addhā bhikkhave,||<br />
					Tathāgato kalyāṇasaŋgatiko,||<br />
					yaɱ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,sattā abhijātihetu sukha-dukkhaɱ paṭisaŋvedenti,||<br />
					addhā bhikkhave,||<br />
					Tathāgato kalyāṇābhijātiko,||<br />
					yaɱ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,||<br />
					sattā diṭṭha-dhamm'ūpakkamahetu sukha-dukkhaɱ paṭisaŋvedenti,||<br />
					addhā bhikkhave,||<br />
					Tathāgato kalyāṇadiṭṭha-dhamm'ūpakkamo,||<br />
					yaɱ etarahi eva-rūpā sukhā vedanā vedeti.|| ||</p>

					<p class="f4">Sace bhikkhave,||<br />
					sattā pubbekatahetu sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">No ce sattā pubbekatahetu sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">No ce sattā issaranimmāṇahetu sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">Sace bhikkhave,||<br />
					sattā saŋgatibhāvahetu sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">No ce sattā saŋgatibhāvahetū sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">Sace bhikkhave,||<br />
					sattā abhijātihetu sukha-dukkhaɱ paṭisaŋvedenti,||<br />
					pāsaɱso Tathāgato,||<br />
					no ce sattā abhijātihetu sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">Sace bhikkhave,||<br />
					sattā diṭṭha-dhamm'ūpakkamahetu <a id="pg228"><span class="f2 g"><b>[228]</b></span></a> sukha-dukkhaɱ paṭisaŋvedenti,||<br />
					pāsaɱso Tathāgato.|| ||</p>

					<p class="f4">No ce sattā diṭṭha-dhammupakkamahetu sukha-dukkhaɱ paṭisaŋvedenti,||<br />
					pāsaɱso Tathāgato evaɱ-vādi bhikkhave Tathāgato1.|| ||</p>

					<p class="f4">Evaɱvādiɱ bhikkhave,||<br />
					Tathāgataɱ3 ime dasa saha-dhammikā pāsaɱsaṭṭhānā āga-c-chantī ti.|| ||</p>

					<p class="f4">Idamoca Bhagavā,||<br />
					attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">Devadahasuttaɱ paṭhamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>