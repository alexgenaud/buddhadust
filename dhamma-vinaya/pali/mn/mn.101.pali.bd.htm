<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 101. The Buddha gives a detailed refutation of the doctrine of the Jains and sets forth his counter-argument in his method for the ending of kamma." />
<title>MN 101: Devadaha Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p101">Sutta 101</a></h4>

					<h1>Devadaha Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg214"><span class="f2 g"><b>[214]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.101.chlm.sbb.htm#p1">chlm</a>][<a href="../../../dhamma-vinaya/pts/mn/mn.101.horn.pts.htm#p1">pts</a>][<a href="../../../dhamma-vinaya/ati/mn/mn.101.than.ati.htm#p1">than</a>][<a href="../../../dhamma-vinaya/mnl/mn/mn.101.upal.mnl.htm#p1">upal</a>][<a href="../../../dhamma-vinaya/bd/mn/mn.101.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sakkesu viharati devadahaṃ nāma Sakkānaṃ nigamo.|| ||</p>

					<p class="f4">Tatra kho Bhagavā bhikkhū āmantesi bhikkhavo' ti.|| ||</p>

					<p class="f4">"Bhadante" ti te bhikkhū Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">Santi, bhikkhave, eke samaṇa-brāhmaṇā evaṃ-vādino evaṃ diṭṭhino: 'yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā,||<br />
					sabbaṃ taṃ pubbekatahetu.|| ||</p>

					<p class="f4">Iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī'ti evaṃ-vādino bhikkhave Nigaṇṭhā.|| ||</p>

					<p class="f4">Evaṃ vādāhaṃ bhikkhave,||<br />
					Nigaṇṭhe upasaṇkamitvā evaṃ vadāmi: saccaṃ kira tumhe āvuso Nigaṇṭhā evaṃ-vādino evaṃ-diṭṭhino 'yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā,||<br />
					sabbaṃ taṃ pubbekatahetu.|| ||</p>

					<p class="f4">Iti purāṇānaṃ kammānaṃ tapasā vyantībhāvā1 navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Te ce me bhikkhave,||<br />
					Nigaṇṭhā evaṃ puṭṭhā āmāti paṭijānanti: tyāhaṃ evaṃ vadāmi: 'kiṃ pana tumhe āvuso Nigaṇṭhā,||<br />
					jānātha.|| ||</p>

					<p class="f4">Ahuvamheva mayaṃ pubbe,||<br />
					na nāhuvamhā' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Kiṃ pana tumhe āvuso Nigaṇṭhā,||<br />
					jānātha: akaramheva mayaṃ pubbe pāpa-kammaṃ na nākaramhā' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Kiṃ pana tumhe āvuso Nigaṇṭhā jānātha eva-rūpaṃ vā pāpa-kammaṃ akaramhā' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Kiṃ pana tumhe āvuso Nigaṇṭhā,||<br />
					jānātha: ettakaṃ vā dukkhaṃ nijjiṇṇaṃ,||<br />
					ettakaṃ vā dukkhaṃ nijjiretabbaṃ1 ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4"><a id="pg215"><span class="f2 g"><b>[215]</b></span></a> No h'idaṃ āvuso.|| ||</p>

					<p class="f4">Kiṃ pana tumhe āvuso Nigaṇṭhā,||<br />
					jānātha: diṭṭhe'va dhamme akusalānaṃ dhammānaṃ pahānaṃ kusalānaṃ dhammānaṃ upasampadan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Iti kira tumhe āvuso Nigaṇṭhā,||<br />
					na jānātha:|| ||</p>

					<p class="f4">'Ahuvamheva mayaṃ pubbe na nāhuvamhā' ti.|| ||</p>

					<p class="f4">Na jānātha 'akaramheva mayaṃ pubbe pāpa-kammaṃ na nākaramhā' ti.|| ||</p>

					<p class="f4">Na jānātha,||<br />
					'eva-rūpaṃ vā eva-rūpaṃ vā pāpa-kammaṃ akaramhā' ti.|| ||</p>

					<p class="f4">Na jānātha 'ettakaṃ vā dukkhaṃ nijjiṇṇaṃ,||<br />
					ettakaṃ vā dukkhaṃ nijjiretabbaṃ1,||<br />
					ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Na jānātha: diṭṭhe'va dhamme akusalānaṃ dhammānaṃ pahānaṃ,||<br />
					kusalānaṃ dhammānaṃ upasampadaṃ.|| ||</p>

					<p class="f4">Evaṃ sante āyasmantānaṃ Nigaṇṭhānaṃ na kallamassa veyyākaraṇāya: "yaṇkiñc'āyaṃ purisa-puggalo paṭisaṃvedeti,||<br />
					sukhaṃ vā dukkhaṃ vā adukkha-m-asukhaṃ vā sabbaṃ taṃ pubbe katahetu.|| ||</p>

					<p class="f4">Iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī" ti.|| ||</p>

					<p class="f4">Sace tumhe āvuso Nigaṇṭhā,||<br />
					jāneyyātha ahuvamheva mayaṃ pubbe na nāhuvamhā' ti.|| ||</p>

					<p class="f4">Jāneyyātha akaramheva mayaṃ pubbe pāpa-kammaṃ na nākaramhā' ti.|| ||</p>

					<p class="f4">Jāneyyātha 'eva-rūpaṃ vā eva-rūpaṃ vā pāpa-kammaṃ akaramhā'ti,||<br />
					jāneyyātha 'ettakaṃ vā dukkhaṃ nijjiṇṇaṃ ettakaṃ vā dukkhaṃ nijjiretabbaṃ,1 ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Jāneyyātha 'diṭṭhe'va dhamme akusalānaṃ dhammānaṃ pahānaṃ kusalānaṃ dhammānaṃ upasampadaṃ,||<br />
					evaṃ sante āyasmantānaṃ Nigaṇṭhānaṃ kallamassa veyyākaraṇāya: "yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā sabbaṃ taṃ pubbekatahetu.|| ||</p>

					<p class="f4">Iti purāṇānaṃ <a id="pg216"><span class="f2 g"><b>[216]</b></span></a> kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī" ti.|| ||</p>

					<p class="f4">Seyyathā pi āvuso Nigaṇṭhā,||<br />
					puriso sallena viddho assa savisena gā'hūpalepanena,||<br />
					so sallassapi vedanā-hetu dukkhā tippā kaṭukā vedanā vediyeyya.|| ||</p>

					<p class="f4">Tassa mitt-ā-maccā ñātisā-lohitā bhisakkaṃ salla-kattaṃ upaṭṭh-ā-peyyuṃ.|| ||</p>

					<p class="f4">Tassa so bhisakko salla-katto satthena vaṇa-mukhaṃ parikanteyya.|| ||</p>

					<p class="f4">So satthena pi vaṇa-mukhassa parikantana-hetu dukkhā tippā kaṭukā vedanā vediyeyya.|| ||</p>

					<p class="f4">Tassa so bhisakko salla-katto esaniyā sallaṃ eseyya.|| ||</p>

					<p class="f4">So esaniyāpi sallassa esanā hetu dukkhā tippā kaṭukā vedanā vediyeyya,||<br />
					tassa so bhisakko salla-katto sallaṃ abbaheyya.|| ||</p>

					<p class="f4">So sallassapi abbahana-hetu dukkhā tippā kaṭukā vedanā vediyeyya.|| ||</p>

					<p class="f4">Tassa so bhisakko salla-katto agadaṇgāraṃ vaṇamukhe odaheyya.|| ||</p>

					<p class="f4">So agadaṇgārassapi vaṇamukhe odahana-hetu dukkhā tippā kaṭukā vedanā vediyeyya.|| ||</p>

					<p class="f4">So aparena samayena rūḷhena vaṇena sañchavinā arogo assa sukhī serī sayaṃvasī yena kām'aṇgamo.|| ||</p>

					<p class="f4">Tassa evam assa: 'ahaṃ kho pubbe sallena viddho ahosiṃ savisena gā'hūpalepanena.|| ||</p>

					<p class="f4">So'haṃ sallassapi vedanā-hetu dukkhā tippā kaṭukā vedanā vediyiṃ.|| ||</p>

					<p class="f4">Tassa me mitt-ā-maccā ñātisā-lohitā bhisakkaṃ salla-kattaṃ upaṭṭhāpesuṃ6.|| ||</p>

					<p class="f4">Tassa me so bhisakko salla-katto satthena vaṇa-mukhaṃ parikanti.|| ||</p>

					<p class="f4">So'haṃ satthena pi vaṇa-mukhassa parikantana-hetu dukkhā tippā kaṭukā vedanā vediyiṃ.|| ||</p>

					<p class="f4">Tassa me so bhisakko salla-katto esaniyā sallaṃ esi.|| ||</p>

					<p class="f4">So'haṃ esaniyāpi sallassa esanāhetu dukkhā tippā kaṭukā vedanā vediyiṃ.|| ||</p>

					<p class="f4">Tassa me so bhisakko salla-katto sallaṃ abbahi8 so'haṃ sallassāpi abbahana-hetu dukkhā tippā kaṭukā vedanā vediyiṃ tassa me so bhisakko salla-katto agadaṇgāraṃ vaṇamukhe odahi.|| ||</p>

					<p class="f4">So'haṃ agadaṇgārassapi vaṇamukhe odahana-hetu dukkhā tippā kaṭukā vedanā vediyiṃ.|| ||</p>

					<p class="f4"><a id="pg217"><span class="f2 g"><b>[217]</b></span></a> so'mhi etarahi rūḷhena vaṇena sañchavinā arogo sukhī serī sayaṃvasī yena kām'aṇgamo' ti.|| ||</p>

					<p class="f4">Evam eva kho āvuso Nigaṇṭhā,||<br />
					sace tumhe jāneyyātha ahuvamheva mayaṃ pubbe,||<br />
					na nānuvamhā' ti.|| ||</p>

					<p class="f4">Jāneyyātha eva-rūpaṃ vā eva-rūpaṃ vā pāpa-kammaṃ akaramhā' ti.|| ||</p>

					<p class="f4">Jāneyyātha ettakaṃ vā dukkhaṃ nijjiṇṇaṃ,||<br />
					ettakaṃ vā dukkhaṃ nijjiretabbaṃ.|| ||</p>

					<p class="f4">Ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Jāneyyātha 'diṭṭhe'va dhamme akusalānaṃ dhammānaṃ pahānaṃ,||<br />
					kusalānaṃ dhammānaṃ upasampadaṃ.|| ||</p>

					<p class="f4">Evaṃ sante āyasmantānaṃ Nigaṇṭhānaṃ kallamassa veyyākaraṇāya yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā sabbaṃ taṃ pubbekatahetu: iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Yasmā ca kho tumhe āvuso Nigaṇṭhā,||<br />
					na jānātha 'ahuvamheva mayaṃ pubbe na nāhuvamhā' ti.|| ||</p>

					<p class="f4">Na jānātha 'akaramheva mayaṃ pubbe pāpa-kammaṃ,||<br />
					na nākaramhā' ti.|| ||</p>

					<p class="f4">Na jānātha 'eva-rūpaṃ vā eva-rūpaṃ vā pāpa-kammaṃ akaramhā' ti.|| ||</p>

					<p class="f4">Na jānātha ettakaṃ vā dukkhaṃ nijjiṇṇaṃ ettakaṃ vā dukkhaṃ nijjiretabbaṃ,||<br />
					ettakamhi vā dukkhe nijjiṇṇe sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Na jānātha diṭṭhe'va dhamme akusalānaṃ dhammānaṃ pahānaṃ kusalānaṃ dhammānaṃ upasampadaṃ.|| ||</p>

					<p class="f4">Tasmā āyasmantānaṃ Nigaṇṭhānaṃ na kallamassa veyyākaraṇāya: 'yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā sabbaṃ taṃ pubbekatahetu.|| ||</p>

					<p class="f4">Iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo.|| ||</p>

					<p class="f4">Āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ1 nijjiṇṇaṃ bhavissatī' ti.|| ||</p>

					<p class="f4">Evaṃ vutte bhikkhave,||<br />
					te Nigaṇṭhā maṃ etad avocuṃ:|| ||</p>

					<p class="f4"><a id="pg218"><span class="f2 g"><b>[218]</b></span></a> Nātaputto sabbaññū sabba-dassāvī aparisesaṃ ñāṇa-dassanaṃ paṭijānāti: 'carato ca me tiṭṭhato ca suttassa ca jāgarassa ca satataṃ samitaṃ ñāṇa-dassanaṃ pacc'upatthikan' ti.|| ||</p>

					<p class="f4">So evam āha: 'atthi kho vo āvuso Nigaṇṭhā,||<br />
					pubbe va pāpa-kammaṃ kataṃ,||<br />
					taṃ imāya kaṭukāya du-k-kara-kāri-kāya nijjīretha4.|| ||</p>

					<p class="f4">Yampan'ettha etarahi kāyena saṃvutā vācāya saṃvutā manasā saṃvutā,||<br />
					taṃ āyatiṃ pāpassa kammassa5 akaraṇaṃ,||<br />
					iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Tañ ca pan amhākaṃ ruccati c'eva khamati ca,||<br />
					tena c'amhā atta-manā'ti|| ||</p>

					<p class="f4">Evaṃ vutte ahaṃ bhikkhave,||<br />
					te Nigaṇṭhe etad avocaṃ: 'pañca kho ime āvuso Nigaṇṭhā,||<br />
					dhammā diṭṭhe'va dhamme dvidhā vipākā.|| ||</p>

					<p class="f4">Katame pañca? saddhā ruci anussavo ākāraparivitakko diṭṭhi nijjhānakkhanti.|| ||</p>

					<p class="f4">Ime kho āvuso Nigaṇṭhā,||<br />
					pañca dhammā diṭṭhe'va dhamme dvidhā vipākā.|| ||</p>

					<p class="f4">Tatrāyasmantānaṃ Nigaṇṭhānaṃ kā atītaṃse satthari saddhā,||<br />
					kā ruci,||<br />
					ko anussavo,||<br />
					ko ākāraparivitakko,||<br />
					kā diṭṭhinijjhānakkhantī' ti.|| ||</p>

					<p class="f4">Evaṃvādi kho ahaṃ bhikkhave,||<br />
					Nigaṇṭhesu na kiñci saha-dhammikaṃ vādapaṭihāraṃ6 samanupassāmi|| ||</p>

					<p class="f4">Puna caparāhaṃ bhikkhave,||<br />
					te Nigaṇṭhe evaṃ vadāmi: 'taṃ kimmaññath'āvuso Nigaṇṭhā,||<br />
					yasmiṃ hi vo samaye tibbo upakammo hoti tibbaṃ padhānaṃ,||<br />
					tibbā7 tasmiṃ samaye opakkamikā dukkhā tippā kaṭukā vedanā vedīyetha.|| ||</p>

					<p class="f4">Yasmiṃ pana vo samayena na tibbo upakkamo hoti na nibbaṃ padhānaṃ,||<br />
					na tibbā tasmiṃ8 samaye opakkamikā dukkhā tippā kaṭukā vedanā vedīyethā' ti.|| ||</p>

					<p class="f4">Yasmiṃ no āvuso Gotama,||<br />
					samaye tibbo upakkamo hoti tibbaṃ padhānaṃ,||<br />
					tibbā tasmiṃ samaye opakkamikā dukkhā tippā kaṭukā vedanā vediyāma.|| ||</p>

					<p class="f4">Yasmiṃ pana no <a id="pg219"><span class="f2 g"><b>[219]</b></span></a> samaye na tibbo upakkamo hoti,||<br />
					na tibbaṃ padhānaṃ,na tibbā tasmiṃ samaye opakkamikā dukkhā tippā kaṭukā vedanā vediyamā' ti.|| ||</p>

					<p class="f4">Iti kirāvuso Nigaṇṭhā,||<br />
					yasmiṃ vo samaye tibbo upakkamo hoti tibbaṃ padhānaṃ,||<br />
					tibbā tasmiṃ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Yasmiṃ pana vo samaye na tibbo upakkamo hoti,||<br />
					na tibbaṃ padhānaṃ,||<br />
					na tibbā tasmiṃ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Evaṃ sante āyasmantānaṃ Nigaṇṭhānaṃ na kallamassa veyyākaraṇāya: 'yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā,||<br />
					sabbaṃ taṃ pubbe katahetu.|| ||</p>

					<p class="f4">Iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Sace āvuso Nigaṇṭhā,||<br />
					yasmiṃ vo samaye tibbo upakkamo hoti tibbaṃ padhānaṃ,||<br />
					na tibbā tasmiṃ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Yasmiṃ pana vo samaye na tibbo upakkamo hoti na tibbaṃ padhānaṃ,||<br />
					tibbā yasmiṃ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Evaṃ sante āyasmantānaṃ Nigaṇṭhānaṃ kallamassa veyyākaraṇāya: 'yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā,||<br />
					sabbaṃ taṃ pubbekatahetu.|| ||</p>

					<p class="f4">Iti purāṇānaṃ kammānaṃ tapasā vyantībhāvā navānaṃ kammānaṃ akaraṇā āyatiṃ anavassavo āyatiṃ</p>

					<p class="f4">Anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Yasmā ca kho āvuso Nigaṇṭhā,||<br />
					yasmiṃ vo samaye tibbo upakkamo hoti tibbaṃ padhānaṃ,||<br />
					tibbā tasmiṃ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Yasmiṃ pana vo samaye na tibbo upakkamo hoti na tibbaṃ padhānaṃ,||<br />
					na tibbā tasmiṃ samaye opakkamikā dukkhā tippā kaṭukā vedanā vediyetha.|| ||</p>

					<p class="f4">Te tumhe sāmaṃ yeva opakkamikā dukkhā tippā kaṭukā vedanā vediya-mānā avijjā aññāṇā sammohā <a id="pg220"><span class="f2 g"><b>[220]</b></span></a> vipaccetha: 'yaṇkiñc'āyaṃ purisa-puggalo paṭisaṃvedeti sukhaṃ vā dukkhaṃ vā adukkha-m-asukhaṃ vā,||<br />
					sabbaṃ taṃ pubbekatahetu.|| ||</p>

					<p class="f4">Iti purāṇānaṃ kammānaṃ tapasā vyattībhāvā navānaṃ kammānaṃ akaraṇā āyatiṃ anavassavo.|| ||</p>

					<p class="f4">Āyatiṃ anavassavā kamma-k-khayo kamma-k-khayā dukkha-k-khayo dukkha-k-khayā vedanā-k-khayo vedanā-k-khayā sabbaṃ dukkhaṃ nijjiṇṇaṃ bhavissatī' ti.|| ||</p>

					<p class="f4">Evaṃ vādīpi kho ahaṃ bhikkhave,||<br />
					Nigaṇṭhesu na kañci3 saha-dhammikaṃ vādapaṭihāraṃ samanupassāmi.|| ||</p>

					<p class="f4">Puna caparāhaṃ4 bhikkhave,||<br />
					te Nigaṇṭhe evaṃ vadāmi: 'taṃ kiṃ maññath'āvuso Nigaṇṭhā,||<br />
					'yam idaṃ kammaṃ diṭṭha-dhamma-vedanīyaṃ,||<br />
					taṃ upakkamena vā padhānena vā samparāyavedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Yaṃ pana idaṃ kammaṃ samparāyavedanīyaṃ,||<br />
					taṃ upakkamena vā padhānena vā diṭṭha-dhamma-vedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso|| ||</p>

					<p class="f4">Taṃ kiṃ maññath'āvuso Nigaṇṭhā,||<br />
					yam idaṃ kammaṃ sukha-vedanīyaṃ,||<br />
					taṃ upakkamena vā padhānena vā dukkha-vedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Yaṃ pana idaṃ kammaṃ dukkha-vedanīyaṃ,||<br />
					taṃ upakkamena vā padhānena vā sukha-vedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso|| ||</p>

					<p class="f4">Taṃ kiṃ maññath'āvuso Nigaṇṭhā,||<br />
					yam idaṃ kammaṃ paripakkavedanīyaṃ,||<br />
					taṃ upakkamena vā padhānena vā aparipakkavedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Yaṃ pana idaṃ kammaṃ aparipakkavedanīyaṃ,||<br />
					taṃ upakkamena vā padhānena vā paripakkavedanīyaṃ hotū'ti labbhameta'nti|| ||</p>

					<p class="f4">No h'idaṃ āvuso.|| ||</p>

					<p class="f4">Taṃ kiṃ maññath'āvuso Nigaṇṭhā,||<br />
					'yam idaṃ kammaṃ <a id="pg221"><span class="f2 g"><b>[221]</b></span></a> bahuvedanīyaṃ,||<br />
					taṃ upakkamena vā padhānena vā 'appavedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Yaṃ pana idaṃ kammaṃ appavedanīyaṃ,||<br />
					taṃ upakkamena vā padhānena vā 'bahuvedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Taṃ kiṃ maññath'āvuso Nigaṇṭhā,||<br />
					'yam idaṃ kammaṃ vedanīyaṃ taṃ upakkamena vā padhānena vā 'avedanīyaṃ hotū'ti labbhametan' ti.|| ||</p>

					<p class="f4">No h'idaṃ āvuso.|| ||</p>

					<p class="f4">Yaṃ pana idaṃ kammaṃ avedanīyaṃ,||<br />
					taṃ upakkamena vā padhānena vā vedanīyaṃ hotū'ti labbhametanti.|| ||</p>

					<p class="f4">No h'idaṃ āvuso.|| ||</p>

					<p class="f4">Iti kirāvuso Nigaṇṭhā,||<br />
					yam idaṃ kammaṃ diṭṭha-dhamma-vedanīyaṃ taṃ upakkamena vā padhānena vā 'samparāyavedanīyaṃ hotū'ti alabbhame taṃ.|| ||</p>

					<p class="f4">Yam idaṃ1 kammaṃ samparāyavedanīyaṃ,||<br />
					taṃ upakkamena vā padhānena vā 'diṭṭha-dhamma-vedanīyaṃ hotū'ti alabbhame taṃ.|| ||</p>

					<p class="f4">Yam idaṃ kammaṃ sukha-vedanīyaṃ,||<br />
					taṃ upakkamena vā padhānena vā 'dukkha-vedanīyaṃ hotū'ti alabbhame taṃ.|| ||</p>

					<p class="f4">Yam idaṃ kammaṃ dukkha-vedanīyaṃ,||<br />
					taṃ upakkamena vā padhānena vā sukha-vedanīyaṃ hotū'ti alabbhame taṃ.|| ||</p>

					<p class="f4">Yam idaṃ kammaṃ paripakkavedanīyaṃ,||<br />
					taṃ upakkamena vā padhānena vā aparipikkavedanīyaṃ hotū'ti alabbhame taṃ,||<br />
					yam idaṃ kammaṃ aparipakkavedanīyaṃ,||<br />
					taṃ upakkamena vā padhānena vā 'paripakkavedanīyaṃ hotū'ti alabbhame taṃ.|| ||</p>

					<p class="f4">Yam idaṃ kammaṃ bahuvedanīyaṃ,||<br />
					taṃ upakkamena vā padhānena vā appavedanīyaṃ hotū' ti.|| ||</p>

					<p class="f4">Yam idaṃ kammaṃ appavedanīyaṃ,||<br />
					taṃ upakkamena vā padhāne vā bahuvedanīyaṃ hotū'ti alabbhame taṃ.|| ||</p>

					<p class="f4">Yam idaṃ kammaṃ vedanīyaṃ,||<br />
					taṃ upakkamena vā padhānena vā avedanīyaṃ hotū'ti alabbhame taṃ.|| ||</p>

					<p class="f4">Yam idaṃ kammaṃ avedanīyaṃ,||<br />
					taṃ upakkamena vā padhānena vā vedanīyaṃ hotū'ti alabbhame taṃ.|| ||</p>

					<p class="f4">Evaṃ sante āyasmantānaṃ Nigaṇṭhānaṃ aphalo <a id="pg222"><span class="f2 g"><b>[222]</b></span></a> upakkamo hoti aphalaṃ padhānaṃ.|| ||</p>

					<p class="f4">Evaṃvādi bhikkhave,||<br />
					Nigaṇṭhā evaṃ-vādīnaṃ bhikkhave Nigaṇṭhānaṃ dasa saha-dhammikā vād'ānuvādā gārayhaṃ ṭhānaṃ2 āga-c-chanti.|| ||</p>

					<p class="f4">Sace bhikkhave sattā pubbekatahetu sukha-dukkhaṃ paṭisaṃvedenti,||<br />
					addhā bhikkhave,||<br />
					Nigaṇṭhā pubbe dukkata-kammakārino,||<br />
					yaṃ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaṃ paṭisaṃvedenti,||<br />
					addhā bhikkhave,||<br />
					Nigaṇṭhā pāpakena issarena nimmitā,||<br />
					yaṃ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave sattā saṇgatibhāvahetu sukha-dukkhaṃ paṭisaṃvedenti,||<br />
					addhā bhikkhave Nigaṇṭhā pāpasaṇgatikā,||<br />
					yaṃ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā abhijātihetu sukha-dukkhaṃ paṭisaṃvedenti,||<br />
					addhā bhikkhave,Nigaṇṭhā pāpābhijātikā,||<br />
					yaṃ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā diṭṭha-dhamm'ūpakkamahetu sukha-dukkhaṃ paṭisaṃvedenti,||<br />
					addhā bhikkhave,||<br />
					Nigaṇṭhā pāpadiṭṭha-dhamm'ūpakkamā3.|| ||</p>

					<p class="f4">Yaṃ etarahi eva-rūpā dukkhā tippā kaṭukā vedanā vediyanti.|| ||</p>

					<p class="f4">Sace bhikkhave,||<br />
					sattā pubbekatahetu sukha-dukkhaṃ paṭisaṃvedenti gārayhā Nigaṇṭhā.|| ||</p>

					<p class="f4">No ce sattā pubbekatahetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">No ce sattā issaranimmāṇahetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave,||<br />
					sattā saṇgatibhāvahetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave sattā abhijātihetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">No ce sattā abhijātihetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">Sace bhikkhave sattā diṭṭha-dhamm'ūpakkamahetu sukha-dukkhaṃ paṭisaṃvedenti,||<br />
					gārayhā Nigaṇṭhā.|| ||</p>

					<p class="f4">No ce sattā diṭṭha-dhamm'ūpakkamahetu sukha-dukkhaṃ paṭisaṃvedenti,||<br />
					<a id="pg223"><span class="f2 g"><b>[223]</b></span></a> gārayhā Nigaṇṭhā.|| ||</p>

					<p class="f4">Evaṃ vādī bhikkhave Nigaṇṭhā.|| ||</p>

					<p class="f4">Evaṃ vādīnaṃ bhikkhave,||<br />
					Nigaṇṭhānaṃ ime dasa saha-dhammikā vād'ānuvādā gārayhaṃ ṭhānaṃ āga-c-chanti.|| ||</p>

					<p class="f4">Evaṃ kho bhikkhave,||<br />
					aphalo upakkamo hoti aphalaṃ padhānaṃ.|| ||</p>

					<p class="f4">Kathañ ca bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">Idha,||<br />
					bhikkhave,||<br />
					bhikkhu na heva anaddha-bhūtaṃ attāṇaṃ dukkhena addha-bhāveti dhammikañca sukhaṃ na pariccajati.|| ||</p>

					<p class="f4">Tasmiñca sukhe anadhimucchito1 hoti so evaṃ pajānāti: imassa kho me dukkha-nidānassa saṇkhāraṃ padahato saṇkhārappadhānā virāgo hoti.|| ||</p>

					<p class="f4">Imassa pana me dukkha-nidānassa ajjh'upekkhato upekkhaṃ2 bhāvayato virāgo hotī ti.|| ||</p>

					<p class="f4">So yassa hi khvāssa3 dukkha-nidānassa saṇkhāraṃ padahato saṇkhārappadhānā virāgo hoti.|| ||</p>

					<p class="f4">Saṇkhāraṃ tattha padahati.|| ||</p>

					<p class="f4">Yassa panassa4 dukkha-nidānassa ajjh'upekkhato upekkhaṃ bhāvayato virāgo hoti.|| ||</p>

					<p class="f4">Upekkhaṃ tattha bhāveti.|| ||</p>

					<p class="f4">Tassa tassa dukkha-nidānassa saṇkhāraṃ padahato saṇkhārappadhānā virāgo hoti.|| ||</p>

					<p class="f4">Evam pissa taṃ dukkhaṃ nijjiṇṇaṃ hoti.|| ||</p>

					<p class="f4">Tassa tassa dukkha-nidānassa ajjh'upekkhato upekkhaṃ bhāvayato virāgo hoti.|| ||</p>

					<p class="f4">Evam pissa taṃ dukkhaṃ nijjiṇṇaṃ hoti.|| ||</p>

					<p class="f4">Seyyathā pi,||<br />
					bhikkhave,||<br />
					puriso itthiyā sāratto paṭibaddha-citto tibba-c-chando tibbāpekkho.|| ||</p>

					<p class="f4">So taṃ itthiṃ passeyya aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ.|| ||</p>

					<p class="f4">Taṃ kiṃ maññatha bhikkhave,||<br />
					api nu tassa purisassa amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ soka-parideva-dukkha-domanass'upāyāsāti.|| ||</p>

					<p class="f4">Evaṃ bhante,||<br />
					taṃ kissa hetu: asu hi bhante,||<br />
					puriso amussā itthiyā sāratto paṭibaddha-citto tibba-c-chando tibbāpekkho5.|| ||</p>

					<p class="f4"><a id="pg224"><span class="f2 g"><b>[224]</b></span></a> tasmā taṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ soka-parideva-dukkha-domanass'upāyāsāti.|| ||</p>

					<p class="f4">Atha kho bhikkhave,||<br />
					tassa purisassa evam assa: ahaṃ kho amussā itthiyā sāratto paṭibaddha-citto tibba-c-chando tibbāpekkho.|| ||</p>

					<p class="f4">Tassa me amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjanti soka-parideva-dukkha-domanass'upāyāsā.|| ||</p>

					<p class="f4">Yan'nūn-ā-haṃ so me amussā itthiyā chanda-rāgo taṃ pajaheyyan' ti.|| ||</p>

					<p class="f4">So yo amussā itthiyā chanda-rāgo taṃ pajaheyya,||<br />
					so taṃ itthiṃ passeyya aparena samayena aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ.|| ||</p>

					<p class="f4">Taṃ kiṃ maññatha bhikkhave api nu tassa purisassa amuṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ uppajjeyyuṃ soka-parideva-dukkha-domanass'upāyāsāti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kissa hetu?|| ||</p>

					<p class="f4">Asu hi bhante,||<br />
					puriso amussā itthiyā vīta-rāgo,||<br />
					tasmā taṃ itthiṃ disvā aññena purisena saddhiṃ santiṭṭhantiṃ sallapantiṃ sañjagghantiṃ saṃhasantiṃ na uppajjeyyuṃ soka-parideva-dukkha-domanass'upāyāsāti.|| ||</p>

					<p class="f4">Evam eva kho bhikkhave,||<br />
					bhikkhu na h'eva anaddha-bhūtaṃ attāṇaṃ dukkhena addha-bhāveti,||<br />
					dhammikañ ca sukhaṃ na pariccajati,||<br />
					tasmiñ ca sukhe anadhimucchito hoti.|| ||</p>

					<p class="f4">So evaṃ pajānāti:|| ||</p>

					<p class="f4">'Imassa kho me dukkha-nidānassa saṇkhāraṃ padahato saṇkhārappadhānā virāgo hoti.|| ||</p>

					<p class="f4">Imassa pana me dukkha-nidānassa ajjh'upekkhato upekkhaṃ bhāvayato virāgo hotī' ti.|| ||</p>

					<p class="f4">So yassa khvāssa dukkha-nidānassa saṇkhāraṃ padahato saṇkhārappadhānā virāgo hoti.|| ||</p>

					<p class="f4">Saṇkhāraṃ tattha padahati.|| ||</p>

					<p class="f4">Yassa panassa dukkha-nidānassa ajjh'upekkhato upekkhaṃ bhāvayato virāgo hoti.|| ||</p>

					<p class="f4">Upekkhaṃ tattha bhāveti.|| ||</p>

					<p class="f4">Tassa tassa dukkha-nidānassa saṇkhāraṃ padahato saṇkhārappadhānā virāgo hoti.|| ||</p>

					<p class="f4">Evam pissa taṃ dukkhaṃ nijjiṇṇaṃ <a id="pg225"><span class="f2 g"><b>[225]</b></span></a> hoti.|| ||</p>

					<p class="f4">Tassa tassa dukkha-nidānassa ajjh'upekkhato upekkhaṃ bhāvayato virāgo hoti.|| ||</p>

					<p class="f4">Evam pissa taṃ dukkhaṃ nijjiṇṇaṃ hoti.|| ||</p>

					<p class="f4">Evam pi bhikkhave saphalo upakkamo hoti,||<br />
					saphalaṃ padhānaṃ.|| ||</p>

					<p class="f4">Puna ca paraṃ bhikkhave bhikkhu iti paṭisañcikkhati: 'yathā sukhaṃ kho me viharato akusalā dhammā abhivaḍḍhanti,||<br />
					kusalā dhammā parihāyanti.|| ||</p>

					<p class="f4">Dukkhāya pana me attāṇaṃ padahato akusalā dhammā parihāyanti.|| ||</p>

					<p class="f4">Kusalā dhammā abhivaḍḍhanti yan nūn-ā-haṃ dukkhāya attāṇaṃ padaheyyan' ti.|| ||</p>

					<p class="f4">So dukkhāya attāṇaṃ padahati.|| ||</p>

					<p class="f4">Tassa dukkhāya attāṇaṃ padahato akusalā dhammā parihāyanti.|| ||</p>

					<p class="f4">Kusalā dhammā abhivaḍḍhanti.|| ||</p>

					<p class="f4">So na aparena samayena dukkhāya attāṇaṃ padahati.|| ||</p>

					<p class="f4">Taṃ kissa hetu? yassa hi so bhikkhave,||<br />
					bhikkhu atthāya dukkhāya attāṇaṃ padaheyya,||<br />
					svāssa attho abhinipphanno hoti.|| ||</p>

					<p class="f4">Tasmā na aparena samayena dukkhāya attāṇaṃ padahati.|| ||</p>

					<p class="f4">Seyyathā pi,||<br />
					bhikkhave,||<br />
					usukāro tejanaṃ dvīsu alātesu ātāpeti paritāpeti ujuṃ karoti kammanīyaṃ.|| ||</p>

					<p class="f4">Yato kho bhikkhave,||<br />
					usukārassa tejanaṃ dvīsu alātesu ātāpitaṃ hoti paritāpitaṃ hoti ujuṃ kataṃ hoti kamaniyaṃ.|| ||</p>

					<p class="f4">Na so taṃ aparena samayena usukāro tejanaṃ dvīsu alātesu ātāpeti ujuṃ karoti kammanīyaṃ.|| ||</p>

					<p class="f4">Taṃ kissa hetu? yassa hi so bhikkhave,||<br />
					atthāya usukāro tejanaṃ dvīsu alātesu ātāpeyya paritāpeyya ujuṃ kareyya kammanīyaṃ.|| ||</p>

					<p class="f4">Svāssa attho abhinipphanno hoti.|| ||</p>

					<p class="f4">Tasmā na aparena samayena usukāro tejanaṃ dvīsu alātesu ātāpeti paritāpeti ujuṃ karoti kammanīyaṃ.|| ||</p>

					<p class="f4">|| ||</p>

					<p class="f4">Evam eva kho bhikkhave,||<br />
					bhikkhu iti paṭisañcikkhati: 'yathā sukhaṃ kho me viharato akusalā dhammā abhivaḍḍhanti kusalā dhammā parihāyanti.|| ||</p>

					<p class="f4">Dukkhāya pana me attāṇaṃ padahato akusalā dhammā parihāyanti kusalā dhammā abhivaḍḍhanti yan nūn-ā-haṃ dukkhāya attāṇaṃ padaheyyan' ti.|| ||</p>

					<p class="f4">So dukkhāya attāṇaṃ padahati.|| ||</p>

					<p class="f4">Tassa dukkhāya attāṇaṃ padahato akusalā dhammā parihāyanti.|| ||</p>

					<p class="f4">Kusalā dhammā abhivaḍḍhanti so na aparena samayena dukkhāya <a id="pg226"><span class="f2 g"><b>[226]</b></span></a> attāṇaṃ padahati.|| ||</p>

					<p class="f4">Taṃ kissa hetu? yassa hi so bhikkhave,||<br />
					bhikkhu atthāya dukkhāya attāṇaṃ padaheyya.|| ||</p>

					<p class="f4">Svāssa attho abhinipphanno hoti.|| ||</p>

					<p class="f4">Tasmā na aparena samayena dukkhāya attāṇaṃ padahati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">|| ||</p>

					<p class="f4">Puna ca paraṃ bhikkhave,||<br />
					idha Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ,||<br />
					kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">Taṃ dhammaṃ suṇāti gahapati vā gahapati-putto vā aññatarasmiṃ vā kule paccājāto,||<br />
					so taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato iti paṭisañcikkhati: 'sambādho gharāvāso rajo-patho abbhokāso pabbajjā,||<br />
					na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṇkhalikhitaṃ Brahma-cariyaṃ carituṃ.|| ||</p>

					<p class="f4">Yan'nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan' ti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya appaṃ vā ñāti-parivaṭṭaṃ pahāya mahantaṃ vā ñāti-parivaṭṭaṃ pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">So evaṃ pabba-jito samāno bhikkhūnaṃ sikkhāsājivasamāpanno pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaṃ pahāya adinn'ādānā paṭivirato hoti,||<br />
					dinn'ādāyī dinna-pāṭikaṇkhī athenena suci-bhūtena attanā viharati.|| ||</p>

					<p class="f4">Abrahma-cariyaṃ pahāya brahma-cāri hoti ārā-cārī virato methunā gāma-dhammā.|| ||</p>

					<p class="f4">Musā-vādaṃ pahāya musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Pisunaṃ vācaṃ pahāya pisunāya vācāya paṭivirato hoti,||<br />
					ito sutvā na amutra akkhātā imesaṃ bhedāya,||<br />
					amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā,||<br />
					samagg'ārāmo samagga-rato samagga-nandī samagga-karaṇiṃ vācaṃ bhāsitaṃ hoti.|| ||</p>

					<p class="f4">Pharusaṃ vācaṃ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahu-jana-manāpā,||<br />
					tathā-rūpiṃ vācaṃ bhāsitā hoti.|| ||</p>

					<p class="f4">Sampha-p-palāpaṃ pahāya sampha-p-palāpā paṭivirato hoti,||<br />
					kāla-vādī bhūta-vādī attha-vādī vinaya-vādī nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-saṃhitaṃ.|| ||</p>

					<p class="f4">So bījagāma-bhūta-gāma-samārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato virato vikāla-bhojanā.|| ||</p>

					<p class="f4">Nacca-gīta-vādita-visūka-dassanā paṭivirato hoti.|| ||</p>

					<p class="f4">Mālā-gandha-vilepana-dhāraṇa-maṇḍana-vibhūsana-ṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajata-paṭi-g-gahaṇā paṭivirato hoti.|| ||</p>

					<p class="f4">Āmaka-dhañña-paṭi-g-gahaṇā paṭivirato hoti.|| ||</p>

					<p class="f4">Āmaka-maṃsa-paṭi-g-gahaṇā paṭivirato hoti.|| ||</p>

					<p class="f4">Itthikumārikā1 paṭi-g-gahaṇā paṭivirato hoti.|| ||</p>

					<p class="f4">Dāsi-dāsa-paṭi-g-gahaṇā paṭivirato hoti.|| ||</p>

					<p class="f4">Aj-eḷaka-paṭi-g-gahaṇā paṭivirato hoti.|| ||</p>

					<p class="f4">Kukkuṭa-sūkara-paṭi-g-gahaṇā paṭivirato hoti.|| ||</p>

					<p class="f4">Hatthigavāssavaḷavā2paṭi-g-gahaṇā paṭivirato hoti.|| ||</p>

					<p class="f4">Khetta-vatthu-paṭi-g-gahaṇā paṭivirato hoti.|| ||</p>

					<p class="f4">Dūteyyapahinagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭa-kaṃsa-kūṭa-mānakūṭā paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana-vadha-bandhana-viparāmosa-ālopa-sahasākārā paṭivirato hoti.|| ||</p>

					<p class="f4">So santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati seyyathā pi nāma pakkhi sakuṇo yena yen'eva ḍeti sapattabhārova ḍeti.|| ||</p>

					<p class="f4">Evam eva bhikkhu santuṭṭho hoti kāya-parihārikena cīvarena kucchi-parihārikena piṇḍa-pātena.|| ||</p>

					<p class="f4">So yena yen'eva pakkamati samādāyeva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">So cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati rakkhati cakkhu'ndriyaṃ cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati rakkhati sot'indriyaṃ sot'indriye saṃvaraṃ āpajjati.|| ||</p>

					<p class="f4">Ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ ghān'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati rakkhati ghān'indriyaṃ ghān'indriye saṃvaraṃ āpajjati.|| ||</p>

					<p class="f4">Jivhāya rasaṃ sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ jivh'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati rakkhati jivh'indriyaṃ jivh'indriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati rakkhati kāy'indriyaṃ tāyindriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī.|| ||</p>

					<p class="f4">Yatvādhi-karaṇamenaṃ man'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ.|| ||</p>

					<p class="f4">Tassa saṃvarāya paṭipajjati rakkhati man'indriyaṃ man'indriye saṃvaraṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="f4">So abhikkante paṭikkante sampajāna-kārī hoti ālokite vilokite sampajāna-kārī hoti.|| ||</p>

					<p class="f4">Sammiñjite3 pasārite sampajāna-kārī hoti.|| ||</p>

					<p class="f4">Saṇghāṭipatta-cīvaradhāraṇe sampajāna-kārī hoti.|| ||</p>

					<p class="f4">Asite pīte khāyite sāyite sampajāna-kārī hoti.|| ||</p>

					<p class="f4">Uccāra-passā-vakamme sampajāna-kārī hoti.|| ||</p>

					<p class="f4">Gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">So iminā ca ariyena sīla-k-khandhena samannāgato imāya ca ariyāya santuṭṭhiyā samannāgato iminā ca ariyena indriya-saṃvarena samannāgato iminā ca ariyena sati-sampajaññena samanāgato vivittaṃ sen'āsanaṃ bhajati araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ pa'ālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya vigat-ā-bhijjhena cetasā viharati.|| ||</p>

					<p class="f4">Abhijjhāya cittaṃ parisodheti.|| ||</p>

					<p class="f4">vyāpāda-padosaṃ pahāya avyāpanna-citto viharati sabba-pāṇa-bhūta-hit-ā-nukampī vyāpāda-padosā cittaṃ parisodheti.|| ||</p>

					<p class="f4">Thīna-middhaṃ pahāya vigata-thīna-middho viharati āloka-saññī sato sampajāno thīna-middhā cittaṃ parisodheti.|| ||</p>

					<p class="f4">Uddhacca-kukkuccaṃ pahāya anuddhato viharati.|| ||</p>

					<p class="f4">Ajjhattaṃ vūpasanta-citto uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati akathaṃ-kathī kusalesu dhammesu vicikicchāya cittaṃ parisodheti.|| ||</p>

					<p class="f4">So ime pañca nīvaraṇe pahāya cetaso upakkilese paññāya dubbalī-karaṇe vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">Puna ca paraṃ bhikkhave,||<br />
					bhikkhu vitakka-vicārānaṃ vūpasamā,ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">Puna ca paraṃ bhikkhave,||<br />
					bhikkhu pītiyā ca virāgā upekkhako ca viharati sato ca sampajāno,||<br />
					sukhañca kāyena paṭisaṃvedeti.|| ||</p>

					<p class="f4">Yaṃ taṃ ariyā ācikkhanti 'upekkhako satimā sukha-vihārī'ti taṃ tatiyaṃ-jhānaṃ upasampajja viharati.|| ||</p>

					<p class="f4">Evam pi bhikkhave saphalo upakkamo hoti saphalaṃ padhānaṃ.|| ||</p>

					<p class="f4">Puna ca paraṃ bhikkhave,||<br />
					bhikkhu sukhassa ca pahānā dukkhassa ca pahānā pubbe va somanassa-domanassānaṃ atthaṇgamā adukkha-ṃ-asukhaṃ upekkhā-sati-pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhute kammanīye ṭhite ānejjappatte pubbe-nivāsānu-s-sati-ñāṇāya cittaṃ abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati.|| ||</p>

					<p class="f4">Seyyath'īdaṃ: ekam pi jātiṃ dve pi jātiyo Tisso pi jātiyo catasso pi jātiyo pañca pi jātiyo,||<br />
					dasa pi jātiyo vīsampi jātiyo tiṃsam pi jātiyo cattā'īsampi jātiyo paññāsam pi jātiyo jāti-satam pi jāti-sahassam pi jāti-sata-sahassam pi,||<br />
					anekepi saṃvaṭṭa-kappe anekepi vivaṭṭa-kappe anekepi saṃvaṭṭa-vivaṭṭa-kappe,||<br />
					amutrāsiṃ evaṃ nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto amutra udapādiṃ.|| ||</p>

					<p class="f4">Tatrāpāsiṃ evaṃ nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedī evam-āyu-pariyanto so tato cuto idh'ūpapannoti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhute kammaniye ṭhite ānejjappatte sattāṇaṃ cut'ūpapātañāṇāya cittaṃ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti: 'ime vata bhonto sattā kāya du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaṃ upavādakā micchā-diṭṭhikā micchā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucariteta samannāgatā vacī-sucaritena samannāgatā mano-sucaritena samannāgatā ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Evam pi bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4"><a id="pg227"><span class="f2 g"><b>[227]</b></span></a>So evaṃ samāhite citte parisuddhe pariyodāte an-aṇgaṇe vigat'ūpakkilese mudu-bhute kammanīye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Ime āsavāti yathā-bhūtaṃ pajānāti.|| ||</p>

					<p class="f4">Ayaṃ āsava-samudayoti yathā-bhūtaṃ pajānāti.|| ||</p>

					<p class="f4">Ayaṃ āsava-nirodhoti yathā-bhūtaṃ pajānāti.|| ||</p>

					<p class="f4">Ayaṃ āsava-nirodha-gāminī paṭipadā ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati bhav'āsavā pi cittaṃ vimuccati.|| ||</p>

					<p class="f4">Avijjāsavāpi cittaṃ vimuccati.|| ||</p>

					<p class="f4">Vimuttasmiṃ vimuttamiti ñāṇaṃ hoti.|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā'ti pajānāti.|| ||</p>

					<p class="f4">Evam pi kho1 bhikkhave,||<br />
					saphalo upakkamo hoti saphalaṃ padhānaṃ.|| ||</p>

					<p class="f4">Evaṃ vādī bhikkhave,||<br />
					Tathāgato.|| ||</p>

					<p class="f4">Evaṃvādiṃ bhikkhave Tathāgataṃ dasa saha-dhammikā pāsaṃsaṭṭhānā āga-c-chanti: sace bhikkhave,||<br />
					sattā pubbekatahetu sukha-dukkhaṃ paṭisaṃvedenti,||<br />
					addhā bhikkhave Tathāgato pubbe sukata-kammakārī,||<br />
					yaṃ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaṃ paṭisaṃvedenti,||<br />
					addhā bhikkhave,||<br />
					Tathāgato bhaddakena issarena nimmito,||<br />
					yaṃ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,||<br />
					sattā saṇgatibhāvahetu sukha-dukkhaṃ paṭisaṃvedenti,||<br />
					addhā bhikkhave,||<br />
					Tathāgato kalyāṇasaṇgatiko,||<br />
					yaṃ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,sattā abhijātihetu sukha-dukkhaṃ paṭisaṃvedenti,||<br />
					addhā bhikkhave,||<br />
					Tathāgato kalyāṇābhijātiko,||<br />
					yaṃ etarahi eva-rūpā anāsavā sukhā vedanā vedeti.|| ||</p>

					<p class="f4">Sace bhikkhave,||<br />
					sattā diṭṭha-dhamm'ūpakkamahetu sukha-dukkhaṃ paṭisaṃvedenti,||<br />
					addhā bhikkhave,||<br />
					Tathāgato kalyāṇadiṭṭha-dhamm'ūpakkamo,||<br />
					yaṃ etarahi eva-rūpā sukhā vedanā vedeti.|| ||</p>

					<p class="f4">Sace bhikkhave,||<br />
					sattā pubbekatahetu sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">No ce sattā pubbekatahetu sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">Sace bhikkhave,||<br />
					sattā issaranimmāṇahetu sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">No ce sattā issaranimmāṇahetu sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">Sace bhikkhave,||<br />
					sattā saṇgatibhāvahetu sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">No ce sattā saṇgatibhāvahetū sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">Sace bhikkhave,||<br />
					sattā abhijātihetu sukha-dukkhaṃ paṭisaṃvedenti,||<br />
					pāsaṃso Tathāgato,||<br />
					no ce sattā abhijātihetu sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">Sace bhikkhave,||<br />
					sattā diṭṭha-dhamm'ūpakkamahetu <a id="pg228"><span class="f2 g"><b>[228]</b></span></a> sukha-dukkhaṃ paṭisaṃvedenti,||<br />
					pāsaṃso Tathāgato.|| ||</p>

					<p class="f4">No ce sattā diṭṭha-dhammupakkamahetu sukha-dukkhaṃ paṭisaṃvedenti,||<br />
					pāsaṃso Tathāgato evaṃ-vādi bhikkhave Tathāgato1.|| ||</p>

					<p class="f4">Evaṃvādiṃ bhikkhave,||<br />
					Tathāgataṃ3 ime dasa saha-dhammikā pāsaṃsaṭṭhānā āga-c-chantī ti.|| ||</p>

					<p class="f4">Idamoca Bhagavā,||<br />
					atta-manā te bhikkhū Bhagavato bhāsitaṃ abhinandunti.|| ||</p>

					<p class="ctr">Devadaha Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>