<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 121. The Buddha teaches Ānanda a technique for reaching an undisturbed state empty of lust, hate and blindness." />
<title>MN 121: Cula Sunnata sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p121">Sutta 121</a></h4>

					<h1>Cūḷa Suññata Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.121.chlm.sbb.htm#p1">chlm</a>][<a href="../../../dhamma-vinaya/pts/mn/mn.121.horn.pts.htm#p1">pts</a>][<a href="../../../dhamma-vinaya/misc/mn/mn.121.nymo.misc.htm#p1">nymo</a>][<a href="../../../dhamma-vinaya/wp/mn/mn.121.ntbb.wp.htm#p1">ntbb</a>][<a href="../../../dhamma-vinaya/ati/mn/mn.121.than.ati.htm#p1">than</a>][<a href="../../../dhamma-vinaya/bd/mn/mn.121.olds.bd.htm#p1">olds</a>][<a href="../../../dhamma-vinaya/mnl/mn/mn.121.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Pubbārāme Migāra-mātu pāsāde.|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.121.horn.pts.htm#p2">pts</a>][<a href="../../../dhamma-vinaya/misc/mn/mn.121.nymo.misc.htm#p2">nymo</a>][<a href="../../../dhamma-vinaya/wp/mn/mn.121.ntbb.wp.htm#p2">ntbb</a>][<a href="../../../dhamma-vinaya/ati/mn/mn.121.than.ati.htm#p2">than</a>][<a href="../../../dhamma-vinaya/bd/mn/mn.121.olds.bd.htm#p2">olds</a>]</span> Atha kho āyasmā Ānando sāyaṇha-samayaɱ paṭisallāṇā vuṭṭhito yena Bhagavā ten'upasankami,||<br />
					upasankamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Ānando Bhagavantaɱ etad avoca:|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.121.horn.pts.htm#p1">pts</a>][<a href="../../../dhamma-vinaya/misc/mn/mn.121.nymo.misc.htm#p1">nymo</a>][<a href="../../../dhamma-vinaya/wp/mn/mn.121.ntbb.wp.htm#p3">ntbb</a>][<a href="../../../dhamma-vinaya/ati/mn/mn.121.than.ati.htm#p3">than</a>][<a href="../../../dhamma-vinaya/bd/mn/mn.121.olds.bd.htm#p3">olds</a>]</span> Ekam idaɱ bhante, samayaɱ Bhagavā Sakkesu viharati nāgarakaɱ nāma Sakkānaɱ nigamo.|| ||</p>

					<p class="f4">Tattha me bhante, Bhagavato sammukhā sutaɱ sammukhā paṭiggahitaɱ.|| ||</p>

					<p class="f4">Suññatāvihārenāhaɱ Ānanda,||<br />
					etarahi bahulaɱ viharāmī ti.|| ||</p>

					<p class="f4">Kacci me taɱ bhante,||<br />
					sussutaɱ suggahītaɱ.|| ||</p>

					<p class="f4">Sumana-sikataɱ sūpadhāritan ti.|| ||</p>

					<p class="f4">Taggha te etaɱ Ānanda,||<br />
					sussutaɱ suggahītaɱ.|| ||</p>

					<p class="f4">Sumana-sikataɱ sūpadhāritaɱ.|| ||</p>

					<p class="f4">Pubbe c'āhaɱ Ānanda,||<br />
					etarahi ca suññatāvihārena bahulaɱ viharāmi.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.121.horn.pts.htm#p4">pts</a>][<a href="../../../dhamma-vinaya/misc/mn/mn.121.nymo.misc.htm#p4">nymo</a>][<a href="../../../dhamma-vinaya/wp/mn/mn.121.ntbb.wp.htm#p4">ntbb</a>][<a href="../../../dhamma-vinaya/ati/mn/mn.121.than.ati.htm#p4">than</a>][<a href="../../../dhamma-vinaya/bd/mn/mn.121.olds.bd.htm#p4">olds</a>]</span> seyyathā pi Ānanda, ayaɱ migaramātu pāsādo suñño hatthigavāssavaṭ avena,||<br />
					suñño jāta-rūpa-rajatena,||<br />
					suñño itthi purisasannipātena,||<br />
					atthi c'ev'idaɱ asuññataɱ yad idaɱ bhikkhu-Saŋghaɱ paṭicca ekattaɱ.|| ||</p>

					<p class="f4">Evam eva kho Ānanda, bhikkhu amana-sikaritvā gāmasaññaɱ,||<br />
					amana-sikaritvā manussasaññaɱ,||<br />
					arañña-saññaɱ paṭicca mana-sikaroti ekattaɱ.|| ||</p>

					<p class="f4">Tassa araññasaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					Ye assu darathā gāmasaññaɱ paṭicca,||<br />
					te'dha na santi.|| ||</p>

					<p class="f4">Ye assu darathā manussasaññaɱ paṭicca te'dha na santi.|| ||</p>

					<p class="f4">Atthi c'evāyaɱ darathamattā yad idaɱ arañña-saññaɱ paṭicca ekattan ti.|| ||</p>

					<p class="f4">So Suññam idaɱ saññā-gataɱ gāmasaññāyāti pajānāti.|| ||</p>

					<p class="f4">Suññam idaɱ saññā-gataɱ manussasaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ arañña-saññaɱ paṭicca ekattan ti.|| ||</p>

					<p class="f4">Iti yaɱ hi kho tattha na hoti,||<br />
					tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallatthā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.121.horn.pts.htm#p5">pts</a>][<a href="../../../dhamma-vinaya/misc/mn/mn.121.nymo.misc.htm#p5">nymo</a>][<a href="../../../dhamma-vinaya/wp/mn/mn.121.ntbb.wp.htm#p5">ntbb</a>][<a href="../../../dhamma-vinaya/ati/mn/mn.121.than.ati.htm#p5">than</a>][<a href="../../../dhamma-vinaya/bd/mn/mn.121.olds.bd.htm#p5">olds</a>]</span> Puna ca paraɱ Ānanda,||<br />
					bhikkhu amana-sikaritvā manussasaññaɱ amana-sikaritvā arañña-saññaɱ paṭhavisaññaɱ paṭicca mana-sikaroti ekattaɱ.|| ||</p>

					<p class="f4">Tassa paṭhavisaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">Seyyathā pi Ānanda,||<br />
					usabhacammaɱ saɱkusatena suvihataɱ vigatavasikaɱ evam eva kho Ānanda,||<br />
					bhikkhu yaɱ imissā paṭhaviyā ukkūlavikūlaɱ nadī-viduggaɱ khāṇukaṇṭakādhāraɱ pabbata-visamaɱ,||<br />
					taɱ sabbaɱ amana-sikaritvā paṭhavisaññaɱ paṭicca mana-sikaroti ekattaɱ.|| ||</p>

					<p class="f4">Tassa paṭhavisaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					Ye assu darathā manussasaññaɱ paṭicca,||<br />
					te'dha na santi.|| ||</p>

					<p class="f4">Ye assu darathā arañña-saññaɱ paṭicca,||<br />
					te'dha na santi.|| ||</p>

					<p class="f4">Atthi c'evāyaɱ darathamattā yad idaɱ paṭhavisaññaɱ paṭicca ekattan ti.|| ||</p>

					<p class="f4">So puññamidaɱ saññā-gataɱ manussasaññāyāti pajānāti.|| ||</p>

					<p class="f4">Suññam idaɱ saññā-gataɱ araññasaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ paṭhavisaññaɱ paṭicca ekattan ti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti.|| ||</p>

					<p class="f4">Taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallatthā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.121.horn.pts.htm#p6">pts</a>][<a href="../../../dhamma-vinaya/misc/mn/mn.121.nymo.misc.htm#p6">nymo</a>][<a href="../../../dhamma-vinaya/wp/mn/mn.121.ntbb.wp.htm#p6">ntbb</a>][<a href="../../../dhamma-vinaya/ati/mn/mn.121.than.ati.htm#p6">than</a>][<a href="../../../dhamma-vinaya/bd/mn/mn.121.olds.bd.htm#p6">olds</a>]</span> Puna ca paraɱ Ānanda,||<br />
					bhikkhu amana-sikaritvā arañña-saññaɱ amana-sikaritvā paṭhavisaññaɱ Ākāsanañ-c'āyatana-saññaɱ paṭicca mana-sikaroti ekattaɱ.|| ||</p>

					<p class="f4">Tassa Ākāsanañ-c'āyatanasaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					Ye assu darathā arañña-saññaɱ paṭicca,||<br />
					te'dha na santi.|| ||</p>

					<p class="f4">Ye assu darathā paṭhavisaññaɱ paṭacca te'dha na santi.|| ||</p>

					<p class="f4">Atthi c'evāyaɱ darathamattā yad idaɱ Ākāsanañ-c'āyatana-saññaɱ paṭicca ekattan' ti.|| ||</p>

					<p class="f4">So Suññam idaɱ saññā-gataɱ arañña saññāyāti pajānāti.|| ||</p>

					<p class="f4">Suññam idaɱ saññā-gataɱ paṭhavisaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ Ākāsanañ-c'āyatana-saññaɱ paṭicca ekattan ti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti,||<br />
					taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallatthā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.121.horn.pts.htm#p7">pts</a>][<a href="../../../dhamma-vinaya/misc/mn/mn.121.nymo.misc.htm#p7">nymo</a>][<a href="../../../dhamma-vinaya/wp/mn/mn.121.ntbb.wp.htm#p7">ntbb</a>][<a href="../../../dhamma-vinaya/ati/mn/mn.121.than.ati.htm#p7">than</a>][<a href="../../../dhamma-vinaya/bd/mn/mn.121.olds.bd.htm#p7">olds</a>]</span> Puna ca paraɱ Ānanda,||<br />
					bhikkhu amana-sikaritvā paṭhavisaññaɱ,||<br />
					amana-sikaritvā Ākāsanañ-c'āyatana-saññaɱ,||<br />
					Viññāṇañ-c'āyatana-saññaɱ paṭicca mana-sikaroti ekattaɱ.|| ||</p>

					<p class="f4">Tassa Viññāṇañ-c'āyatanasaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					Ye assu darathā paṭhavisaññaɱ paṭicca,||<br />
					te'dha na santi.|| ||</p>

					<p class="f4">Ye assu darathā Ākāsanañ-c'āyatana-saññaɱ paṭicca te'dha na santi.|| ||</p>

					<p class="f4">Atthi c'evāyaɱ darathamattā yad idaɱ Viññāṇañ-c'āyatana-saññaɱ paṭicca ekattan' ti.|| ||</p>

					<p class="f4">So Suññam idaɱ saññā-gataɱ paṭhavisaññāyāti pajānāti.|| ||</p>

					<p class="f4">Suññam idaɱ saññā-gataɱ Ākāsanañ-c'āyatanasaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ Viññāṇañ-c'āyatana-saññaɱ paṭicca ekattan ti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti.|| ||</p>

					<p class="f4">Taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallatthā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.121.horn.pts.htm#p8">pts</a>][<a href="../../../dhamma-vinaya/misc/mn/mn.121.nymo.misc.htm#p8">nymo</a>][<a href="../../../dhamma-vinaya/wp/mn/mn.121.ntbb.wp.htm#p8">ntbb</a>][<a href="../../../dhamma-vinaya/ati/mn/mn.121.than.ati.htm#p8">than</a>][<a href="../../../dhamma-vinaya/bd/mn/mn.121.olds.bd.htm#p8">olds</a>]</span> Puna ca paraɱ Ānanda,||<br />
					bhikkhu amana-sikaritvā Ākāsanañ-c'āyatana-saññaɱ amana-sikaritvā Viññāṇañ-c'āyatana-saññaɱ Ākiñ caññ'āyatana-saññaɱ paṭicca mana-sikaroti ekattaɱ.|| ||</p>

					<p class="f4">Tassa Ākiñ caññ'āyatanasaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					Ye assu darathā Ākāsanañ-c'āyatana-saññaɱ paṭicca te'dha na santi.|| ||</p>

					<p class="f4">Ye assu darathā Viññāṇañ-c'āyatana-saññaɱ paṭicca, te'dha na santi.|| ||</p>

					<p class="f4">Atthi c'evāyaɱ darathamattā,||<br />
					yad idaɱ Ākiñ caññ'āyatana-saññaɱ paṭicca ekattan' ti.|| ||</p>

					<p class="f4">So Suññam idaɱ saññā-gataɱ Ākāsanañ-c'āyatanasaññāyāti pajānāti.|| ||</p>

					<p class="f4">Suññam idaɱ saññā-gataɱ Viññāṇañ-c'āyatanasaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ Ākiñ caññ'āyatana-saññaɱ paṭicca ekattan ti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti.|| ||</p>

					<p class="f4">Taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallattā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/mn/mn.121.horn.pts.htm#p9">pts</a>][<a href="../../../dhamma-vinaya/misc/mn/mn.121.nymo.misc.htm#p9">nymo</a>][<a href="../../../dhamma-vinaya/wp/mn/mn.121.ntbb.wp.htm#p9">ntbb</a>][<a href="../../../dhamma-vinaya/ati/mn/mn.121.than.ati.htm#p9">than</a>][<a href="../../../dhamma-vinaya/bd/mn/mn.121.olds.bd.htm#p9">olds</a>]</span> Puna ca paraɱ Ānanda,||<br />
					bhikkhu amana-sikaritvā Viññāṇañ-c'āyatana-saññaɱ amana-sikaritvā Ākiñ caññ'āyatana-saññaɱ N'eva-saññā-nā-saññ'āyatana-saññaɱ paṭicca mana-sikaroti ekattaɱ.|| ||</p>

					<p class="f4">Tassa N'eva-saññā-nā-saññ'āyatanasaññāya cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					Ye assu darathā Viññāṇañ-c'āyatana-saññaɱ paṭicca,||<br />
					te'dha na santi.|| ||</p>

					<p class="f4">Ye assu darathā Ākiñ caññ'āyatana-saññaɱ paṭicca,||<br />
					te'dha na santi.|| ||</p>

					<p class="f4">Atthi c'evāyaɱ darathamattā,||<br />
					yad idaɱ N'eva-saññā-nā-saññ'āyatana-saññaɱ paṭicca ekattan' ti.|| ||</p>

					<p class="f4">So Suññam idaɱ saññā-gataɱ Viññāṇañ-c'āyatanasaññāyāti pajānāti.|| ||</p>

					<p class="f4">Suññam idaɱ saññā-gataɱ Ākiñ caññ'āyatanasaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ N'eva-saññā-nā-saññ'āyatana-saññaɱ paṭicca ekattan ti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti.|| ||</p>

					<p class="f4">Taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallatthā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p10">10</a>][<a href="../../../dhamma-vinaya/pts/mn/mn.121.horn.pts.htm#p10">pts</a>][<a href="../../../dhamma-vinaya/misc/mn/mn.121.nymo.misc.htm#p10">nymo</a>][<a href="../../../dhamma-vinaya/wp/mn/mn.121.ntbb.wp.htm#p10">ntbb</a>][<a href="../../../dhamma-vinaya/ati/mn/mn.121.than.ati.htm#p10">than</a>][<a href="../../../dhamma-vinaya/bd/mn/mn.121.olds.bd.htm#p10">olds</a>]</span> Puna ca paraɱ Ānanda,||<br />
					bhikkhu amana-sikaritvā Ākiñ caññ'āyatana-saññaɱ amana-sikaritvā N'eva-saññā-nā-saññ'āyatana-saññaɱ animittaɱ ceto-samādhiɱ paṭicca mana-sikaroti ekattaɱ.|| ||</p>

					<p class="f4">Tassa animitte ceto-samādhimhi cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					ye assu darathā ākiñ cakaññāyatana-saññaɱ paṭicca,||<br />
					te'dha na santi.||<br />
					Ye assu darathā N'eva-saññā-nā-saññ'āyatana-saññaɱ paṭicca,||<br />
					te'dha na santi.|| ||</p>

					<p class="f4">Atthi c'evāyaɱ darathamattā yad idaɱ imam eva kāyaɱ paṭicca sa'āyatanikaɱ jīvitapaccayā ti.|| ||</p>

					<p class="f4">So Suññam idaɱ saññā-gataɱ Ākiñ caññ'āyatanasaññāyāti pajānāti.|| ||</p>

					<p class="f4">Suññam idaɱ saññā-gataɱ N'eva-saññā-nā-saññ'āyatanasaññāyāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ imam eva kāyaɱ paṭicca sa'āyatanikaɱ jīvitapaccayāti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati.|| ||</p>

					<p class="f4">Yaɱ pi tattha avasiṭṭhaɱ hoti.|| ||</p>

					<p class="f4">Taɱ santaɱ idaɱ atthīti pajānāti.|| ||</p>

					<p class="f4">Evam pi'ssa esā Ānanda,||<br />
					yathābaccā avipallatthā parisuddhā suññatāvakkan ti bhavati.|| ||</p>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/mn/mn.121.horn.pts.htm#p11">pts</a>][<a href="../../../dhamma-vinaya/misc/mn/mn.121.nymo.misc.htm#p11">nymo</a>][<a href="../../../dhamma-vinaya/wp/mn/mn.121.ntbb.wp.htm#p11">ntbb</a>][<a href="../../../dhamma-vinaya/ati/mn/mn.121.than.ati.htm#p11">than</a>][<a href="../../../dhamma-vinaya/bd/mn/mn.121.olds.bd.htm#p11">olds</a>]</span> Puna ca paraɱ Ānanda,||<br />
					bhikkhu amana-sikaritvā Ākiñ caññ'āyatana-saññaɱ amana-sikaritvā N'eva-saññā-nā-saññ'āyatana-saññaɱ animittaɱ ceto-samādhiɱ paṭicca mana-sikaroti ekattaɱ.|| ||</p>

					<p class="f4">Tassa animitte ceto-samādhimhi cittaɱ pakkhandati pasīdati santiṭṭhati vimuccati.|| ||</p>

					<p class="f4">So evaɱ pajānāti:||<br />
					ayam pi kho animitto ceto-samādhi abhisankhato ābhisañcetayiko yaɱ kho pana kiñci abhisankhataɱ ābhisañcetanitaɱ,||<br />
					tad aniccaɱ nirodha-dhamman ti pajānāti.|| ||</p>

					<p class="f4">Tassa evaɱ jānato evaɱ passato kāmāsavā pi cittaɱ vimuccati.|| ||</p>

					<p class="f4">Bhavāsavā pi cittaɱ vimuccati.|| ||</p>

					<p class="f4">Avijjāsavā pi cittaɱ vimuccati.|| ||</p>

					<p class="f4">Vimuttasmiɱ vimuttam iti ñāṇaɱ hoti.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāti.|| ||</p>

					<p class="f4"><span class="f3">[<a id="p12">12</a>][<a href="../../../dhamma-vinaya/pts/mn/mn.121.horn.pts.htm#p12">pts</a>][<a href="../../../dhamma-vinaya/misc/mn/mn.121.nymo.misc.htm#p12">nymo</a>][<a href="../../../dhamma-vinaya/wp/mn/mn.121.ntbb.wp.htm#p12">ntbb</a>][<a href="../../../dhamma-vinaya/ati/mn/mn.121.than.ati.htm#p12">than</a>][<a href="../../../dhamma-vinaya/bd/mn/mn.121.olds.bd.htm#p12">olds</a>]</span> So evaɱ pajānāti:||<br />
					Ye assu darathā kāmāsavaɱ paṭicca,||<br />
					te'dha na santi.|| ||</p>

					<p class="f4">Ye assu darathā bhavāsavaɱ paṭicca te'dha na santi.|| ||</p>

					<p class="f4">Ye assu darathā avijjāsavaɱ paṭicca,||<br />
					te'dha na santi.|| ||</p>

					<p class="f4">Atthi c'evāyaɱ darathamatthā,||<br />
					yad idaɱ imam eva kāyaɱ paṭicca sa'āyatanikaɱ jīvitapaccayā ti.|| ||</p>

					<p class="f4">So Suññam idaɱ saññā-gataɱ kāmāsavenāti pajānāti.|| ||</p>

					<p class="f4">Suññam idaɱ saññā-gataɱ bhavāsavenāti pajānāti.|| ||</p>

					<p class="f4">Suññam idaɱ saññā-gataɱ avijjāsavenāti pajānāti.|| ||</p>

					<p class="f4">Atthi c'ev'idaɱ asuññataɱ yad idaɱ imam eva kāyaɱ paṭicca sa'āyatanikaɱ jīvitapaccayāti.|| ||</p>

					<p class="f4">Iti yaɱ hi kho tattha na hoti.|| ||</p>

					<p class="f4">Tena taɱ suññaɱ samanupassati Yaɱ pi tattha avasiṭṭhaɱ hoti,||<br />
					taɱ santaɱ idaɱ atthīti pajānāti.|| ||</p>

					<p class="f4">Evam assa esā Ānanda,||<br />
					yathābaccā avipallatthā parisuddhā paramānuttarā suññatāvakkan ti bhavati.|| ||</p>

					<p class="f4"><span class="f3">[<a id="p13">13</a>][<a href="../../../dhamma-vinaya/pts/mn/mn.121.horn.pts.htm#p13">pts</a>][<a href="../../../dhamma-vinaya/misc/mn/mn.121.nymo.misc.htm#p13">nymo</a>][<a href="../../../dhamma-vinaya/wp/mn/mn.121.ntbb.wp.htm#p13">ntbb</a>][<a href="../../../dhamma-vinaya/ati/mn/mn.121.than.ati.htm#p13">than</a>][<a href="../../../dhamma-vinaya/bd/mn/mn.121.olds.bd.htm#p13">olds</a>]</span> Ye hi keci Ānanda,||<br />
					atītam addhānaɱ samaṇā vā brāhmaṇā vā parisuddhaɱ paramānuttaraɱ suññataɱ upasampajja vihariɱsu.|| ||</p>

					<p class="f4">Sabb'ete imaɱ yeva parisuddhaɱ paramānuttaraɱ suññataɱ upasampajja vihariɱsu.|| ||</p>

					<p class="f4">Ye hi keci Ānanda,||<br />
					anāgatam addhānaɱ samaṇā vā brāhmaṇā vā parisuddhaɱ paramānuttaraɱ suññataɱ upasampajja viharisasanti.|| ||</p>

					<p class="f4">Sabb'ete imaɱ yeva parisuddhaɱ paramānuttaraɱ suññataɱ upasampajja vihari-s-santi.|| ||</p>

					<p class="f4">Ye hi keci Ānanda,||<br />
					etarahi samaṇā vā brāhmaṇā vā parisuddhaɱ paramānuttaraɱ suññataɱ upasampajajja viharanti.|| ||</p>

					<p class="f4">Sabb'ete imaɱ yeva parisuddhaɱ paramānuttaraɱ suññataɱ upasampajja viharanti.|| ||</p>

					<p class="f4">Tasmā ti ha Ānanda,||<br />
					parisuddhaɱ paramānuttaraɱ suññataɱ upasampajja viharissāmāti.|| ||</p>

					<p class="f4">Evaɱ hi vo Ānanda, sikkhitabban ti.|| ||</p>

					<p class="f4">Idam avoca Bhagavā atta-mano āyasmā Ānando Bhagavato bhāsitaɱ abhinandīti.</p>

					<p>&nbsp;</p>

					<hr />

					<p>&nbsp;</p>

					<p class="ctr"><a href="../../../backmatter/indexes/idx_sunnata_resources.htm">More <span class="mozp"><span class="mozp">Suññata</span></span> Resources</a></p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>