<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 121. The Buddha teaches Ānanda a technique for reaching an undisturbed state empty of lust, hate and blindness." />
<title>MN 121: Cūḷa Suññata Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p121">Sutta 121</a></h4>

					<h1>Cūḷa Suññata Suttaṃ</h1>

					<p class="ctr f1">Adapted from the 1995 edition of the digital version of the <i>Sri Lanka Buddha Jayanti Tripitaka Series.</i> Read against the <i>Pali Text Society</i> 2003 edition.</p>

					<p>&nbsp;</p>

					<hr />

					<p><a id="pg104"><span class="f2 g"><b>[104]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.121.chlm.sbb.htm#p1">chlm</a>][<a href="../../../dhamma-vinaya/pts/mn/mn.121.horn.pts.htm#p1">pts</a>][<a href="../../../dhamma-vinaya/misc/mn/mn.121.nymo.misc.htm#p1">nymo</a>][<a href="../../../dhamma-vinaya/wp/mn/mn.121.ntbb.wp.htm#p1">ntbb</a>][<a href="../../../dhamma-vinaya/ati/mn/mn.121.than.ati.htm#p1">than</a>][<a href="../../../dhamma-vinaya/bd/mn/mn.121.olds.bd.htm#p1">olds</a>][<a href="../../../dhamma-vinaya/mnl/mn/mn.121.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Pubbārāme Migāra-mātu pāsāde.|| ||</p>

					<p class="f4"><span class="f3">[<a id="p2">2</a>][<a href="../../../dhamma-vinaya/pts/mn/mn.121.horn.pts.htm#p2">pts</a>][<a href="../../../dhamma-vinaya/misc/mn/mn.121.nymo.misc.htm#p2">nymo</a>][<a href="../../../dhamma-vinaya/wp/mn/mn.121.ntbb.wp.htm#p2">ntbb</a>][<a href="../../../dhamma-vinaya/ati/mn/mn.121.than.ati.htm#p2">than</a>][<a href="../../../dhamma-vinaya/bd/mn/mn.121.olds.bd.htm#p2">olds</a>]</span> Atha kho āyasmā Ānando sāyaṇha-samayaṃ paṭisallāṇā vuṭṭhito yena Bhagavā ten'upasaṅkami.|| ||</p>
					
					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho||<br />
					āyasmā Ānando Bhagavantaṃ etad avoca:|| ||</p>

					<p class="f4"><span class="f3">[<a id="p3">3</a>][<a href="../../../dhamma-vinaya/pts/mn/mn.121.horn.pts.htm#p1">pts</a>][<a href="../../../dhamma-vinaya/misc/mn/mn.121.nymo.misc.htm#p1">nymo</a>][<a href="../../../dhamma-vinaya/wp/mn/mn.121.ntbb.wp.htm#p3">ntbb</a>][<a href="../../../dhamma-vinaya/ati/mn/mn.121.than.ati.htm#p3">than</a>][<a href="../../../dhamma-vinaya/bd/mn/mn.121.olds.bd.htm#p3">olds</a>]</span> "Ekam idaṃ bhante, samayaṃ Bhagavā Sakkesu viharati||<br />
					Nāgarakaṃ nāma Sakkānaṃ nigamo.|| ||</p>

					<p class="f4">Tattha me bhante, Bhagavato||<br />
					sammukhā sutaṃ||<br />
					sammukhā paṭiggahitaṃ:|| ||</p>

					<p class="f4">'Suññatā-vihāren-ā-haṃ, Ānanda,||<br />
					etarahi bahulaṃ viharāmī' ti.|| ||</p>

					<p class="f4">Kacci me taṃ bhante,||<br />
					sussutaṃ suggahītaṃ||<br />
					sumana-sikataṃ sūpadhāritan" ti?|| ||</p>

					<p class="ctr c">&#9632;</p>

					<p class="f4">"Taggha te etaṃ, Ānanda,||<br />
					sussutaṃ suggahītaṃ||<br />
					sumana-sikataṃ sūpadhāritaṃ.|| ||</p>

					<p class="f4">Pubbe c'āhaṃ, Ānanda,||<br />
					etarahi ca<br />
					suññatā-vihārena bahulaṃ viharāmi.|| ||</p>

					<p class="f4"><span class="f3">[<a id="p4">4</a>][<a href="../../../dhamma-vinaya/pts/mn/mn.121.horn.pts.htm#p4">pts</a>][<a href="../../../dhamma-vinaya/misc/mn/mn.121.nymo.misc.htm#p4">nymo</a>][<a href="../../../dhamma-vinaya/wp/mn/mn.121.ntbb.wp.htm#p4">ntbb</a>][<a href="../../../dhamma-vinaya/ati/mn/mn.121.than.ati.htm#p4">than</a>][<a href="../../../dhamma-vinaya/bd/mn/mn.121.olds.bd.htm#p4">olds</a>]</span> Seyyathā pi, Ānanda, ayaṃ Migara-mātu pāsādo||<br />
					suñño hatthi-gavāssavaḷavena,||<br />
					suñño jāta-rūpa-rajatena,||<br />
					suñño itthi-purisa-sanni-pātena;||<br />
					atthi c'ev'idaṃ asuññataṃ||<br />
					yad idaṃ bhikkhu-saṅghaṃ paṭicca ekattaṃ.|| ||</p>

					<p class="f4">Evam eva kho, Ānanda,||<br />
					bhikkhu a-mana-sikaritvā gāma-saññaṃ,||<br />
					a-mana-sikaritvā manussa-saññaṃ,||<br />
					arañña-saññaṃ paṭicca mana-sikaroti ekattaṃ.|| ||</p>

					<p class="f4">Tassa arañña-saññāya||<br />
					cittaṃ pakkhandati||<br />
					pasīdati||<br />
					santiṭṭhati||<br />
					vimuccati.|| ||</p>

					<p class="f4">So evaṃ pajānāti:</p>

					<p class="f4">'Ye assu darathā gāma-saññaṃ paṭicca,||<br />
					te'dha na santi.|| ||</p>

					<p class="f4">Ye assu darathā manussa-saññaṃ paṭicca||<br />
					te'dha na santi.|| ||</p>

					<p class="f4">Atthi c'evāyaṃ daratha-mattā||<br />
					yad idaṃ arañña-saññaṃ paṭicca ekattan' ti.|| ||</p>

					<p class="f4">So suññam idaṃ saññā-gataṃ gāma-saññāyāti pajānāti.|| ||</p>

					<p class="f4">Suññam idaṃ saññā-gataṃ manussa-saññāyāti pajānāti.|| ||</p>

					<p class="f4">Atthi c'ev'idaṃ asuññataṃ||<br />
					yad idaṃ arañña-saññaṃ paṭicca ekattan' ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha <a id="pg105"><span class="f2 g"><b>[105]</b></span></a> avasiṭṭhaṃ hoti||<br />
					'taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p5">5</a>][<a href="../../../dhamma-vinaya/pts/mn/mn.121.horn.pts.htm#p5">pts</a>][<a href="../../../dhamma-vinaya/misc/mn/mn.121.nymo.misc.htm#p5">nymo</a>][<a href="../../../dhamma-vinaya/wp/mn/mn.121.ntbb.wp.htm#p5">ntbb</a>][<a href="../../../dhamma-vinaya/ati/mn/mn.121.than.ati.htm#p5">than</a>][<a href="../../../dhamma-vinaya/bd/mn/mn.121.olds.bd.htm#p5">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā manussa-saññaṃ||<br />
					a-mana-sikaritvā arañña-saññaṃ||<br />
					paṭhavi-saññaṃ paṭicca mana-sikaroti ekattaṃ.|| ||</p>

					<p class="f4">Tassa paṭhavi-saññāya||<br />
					cittaṃ pakkhandati||<br />
					pasīdati||<br />
					santiṭṭhati vimuccati.|| ||</p>

					<p class="f4">Seyyathā pi, Ānanda,||<br />
					usabhacammaṃ saṃkusatena suvihataṃ vigatavasikaṃ||<br />
					evam eva kho, Ānanda,||<br />
					bhikkhu yaṃ imissā paṭhaviyā||<br />
					ukkūlavikūlaṃ||<br />
					nadī-viduggaṃ||<br />
					khāṇukaṇṭakādhāraṃ||<br />
					pabbata-visamaṃ,||<br />
					taṃ sabbaṃ a-mana-sikaritvā paṭhavi-saññaṃ paṭicca mana-sikaroti ekattaṃ.|| ||</p>

					<p class="f4">Tassa paṭhavi-saññāya||<br />
					cittaṃ pakkhandati||<br />
					pasīdati||<br />
					santiṭṭhati vimuccati.|| ||</p>

					<p class="f4">So evaṃ pajānāti:|| ||</p>

					<p class="f4">'Ye assu darathā manussa-saññaṃ paṭicca,||<br />
					te'dha na santi.|| ||</p>

					<p class="f4">Ye assu darathā arañña-saññaṃ paṭicca,||<br />
					te'dha na santi.|| ||</p>

					<p class="f4">Atthi c'evāyaṃ daratha-mattā||<br />
					yad idaṃ paṭhavi-saññaṃ paṭicca ekattan' ti.|| ||</p>

					<p class="f4">'So puññam idaṃ saññā-gataṃ manussa-saññāyā' ti pajānāti.|| ||</p>

					<p class="f4">'Suññam idaṃ saññā-gataṃ arañña-saññāyā' ti pajānāti.|| ||</p>

					<p class="f4">'Atthi c'ev'idaṃ asuññataṃ yad idaṃ paṭhavi-saññaṃ paṭicca ekattan' ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha avasiṭṭhaṃ hoti||<br />
					'taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p6">6</a>][<a href="../../../dhamma-vinaya/pts/mn/mn.121.horn.pts.htm#p6">pts</a>][<a href="../../../dhamma-vinaya/misc/mn/mn.121.nymo.misc.htm#p6">nymo</a>][<a href="../../../dhamma-vinaya/wp/mn/mn.121.ntbb.wp.htm#p6">ntbb</a>][<a href="../../../dhamma-vinaya/ati/mn/mn.121.than.ati.htm#p6">than</a>][<a href="../../../dhamma-vinaya/bd/mn/mn.121.olds.bd.htm#p6">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā arañña-saññaṃ||<br />
					a-mana-sikaritvā paṭhavi-saññaṃ||<br />
					Ākāsanañ-c'āyatana-saññaṃ paṭicca mana-sikaroti ekattaṃ.|| ||</p>

					<p class="f4">Tassa Ākāsanañ-c'āyatana-saññāya cittaṃ pakkhandati pasīdati santiṭṭhati vimuccati.|| ||</p>

					<p class="f4">So evaṃ pajānāti:||<br />
					Ye assu darathā arañña-saññaṃ paṭicca,||<br />
					te'dha na santi.|| ||</p>

					<p class="f4">Ye assu darathā <a id="pg106"><span class="f2 g"><b>[106]</b></span></a> paṭhavi-saññaṃ paṭacca te'dha na santi.|| ||</p>

					<p class="f4">Atthi c'evāyaṃ daratha-mattā||<br />
					yad idaṃ Ākāsanañ-c'āyatana-saññaṃ paṭicca ekattan' ti.|| ||</p>

					<p class="f4">So Suññam idaṃ saññā-gataṃ arañña saññāyāti pajānāti.|| ||</p>

					<p class="f4">Suññam idaṃ saññā-gataṃ paṭhavi-saññāyāti pajānāti.|| ||</p>

					<p class="f4">Atthi c'ev'idaṃ asuññataṃ||<br />
					yad idaṃ Ākāsanañ-c'āyatana-saññaṃ paṭicca ekattan ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha avasiṭṭhaṃ hoti||<br />
					'taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p7">7</a>][<a href="../../../dhamma-vinaya/pts/mn/mn.121.horn.pts.htm#p7">pts</a>][<a href="../../../dhamma-vinaya/misc/mn/mn.121.nymo.misc.htm#p7">nymo</a>][<a href="../../../dhamma-vinaya/wp/mn/mn.121.ntbb.wp.htm#p7">ntbb</a>][<a href="../../../dhamma-vinaya/ati/mn/mn.121.than.ati.htm#p7">than</a>][<a href="../../../dhamma-vinaya/bd/mn/mn.121.olds.bd.htm#p7">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā paṭhavi-saññaṃ,||<br />
					a-mana-sikaritvā Ākāsanañ-c'āyatana-saññaṃ,||<br />
					Viññāṇañ-c'āyatana-saññaṃ paṭicca mana-sikaroti ekattaṃ.|| ||</p>

					<p class="f4">Tassa Viññāṇañ-c'āyatanasaññāya cittaṃ pakkhandati pasīdati santiṭṭhati vimuccati.|| ||</p>

					<p class="f4">So evaṃ pajānāti:||<br />
					Ye assu darathā paṭhavi-saññaṃ paṭicca,||<br />
					te'dha na santi.|| ||</p>

					<p class="f4">Ye assu darathā Ākāsanañ-c'āyatana-saññaṃ paṭicca te'dha na santi.|| ||</p>

					<p class="f4">Atthi c'evāyaṃ daratha-mattā||<br />
					yad idaṃ Viññāṇañ-c'āyatana-saññaṃ paṭicca ekattan' ti.|| ||</p>

					<p class="f4">So Suññam idaṃ saññā-gataṃ paṭhavi-saññāyāti pajānāti.|| ||</p>

					<p class="f4">Suññam idaṃ saññā-gataṃ Ākāsanañ-c'āyatanasaññāyāti pajānāti.|| ||</p>

					<p class="f4">Atthi c'ev'idaṃ asuññataṃ||<br />
					yad idaṃ Viññāṇañ-c'āyatana-saññaṃ paṭicca ekattan ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha avasiṭṭhaṃ hoti||<br />
					'taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p8">8</a>][<a href="../../../dhamma-vinaya/pts/mn/mn.121.horn.pts.htm#p8">pts</a>][<a href="../../../dhamma-vinaya/misc/mn/mn.121.nymo.misc.htm#p8">nymo</a>][<a href="../../../dhamma-vinaya/wp/mn/mn.121.ntbb.wp.htm#p8">ntbb</a>][<a href="../../../dhamma-vinaya/ati/mn/mn.121.than.ati.htm#p8">than</a>][<a href="../../../dhamma-vinaya/bd/mn/mn.121.olds.bd.htm#p8">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā Ākāsanañ-c'āyatana-saññaṃ||<br />
					a-mana-sikaritvā Viññāṇañ-c'āyatana-saññaṃ||<br />
					Ākiñ-c'aññ'āyatana-saññaṃ paṭicca mana-sikaroti ekattaṃ.|| ||</p>

					<p class="f4">Tassa Ākiñ-c'aññ'āyatanasaññāya cittaṃ pakkhandati pasīdati santiṭṭhati vimuccati.|| ||</p>

					<p class="f4">So evaṃ pajānāti:||<br />
					Ye assu darathā Ākāsanañ-c'āyatana-saññaṃ paṭicca te'dha na santi.|| ||</p>

					<p class="f4">Ye assu darathā Viññāṇañ-c'āyatana-saññaṃ paṭicca,||<br />
					te'dha na santi.|| ||</p>

					<p class="f4">Atthi c'evāyaṃ daratha-mattā,||<br />
					yad idaṃ Ākiñ-c'aññ'āyatana-saññaṃ paṭicca ekattan' ti.|| ||</p>

					<p class="f4">So Suññam idaṃ saññā-gataṃ Ākāsanañ-c'āyatanasaññāyāti pajānāti.|| ||</p>

					<p class="f4">Suññam <a id="pg107"><span class="f2 g"><b>[107]</b></span></a> idaṃ saññā-gataṃ Viññāṇañ-c'āyatanasaññāyāti pajānāti.|| ||</p>

					<p class="f4">Atthi c'ev'idaṃ asuññataṃ||<br />
					yad idaṃ Ākiñ-c'aññ'āyatana-saññaṃ paṭicca ekattan ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha avasiṭṭhaṃ hoti||<br />
					'taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p9">9</a>][<a href="../../../dhamma-vinaya/pts/mn/mn.121.horn.pts.htm#p9">pts</a>][<a href="../../../dhamma-vinaya/misc/mn/mn.121.nymo.misc.htm#p9">nymo</a>][<a href="../../../dhamma-vinaya/wp/mn/mn.121.ntbb.wp.htm#p9">ntbb</a>][<a href="../../../dhamma-vinaya/ati/mn/mn.121.than.ati.htm#p9">than</a>][<a href="../../../dhamma-vinaya/bd/mn/mn.121.olds.bd.htm#p9">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā Viññāṇañ-c'āyatana-saññaṃ a-mana-sikaritvā Ākiñ-c'aññ'āyatana-saññaṃ N'eva-saññā-nā-saññ'āyatana-saññaṃ paṭicca mana-sikaroti ekattaṃ.|| ||</p>

					<p class="f4">Tassa N'eva-saññā-nā-saññ'āyatanasaññāya cittaṃ pakkhandati pasīdati santiṭṭhati vimuccati.|| ||</p>

					<p class="f4">So evaṃ pajānāti:||<br />
					Ye assu darathā Viññāṇañ-c'āyatana-saññaṃ paṭicca,||<br />
					te'dha na santi.|| ||</p>

					<p class="f4">Ye assu darathā Ākiñ-c'aññ'āyatana-saññaṃ paṭicca,||<br />
					te'dha na santi.|| ||</p>

					<p class="f4">Atthi c'evāyaṃ daratha-mattā,||<br />
					yad idaṃ N'eva-saññā-nā-saññ'āyatana-saññaṃ paṭicca ekattan' ti.|| ||</p>

					<p class="f4">So Suññam idaṃ saññā-gataṃ Viññāṇañ-c'āyatanasaññāyāti pajānāti.|| ||</p>

					<p class="f4">Suññam idaṃ saññā-gataṃ Ākiñ-c'aññ'āyatanasaññāyāti pajānāti.|| ||</p>

					<p class="f4">Atthi c'ev'idaṃ asuññataṃ||<br />
					yad idaṃ N'eva-saññā-nā-saññ'āyatana-saññaṃ paṭicca ekattan ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha avasiṭṭhaṃ hoti||<br />
					'taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p10">10</a>][<a href="../../../dhamma-vinaya/pts/mn/mn.121.horn.pts.htm#p10">pts</a>][<a href="../../../dhamma-vinaya/misc/mn/mn.121.nymo.misc.htm#p10">nymo</a>][<a href="../../../dhamma-vinaya/wp/mn/mn.121.ntbb.wp.htm#p10">ntbb</a>][<a href="../../../dhamma-vinaya/ati/mn/mn.121.than.ati.htm#p10">than</a>][<a href="../../../dhamma-vinaya/bd/mn/mn.121.olds.bd.htm#p10">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā Ākiñ-c'aññ'āyatana-saññaṃ||<br />
					a-mana-sikaritvā N'eva-saññā-nā-saññ'āyatana-saññaṃ||<br />
					a-nimittaṃ ceto-samādhiṃ paṭicca mana-sikaroti ekattaṃ.|| ||</p>

					<p class="f4">Tassa animitte ceto-samādhimhi cittaṃ pakkhandati pasīdati santiṭṭhati vimuccati.|| ||</p>

					<p class="f4">So evaṃ pajānāti:||<br />
					ye assu darathā ākiñ cakaññāyatana-saññaṃ paṭicca,||<br />
					te'dha na santi.|| ||</p>
					
					<p class="f4">Ye assu darathā N'eva-saññā-nā-saññ'āyatana-saññaṃ paṭicca,||<br />
					te'dha na santi.|| ||</p>

					<p class="f4">Atthi c'evāyaṃ daratha-mattā||<br />
					yad idaṃ imam eva kāyaṃ paṭicca saḷāyatanikaṃ <a id="pg108"><span class="f2 g"><b>[108]</b></span></a> jīvita-paccayā' ti.|| ||</p>

					<p class="f4">So: 'Suññam idaṃ saññā-gataṃ Ākiñ-c'aññ'āyatana-saññāyā' ti pajānāti.|| ||</p>

					<p class="f4">'Suññam idaṃ saññā-gataṃ N'eva-saññā-nā-saññ'āyatana-saññāyā' ti pajānāti.|| ||</p>

					<p class="f4">'Atthi c'ev'idaṃ asuññataṃ,||<br />
					yad idaṃ imam eva kāyaṃ paṭicca saḷāyatanikaṃ jīvita-paccayā' ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pana tattha avasiṭṭhaṃ hoti||<br />
					'Taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā avipallatthā||<br />
					parisuddhā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p11">11</a>][<a href="../../../dhamma-vinaya/pts/mn/mn.121.horn.pts.htm#p11">pts</a>][<a href="../../../dhamma-vinaya/misc/mn/mn.121.nymo.misc.htm#p11">nymo</a>][<a href="../../../dhamma-vinaya/wp/mn/mn.121.ntbb.wp.htm#p11">ntbb</a>][<a href="../../../dhamma-vinaya/ati/mn/mn.121.than.ati.htm#p11">than</a>][<a href="../../../dhamma-vinaya/bd/mn/mn.121.olds.bd.htm#p11">olds</a>]</span> Puna ca paraṃ, Ānanda,||<br />
					bhikkhu a-mana-sikaritvā Ākiñ-c'aññ'āyatana-saññaṃ,||<br />
					a-mana-sikaritvā N'eva-saññā-nā-saññ'āyatana-saññaṃ,||<br />
					a-nimittaṃ ceto-samādhiṃ paṭicca mana-sikaroti ekattaṃ.|| ||</p>

					<p class="f4">Tassa animitte ceto-samādhimhi cittaṃ pakkhandati pasīdati santiṭṭhati vimuccati.|| ||</p>

					<p class="f4">So evaṃ pajānāti:||<br />
					'Ayam pi kho animitto ceto-samādhi abhisaṅkhato ābhisañcetayito.|| ||</p>
					
					<p class="f4">Yaṃ kho pana kiñci abhisaṅkhataṃ ābhisañcetayitaṃ,||<br />
					tad aniccaṃ nirodha-dhamman' ti pajānāti.|| ||</p>

					<p class="f4">Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">Bhavāsavā pi cittaṃ vimuccati.|| ||</p>

					<p class="f4">Avijjāsavā pi cittaṃ vimuccati.|| ||</p>

					<p class="f4">Vimuttasmiṃ vimuttam iti ñāṇaṃ hoti:|| ||</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti pajānāti.|| ||</p>

					<p class="f4"><span class="f3">[<a id="p12">12</a>][<a href="../../../dhamma-vinaya/pts/mn/mn.121.horn.pts.htm#p12">pts</a>][<a href="../../../dhamma-vinaya/misc/mn/mn.121.nymo.misc.htm#p12">nymo</a>][<a href="../../../dhamma-vinaya/wp/mn/mn.121.ntbb.wp.htm#p12">ntbb</a>][<a href="../../../dhamma-vinaya/ati/mn/mn.121.than.ati.htm#p12">than</a>][<a href="../../../dhamma-vinaya/bd/mn/mn.121.olds.bd.htm#p12">olds</a>]</span> So evaṃ pajānāti:|| ||</p>
					
					<p class="f4">'Ye assu darathā kām'āsavaṃ paṭicca,||<br />
					te'dha na santi.|| ||</p>

					<p class="f4">Ye assu darathā bhav'āsavaṃ paṭicca te'dha na santi.|| ||</p>

					<p class="f4">Ye assu darathā avijj-ā-savaṃ paṭicca,||<br />
					te'dha na santi.|| ||</p>

					<p class="f4">Atthi c'ev'āyaṃ daratha-matthā,||<br />
					yad idaṃ imam eva kāyaṃ paṭicca saḷāyatanikaṃ jīvita-paccayā' ti.|| ||</p>

					<p class="f4">So: 'Suññam idaṃ saññā-gataṃ kām'āsavenā' ti pajānāti.|| ||</p>

					<p class="f4">'Suññam idaṃ saññā-gataṃ bhav'āsavenā' ti pajānāti.|| ||</p>

					<p class="f4">'Suññam idaṃ saññā-gataṃ avijj-ā-savenā' ti pajānāti.|| ||</p>

					<p class="f4">Atthi c'ev'idaṃ asuññataṃ,||<br />
					yad idaṃ imam eva kāyaṃ paṭicca saḷāyatanikaṃ jīvita-paccayā' ti.|| ||</p>

					<p class="f4">Iti yaṃ hi kho tattha na hoti,||<br />
					tena taṃ suññaṃ samanupassati.|| ||</p>

					<p class="f4">Yaṃ pi tattha avasiṭṭhaṃ hoti,||<br />
					'Taṃ santaṃ idaṃ atthī' ti pajānāti.|| ||</p>

					<p class="f4">Evam pi'ssa esā, Ānanda,||<br />
					yathābuccā <a id="pg109"><span class="f2 g"><b>[109]</b></span></a> avipallatthā||<br />
					parisuddhā||<br />
					paramānuttarā||<br />
					'suññatā-vakkan' ti bhavati.|| ||</p>

					<p class="f4"><span class="f3">[<a id="p13">13</a>][<a href="../../../dhamma-vinaya/pts/mn/mn.121.horn.pts.htm#p13">pts</a>][<a href="../../../dhamma-vinaya/misc/mn/mn.121.nymo.misc.htm#p13">nymo</a>][<a href="../../../dhamma-vinaya/wp/mn/mn.121.ntbb.wp.htm#p13">ntbb</a>][<a href="../../../dhamma-vinaya/ati/mn/mn.121.than.ati.htm#p13">than</a>][<a href="../../../dhamma-vinaya/bd/mn/mn.121.olds.bd.htm#p13">olds</a>]</span> Ye hi keci, Ānanda,||<br />
					atītam-addhānaṃ samaṇā vā brāhmaṇā vā parisuddhaṃ||<br />
					paramānuttaraṃ||<br />
					suññataṃ||<br />
					upasampajja vihariṃsu.|| ||</p>

					<p class="f4">Sabbe te imaṃ yeva parisuddhaṃ||<br />
					paramānuttaraṃ||<br />
					suññataṃ||<br />
					upasampajja vihariṃsu.|| ||</p>

					<p class="f4">Ye hi keci, Ānanda,||<br />
					anāgatam-addhānaṃ samaṇā vā brāhmaṇā vā parisuddhaṃ||<br />
					paramānuttaraṃ||<br />
					suññataṃ||<br />
					upasampajja viharisasanti.|| ||</p>

					<p class="f4">Sabbe te imaṃ yeva parisuddhaṃ paramānuttaraṃ suññataṃ upasampajja viharissanti.|| ||</p>

					<p class="f4">Ye hi keci, Ānanda,||<br />
					etarahi samaṇā vā brāhmaṇā vā parisuddhaṃ paramānuttaraṃ suññataṃ upasampajajja viharanti.|| ||</p>

					<p class="f4">Sabbe te imaṃ yeva||<br />
					parisuddhaṃ||<br />
					paramānuttaraṃ||<br />
					suññataṃ||<br />
					upasampajja viharanti.|| ||</p>

					<p class="f4">Tasmātiha, Ānanda,||<br />
					parisuddhaṃ paramānuttaraṃ suññataṃ upasampajja viharissāmāti.|| ||</p>

					<p class="f4">Evaṃ hi vo, Ānanda, sikkhitabban" ti.|| ||</p>

					<p class="f4">Idam avoca Bhagavā.|| ||</p>
					
					<p class="f4">Atta-mano āyasmā Ānando Bhagavato bhāsitaṃ abhinandīti.</p>

					<p class="ctr">Cūḷa Suññata Suttaṃ</p>

					<p>&nbsp;</p>

					<hr />

					<p>&nbsp;</p>

					<p class="ctr"><a href="../../../backmatter/indexes/idx_sunnata_resources.htm">More Suññata Resources</a></p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>