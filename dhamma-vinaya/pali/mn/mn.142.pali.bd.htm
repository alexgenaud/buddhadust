<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 142. The Buddha provides a scale for the expected kammic return on gifts to individuals and gifts to the Order in it's various forms." />
<title>MN 142: Dakkhiṇa-Vibhaṅga Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṅga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p142">Sutta 142</a></h4>

					<h1>Dakkhiṇa-Vibhaṅga Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg253"><span class="f2 g"><b>[253]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.142.chlm.sbb.htm#p1">chlm</a>][<a href="../../../dhamma-vinaya/pts/mn/mn.142.horn.pts.htm#p1">pts</a>][<a href="../../../dhamma-vinaya/mnl/mn/mn.142.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sakkesu viharati Kapilavatthusmiṃ Nigrodhārāme.|| ||</p>

					<p class="f4">Atha kho Mahā-Pajāpatī Gotamī navaṃ dussayugaṃ ādāya yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnā kho Mahā-Pajāpatī Gotamī Bhagavantaṃ etad avoca:|| ||</p>

					<p class="f4">Idaṃ me bhante,||<br />
					navaṃ dussayugaṃ Bhagavantaṃ uddissa sāmaṃ kantaṃ sāmaṃ vāyitaṃ.|| ||</p>

					<p class="f4">Taṃ me bhante,||<br />
					Bhagavā patigaṇhātu anukampaṃ upādāyā' ti.|| ||</p>

					<p class="f4">Evaṃ vutte Bhagavā Mahā-Pajāpatiṃ Gotamiṃ etad avoca:||<br />
					saṅge Gotamī dehi,||<br />
					saṅghe te dinnaṃ ahañ c'eva pūjito bhavissāmi saṅgho cā' ti.|| ||</p>

					<p class="f4">dutiyam pi kho Mahā-Pajāpatī Gotamī Bhagavantaṃ etad avoca:||<br />
					idaṃ me bhante,||<br />
					navaṃ dussayugaṃ Bhagavantaṃ uddissa sāmaṃ kantaṃ sāmaṃ vāyitaṃ.|| ||</p>

					<p class="f4">Taṃ me bhante,||<br />
					Bhagavā patigaṇhātu anukampaṃ upādāyā' ti.|| ||</p>

					<p class="f4">dutiyam pi kho Bhagavā Mahā-Pajāpatiṃ Gotamiṃ etad avoca:||<br />
					saṅghe Gotamī dehi,||<br />
					saṅghe te dinne ahañ c'eva pūjito bhavissāmi saṅgho cā' ti.|| ||</p>

					<p class="f4">Tatiyam pi kho Mahā-Pajāpatī Gotamī Bhagavantaṃ etad avoca:||<br />
					idaṃ me bhante,||<br />
					navaṃ dussayugaṃ Bhagavantaṃ uddissa sāmaṃ kantaṃ sāmaṃ vāyitaṃ.|| ||</p>

					<p class="f4">Taṃ me bhante,||<br />
					Bhagavā patigaṇhātu anukampaṃ upādāyā' ti.|| ||</p>

					<p class="f4">Tatiyam pi kho Bhagavā Mahā-Pajāpatiṃ Gotamiṃ etad avoca:||<br />
					saṅghe Gotamī dehi saṅghe te dinne ahañ c'eva pūjito bhavissāmi saṅgho cā' ti.|| ||</p>

					<p class="f4">Evaṃ vutte āyasmā Ānando Bhagavantaṃ etad avoca:||<br />
					'patigaṇhātu bhante,||<br />
					Bhagavā Mahā-Pajāpatiyā Gotamiyā navaṃ dussayugaṃ,||<br />
					bahū-pakārā bhante,||<br />
					Mahā-Pajāpatī Gotamī Bhagavato mātucchā āpādikā posikā khīrassa dāyikā,||<br />
					Bhagavantaṃ janettiyā kāla-katāya2 thaññaṃ pāyesi.|| ||</p>

					<p class="f4">Bhagavāpi bhante,||<br />
					bahū-pakāro Mahā-Pajāpatiyā Gotamiyā.|| ||</p>

					<p class="f4">Bhagavantaṃ bhante,||<br />
					āgamma Mahā-Pajāpatī Gotamī Buddhaṃ saraṇaṃ gatā,||<br />
					dhammaṃ saraṇaṃ gatā,||<br />
					Saṅghaṃ saraṇaṃ gatā.|| ||</p>

					<p class="f4">Bhagavantaṃ bhante.|| ||</p>

					<p class="f4">Āgamma Mahā-Pajāpatī Gotamī pāṇ-ā-tipātā paṭiviratā,||<br />
					adinn'ādānā paṭiviratā,||<br />
					kāmesu micchā-cārā paṭiviratā,||<br />
					musā-vādā paṭiviratā,||<br />
					surā-mera-yamajja-pamā-daṭṭhānā paṭiviratā.|| ||</p>

					<p class="f4">Bhagavantaṃ bhante,||<br />
					āgamma Mahā-Pajāpatī Gotamī Buddhe avecca-p-pasādena samannāgatā,||<br />
					dhamme avecca-p-pasādena samannāgatā,||<br />
					saṅghe avecca-p-pasādena samannāgatā,||<br />
					ariya-kantehi <a id="pg254"><span class="f2 g"><b>[254]</b></span></a> sīlehi samannāgatā.|| ||</p>

					<p class="f4">Bhagavantaṃ bhante,||<br />
					āgamma Mahā-Pajāpatī Gotamī dukkhe nikkaṅkhā,||<br />
					dukkha-samudaye nikkaṅkhā,||<br />
					dukkha-nirodhe nikkaṅkhā,||<br />
					dukkha-nirodha-gāminiyā paṭipadāya nikkaṅkhā.|| ||</p>

					<p class="f4">Bhagavāpi bhante bahū-pakāro Mahā-Pajāpatiyā Gotamiyāti.|| ||</p>

					<p class="f4">Evam etaṃ Ānanda,||<br />
					evam etaṃ Ānanda,||<br />
					yaṃ hi Ānanda,||<br />
					puggalo puggalaṃ āgamma Buddhaṃ saraṇaṃ gato hoti,||<br />
					dhammaṃ saraṇaṃ gato hoti,||<br />
					Saṅghaṃ saraṇaṃ gato hoti.Imass Ānanda,||<br />
					puggalassa iminā puggalena na suppatikāraṃ vadāmi,||<br />
					yad idaṃ abhivādanapacc'u'ṭ-ṭhānaañjali-kammasāmīci-kammacīvara-piṇḍa-pāta-sen'āsana-gilāna- paccaya-bhesajja-parikkhārānuppadānena.|| ||</p>

					<p class="f4">Yaṃ hĀnanda,||<br />
					puggalo puggalaṃ āgamma.|| ||</p>

					<p class="f4">Pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti.|| ||</p>

					<p class="f4">Imass Ānanda,||<br />
					puggalassa iminā puggalena na suppatikāraṃ vadāmi.|| ||</p>

					<p class="f4">Yad idaṃ abhivādanapacc'u'ṭ-ṭhānaañjali-kammasāmīci-kammacīvara-piṇḍa-pāta-sen'āsana-gilāna- paccaya-bhesajja-parikkhārānuppadānena.|| ||</p>

					<p class="f4">Yaṃ hĀnanda,||<br />
					puggalo puggalaṃ āgamma Buddhe avecca-p-pasādena samannāgato hoti,||<br />
					dhamme avecca-p-pasādena samannāgato hoti,||<br />
					saṅghe avecca-p-pasādena samannāgato hoti,||<br />
					ariya-kantehi sīlehi samannāgato hoti.|| ||</p>

					<p class="f4">Imass Ānanda,||<br />
					puggalassa iminā puggalena na suppatikāraṃ vadāmi.|| ||</p>

					<p class="f4">Yad idaṃ abhivādanapacc'u'ṭ-ṭhānaañjali-kammasāmīci-kammacīvara-piṇḍa-pāta-sen'āsana-gilāna- paccaya-bhesajja-parikkhārānuppadānena.|| ||</p>

					<p class="f4">Yaṃ hĀnanda,||<br />
					puggalo puggalaṃ āgamma dukkhe nikkaṅkho hoti,||<br />
					dukkha-samudaye nikkaṅkho hoti,||<br />
					dukkha-nirodhe nikkaṅkho hoti,||<br />
					dukkha-nirodha-gāminiyā paṭipadāya nikkaṅkho hoti.|| ||</p>

					<p class="f4">Imass Ānanda,||<br />
					puggalassa iminā puggalena na suppatikāraṃ vadāmi.|| ||</p>

					<p class="f4">Yad idaṃ abhivādanapacc'u'ṭ-ṭhānaañjali-kammasāmīci-kammacīvara-piṇḍa-pāta-sen'āsana-gilāna- paccaya-bhesajja-parikkhārānuppadānena.|| ||</p>

					<p class="f4">Cuddasa kho panimĀnanda,||<br />
					pāṭipuggalikā dakkhiṇā.|| ||</p>

					<p class="f4">Katamā cuddasa:||<br />
					Tathāgate Arahante Sammā Sambuddhe dānaṃ deti,||<br />
					ayaṃ paṭhamā pāṭipuggalikā dakkhiṇā.|| ||</p>

					<p class="f4">Paccekabuddhe1 dānaṃ deti,||<br />
					ayaṃ dutiyā pāṭipuggalikā dakkhiṇā.|| ||</p>

					<p class="f4">Tathāgata-sāvake Arahante dānaṃ deti,||<br />
					ayaṃtatiyā pāṭipuggalikā dakkhiṇā.|| ||</p>

					<p class="f4">Arahattaphala-sacchi-kiriyāya paṭipanne dānaṃ deti,||<br />
					ayaṃ catutthī pāṭipuggalikā dakkhiṇā.|| ||</p>

					<p class="f4">Anāgāmissa dānaṃ deti,||<br />
					ayaṃ pañcamī pāṭipuggalikā dakkhiṇā.|| ||</p>

					<p class="f4"><a id="pg255"><span class="f2 g"><b>[255]</b></span></a> Anāgāmi-phalasacchakiriyāya paṭipanne dānaṃ deti,||<br />
					ayaṃ chaṭṭhi pāṭipuggalikā dakkhiṇā.|| ||</p>

					<p class="f4">Sakad-āgāmissa dānaṃ deti,||<br />
					ayaṃ sattamī pāṭipuggalikā dakkhiṇā.|| ||</p>

					<p class="f4">Sakad-āgāmi-phalasacchakiriyāya paṭipanne dānaṃ deti,||<br />
					ayaṃ aṭṭhamī pāṭipuggalikā dakkhiṇā.|| ||</p>

					<p class="f4">Sot'āpanne dānaṃ deti,||<br />
					ayaṃ navamī pāṭipuggalikā dakkhiṇā.|| ||</p>

					<p class="f4">Sot'āpatti-phalasacchakiriyāya paṭipanne dānaṃ deti,||<br />
					ayaṃdasamī pāṭipuggalikā dakkhiṇā.|| ||</p>

					<p class="f4">Bāhirake kāmesu vīta-rāge dānaṃ deti,||<br />
					ayaṃ ekādasamī pāṭipuggalikā dakkhiṇā.|| ||</p>

					<p class="f4">Puthujjanasīlavante dānaṃ deti,||<br />
					ayaṃ dvādasamī pāṭipuggalikā dakkhiṇā.|| ||</p>

					<p class="f4">Puthujjanadu-s-sīle dānaṃ deti,||<br />
					ayaṃ terasamī pāṭipuggalikā dakkhiṇā.|| ||</p>

					<p class="f4">Tiracchānagate dānaṃ deti,||<br />
					ayaṃ cuddasamī pāṭipuggalikā dakkhiṇāti.|| ||</p>

					<p class="f4">TatrĀnanda,||<br />
					tiracchānagate dānaṃ datvā sataguṇā dakkhiṇā pāṭikaṅkhitabbā.|| ||</p>

					<p class="f4">Puthujjanadu-s-sīle dānaṃ datvā sahassaguṇā dakkhiṇā pāṭikaṅkhitabbā.|| ||</p>

					<p class="f4">Puthujjanasīlavante dānaṃ datvā sata-sahassaguṇā dakkhiṇā pāṭikaṅkhitabbā.|| ||</p>

					<p class="f4">Bāhirake kāmesu vīta-rāge dānaṃ datvā koṭisata-sahassaguṇā dakkhiṇā pāṭikaṅkhitabbā.|| ||</p>

					<p class="f4">Sot'āpatti-phala-sacchi-kiriyāya paṭipanne dānaṃ datvā asaṅkheyyā appameyyā dakkhiṇā pāṭikaṅkhitabbā.|| ||</p>

					<p class="f4">Ko pana vādo Sot'āpanne,||<br />
					ko pana vādo Sakad-āgāmi-phala-sacchi-kiriyāya paṭipanne,||<br />
					ko pana vādo Sakad-āgāmissa,||<br />
					ko pana vādo Anāgāmi-phala-sacchi-kiriyāya paṭipanne,||<br />
					ko pana vādo Anāgāmissa,||<br />
					ko pana vādo Arahatta-phala-sacchi-kiriyāya paṭipanne,||<br />
					ko pana vādo Tathāgata-sāvake Arahante,||<br />
					ko pana vādo Pacceka-Buddhe,||<br />
					ko pana vādo Tathāgate Arahante Sammā Sambuddheti.|| ||</p>

					<p class="f4">Satta kho panimānanada,||<br />
					Saṅghagatā dakkhiṇā.|| ||</p>

					<p class="f4">Katamā satta:||<br />
					Buddhapamukhe ubhato saṅghe dānaṃ deti,||<br />
					ayaṃ paṭhamā Saṅghagatā dakkhiṇā.|| ||</p>

					<p class="f4">Tathāgate parinibbute ubhato saṅghe dānaṃ deti,||<br />
					ayaṃ dutiyā Saṅghagatā dakkhiṇā.|| ||</p>

					<p class="f4">Bhikkhu-saṅghe dānaṃ deti,||<br />
					ayaṃ tatiyā Saṅghagatā dakkhiṇā.|| ||</p>

					<p class="f4">Bhikkhunīsaṅghe dānaṃ deti,||<br />
					ayaṃ catutthī Saṅghagatā dakkhiṇā.|| ||</p>

					<p class="f4">'Ettakā me bhikkhū ca bhikkhuniyo <a id="pg256"><span class="f2 g"><b>[256]</b></span></a> ca Saṅghato uddissathā'ti dānaṃ deti.|| ||</p>

					<p class="f4">Ayaṃ pañcamī Saṅghagatā dakkhiṇā.|| ||</p>

					<p class="f4">'Ettakā me bhikkhū Saṅghato uddissathā'ti dānaṃ deti,||<br />
					ayaṃ chaṭṭhī Saṅghagatā dakkhiṇā.|| ||</p>

					<p class="f4">'Ettikā me bhikkhuniyo Saṅghato uddissathā'ti dānaṃ deti.|| ||</p>

					<p class="f4">Ayaṃ sattamī Saṅghagatā dakkhiṇā.</p>

					<p class="f4">Bhavissanti kho pan'Ānanda,||<br />
					anāgatam addhānaṃ gotrabhuno kāsāvakaṇṭhā du-s-sīlā pāpa-dhammā,||<br />
					tesu du-s-sīlesu Saṅghaṃ uddissa dānaṃ dassanti.|| ||</p>

					<p class="f4">Tadāp'ahaṃ1 Ānanda Saṅghagataṃ dakkhiṇaṃ asaṅkheyyaṃ appameyyaṃ vadāmi.|| ||</p>

					<p class="f4">Natvevāhaṃ Ānanda,||<br />
					kenacī pariyāyena Saṅghagatāya dakkhiṇāya pāṭipuggalikaṃ dānaṃ maha-p-phalataraṃ vadāmi.|| ||</p>

					<p class="f4">Catasso kho imā Ānanda,||<br />
					dakkhiṇāvisuddhiyo.|| ||</p>

					<p class="f4">Katamā catasso:||<br />
					atthĀnanda,||<br />
					dakkhiṇā dāyakato visujjhati no paṭiggāhakato.|| ||</p>

					<p class="f4">AtthĀnanda,||<br />
					dakkhiṇā paṭiggāhakato visujjhati.|| ||</p>

					<p class="f4">No dāyakato.|| ||</p>

					<p class="f4">AtthĀnanda,||<br />
					dakkhīṇā n'eva dāyakato visujjhati nopaṭiggāhakato.|| ||</p>

					<p class="f4">AtthĀnanda,||<br />
					dakkhiṇā dāyakato c'eva visujjhati paṭiggāhakato ca.|| ||</p>

					<p class="f4">Kathañ c'Ānanda,||<br />
					dakkhiṇā dāyakato visujjhati no paṭiggāhakato:||<br />
					idh'Ānanda,||<br />
					dāyako hoti silavā kalyāṇa-dhammo,||<br />
					paṭiggāhakā honti du-s-sīlā pāpa-dhammā.|| ||</p>

					<p class="f4">Evaṃ kho Ānanda,||<br />
					dakkhiṇā dāyakato visujjhati no paṭiggāhakato.|| ||</p>

					<p class="f4">Kathañ c'Ānanda,||<br />
					dakkhiṇā paṭiggāhakato visujjhati no dāyakato:||<br />
					idh'Ānanda dāyako hoti du-s-sīlo pāpa-dhammo,||<br />
					paṭiggāhakā honti sīlavanto2 kalyāṇa-dhammā.|| ||</p>

					<p class="f4">Evaṃ kho Ānanda,||<br />
					dakkhiṇā paṭiggāhakato visujjhati no dāyakato.|| ||</p>

					<p class="f4">Kathañ c'Ānanda,||<br />
					dakkhiṇā n'eva dāyakato visujjhati no paṭiggāhakato.|| ||</p>

					<p class="f4">Idh'Ānanda,||<br />
					dāyako ca hoti du-s-sīlo pāpa-dhammo,||<br />
					paṭiggāhakā ca honti du-s-sīlā pāpa-dhammā.|| ||</p>

					<p class="f4">Evaṃ kho Ānanda,||<br />
					dakkhiṇā n'eva dāyakato visujjhati no paṭiggāhakato.|| ||</p>

					<p class="f4">Kathañ c'Ānanda,||<br />
					dakkhiṇā dāyakatoc'eva visujjhati paṭiggāhakato ca:||<br />
					idh'Ānanda,||<br />
					dāyako ca hoti silavā kalyāṇa-dhammo,||<br />
					paṭiggāhakā ca honti silavanto kalyāṇa-dhammā.|| ||</p>

					<p class="f4"><a id="pg257"><span class="f2 g"><b>[257]</b></span></a> evaṃ kho Ānanda,||<br />
					dakkhiṇā dāyakato c'eva visujjhati paṭiggāhakato ca.|| ||</p>

					<p class="f4">Imā kho Ānanda,||<br />
					catasso dakkhiṇāvisuddhiyoti.|| ||</p>

					<p class="f4">Idam avoca Bhagavā idaṃ vatvā Sugato athāparaṃ etad avoca Satthā:|| ||</p>

							<p class="f4 in2">Yo sīlavā du-s-sīlesu dadāti dānaṃ||<br />
							Dhammena laddhā supasannacinto,||<br />
							Abhisaddahaṃ kammaphalaṃ uḷāraṃ||<br />
							Sā dakkhiṇā dāyakato visujjhati.|| ||</p>

							<p class="f4 in2">Yo du-s-sīlo silavantesu dadāti dānaṃ||<br />
							Adhammena laddhā appasannacītto,||<br />
							Anabhisaddahaṃ kammaphalaṃ uḷāraṃ||<br />
							Sā dakkhiṇā paṭiggāhakato visujjhati.|| ||</p>

							<p class="f4 in2">Yo du-s-sīlo dadāti dānaṃ||<br />
							Adhammena laddhā1 appasanna-citto||<br />
							Anabhisaddahaṃ kammaphalaṃ uḷāraṃ||<br />
							Na taṃ dānaṃ vipulaphalanti brūmi.|| ||</p>

							<p class="f4 in2">Yo sīlavā silavantesu dadāti dānaṃ||<br />
							Dhammena laddhā supasanna-citto,||<br />
							Abhisaddahaṃ kammaphalaṃ uḷāraṃ||<br />
							Taṃ ve dānaṃ vipulaphalanti brūmi.|| ||</p>

							<p class="f4 in2">Yo vīta-rāgo vīta-rāgesu dadāti dānaṃ||<br />
							Dhammena laddhā supasanna-citto||<br />
							Abhisaddahaṃ kammaphalaṃ uḷāraṃ||<br />
							Taṃ ve dānaṃ āmisadānānaMagganti|| ||</p>

					<p class="ctr">Dakkhiṇa-Vibhaṅga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>