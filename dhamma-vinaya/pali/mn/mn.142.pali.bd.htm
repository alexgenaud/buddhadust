<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 142. The Buddha provides a scale for the expected kammic return on gifts to individuals and gifts to the Order in it's various forms." />
<title>MN 142: Dakkhiṇa-Vibhaṇga Suttaṃ</title>
</head>

<body>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṇga Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p142">Sutta 142</a></h4>

					<h1>Dakkhiṇa-Vibhaṇga Suttaṃ</h1>

					<p class="ctr f1">Adapted from the 1995 edition of the digital version of the <i>Sri Lanka Buddha Jayanti Tripitaka Series.</i></p>

					<p>&nbsp;</p>

					<hr />

					<p><a id="pg253"><span class="f2 g"><b>[253]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.142.chlm.sbb.htm#p1">chlm</a>][<a href="../../../dhamma-vinaya/pts/mn/mn.142.horn.pts.htm#p1">pts</a>][<a href="../../../dhamma-vinaya/mnl/mn/mn.142.upal.mnl.htm#p1">upal</a>]</span> Evaṃ me sutaṃ:</p>

					<p class="f4"><span class="f3">{<a href="../../../dhamma-vinaya/bd/mn/mn.142.olds.bd.htm#p1">1</a>}</span> Ekaṃ samayaṃ||<br />
					Bhagavā Sakkesu viharati, Kapilavatthusmiṃ, Nigrodhārāme.|| ||</p>

					<p class="f4">Atha kho Mahā-Pajāpatī Gotamī||<br />
					navaṃ dussayugaṃ ādāya, yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ,||<br />
					abhivādetvā, eka-m-antaṃ nisīdi.|| ||</p>

					<p class="f4">Eka-m-antaṃ nisinnā kho||<br />
					Mahā-Pajāpatī Gotamī||<br />
					Bhagavantaṃ etad avoca:|| ||</p>

					<p class="f4"><span class="f3">{<a id="p2" href="../../../dhamma-vinaya/bd/mn/mn.142.olds.bd.htm#p2">2</a>}</span> "Idaṃ me bhante,||<br />
					navaṃ dussayugaṃ, Bhagavantaṃ uddissa||<br />
					sāmaṃ kantaṃ||<br />
					sāmaṃ vāyitaṃ.|| ||</p>

					<p class="f4">Taṃ me bhante,||<br />
					Bhagavā patigaṇhātu||<br />
					anukampaṃ upādāyā" ti.|| ||</p>

					<p class="f4">Evaṃ vutte,||<br />
					Bhagavā, Mahā-Pajāpatiṃ Gotamiṃ etad avoca:|| ||</p>
					
					<p class="f4">"Saṇge Gotamī dehi,||<br />
					saṇghe te dinnaṃ||<br />
					ahañ c'eva pūjito bhavissāmi||<br />
					saṇgho cā" ti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Dutiyam pi kho,||<br />
					Mahā-Pajāpatī Gotamī, Bhagavantaṃ etad avoca:|| ||</p>

					<p class="f4">"Idaṃ me bhante,||<br />
					navaṃ dussayugaṃ, Bhagavantaṃ uddissa||<br />
					sāmaṃ kantaṃ||<br />
					sāmaṃ vāyitaṃ.|| ||</p>

					<p class="f4">Taṃ me bhante,||<br />
					Bhagavā patigaṇhātu||<br />
					anukampaṃ upādāyā" ti.|| ||</p>

					<p class="f4">Dutiyam pi kho,||<br />
					Bhagavā, Mahā-Pajāpatiṃ Gotamiṃ etad avoca:|| ||</p>
					
					<p class="f4">"Saṇge Gotamī dehi,||<br />
					saṇghe te dinnaṃ||<br />
					ahañ c'eva pūjito bhavissāmi||<br />
					saṇgho cā" ti.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4">Tatiyam pi pi kho,||<br />
					Mahā-Pajāpatī Gotamī, Bhagavantaṃ etad avoca:|| ||</p>

					<p class="f4">"Idaṃ me bhante,||<br />
					navaṃ dussayugaṃ, Bhagavantaṃ uddissa||<br />
					sāmaṃ kantaṃ||<br />
					sāmaṃ vāyitaṃ.|| ||</p>

					<p class="f4">Taṃ me bhante,||<br />
					Bhagavā patigaṇhātu||<br />
					anukampaṃ upādāyā" ti.|| ||</p>
					
					<p class="f4">Tatiyam pi kho,||<br />
					Bhagavā, Mahā-Pajāpatiṃ Gotamiṃ etad avoca:|| ||</p>
					
					<p class="f4">"Saṇge Gotamī dehi,||<br />
					saṇghe te dinnaṃ||<br />
					ahañ c'eva pūjito bhavissāmi||<br />
					saṇgho cā" ti.|| ||</p>					

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><span class="f3">{<a id="p3" href="../../../dhamma-vinaya/bd/mn/mn.142.olds.bd.htm#p3">3</a>}</span> Evaṃ vutte āyasmā Ānando Bhagavantaṃ etad avoca:|| ||</p>
					
					<p class="f4">"Patigaṇhātu bhante,||<br />
					Bhagavā Mahā-Pajāpatiyā Gotamiyā navaṃ dussayugaṃ.|| ||</p>
					
					<p class="f4">Bahū-pakārā bhante,||<br />
					Mahā-Pajāpatī Gotamī, Bhagavato,||<br />
					mātucchā||<br />
					āpādikā||<br />
					posikā khīrassa dāyikā,||<br />
					Bhagavantaṃ janettiyā||<br />
					kāla-katāya thaññaṃ pāyesi.|| ||</p>

					<p class="f4"><span class="f3">{<a id="p4" href="../../../dhamma-vinaya/bd/mn/mn.142.olds.bd.htm#p4">4</a>}</span> Bhagavā pi, bhante,||<br />
					bahū-pakāro||<br />
					Mahā-Pajāpatiyā Gotamiyā.|| ||</p>

					<p class="f4">Bhagavantaṃ, bhante,||<br />
					āgamma Mahā-Pajāpatī Gotamī||<br />
					Buddhaṃ saraṇaṃ gatā,||<br />
					Dhammaṃ saraṇaṃ gatā,||<br />
					Saṇghaṃ saraṇaṃ gatā.|| ||</p>

					<p class="f4">Bhagavantaṃ, bhante||<br />
					āgamma Mahā-Pajāpatī Gotamī||<br />
					pāṇ-ātipātā paṭiviratā,||<br />
					adinn'ādānā paṭiviratā,||<br />
					kāmesu micchā-cārā paṭiviratā,||<br />
					musā-vādā paṭiviratā,||<br />
					surā-mera-yamajja-pamā-daṭṭhānā paṭiviratā.|| ||</p>

					<p class="f4">Bhagavantaṃ, bhante,||<br />
					āgamma Mahā-Pajāpatī Gotamī||<br />
					Buddhe avecca-p-pasādena samannāgatā,||<br />
					Dhamme avecca-p-pasādena samannāgatā,||<br />
					Saṇghe avecca-p-pasādena samannāgatā,||<br />
					ariya-kantehi <a id="pg254"><span class="f2 g"><b>[254]</b></span></a> sīlehi samannāgatā.|| ||</p>

					<p class="f4">Bhagavantaṃ, bhante,||<br />
					āgamma Mahā-Pajāpatī Gotamī||<br />
					dukkhe nikkaṇkhā,||<br />
					dukkha-samudaye nikkaṇkhā,||<br />
					dukkha-nirodhe nikkaṇkhā,||<br />
					dukkha-nirodha-gāminiyā paṭipadāya nikkaṇkhā.|| ||</p>

					<p class="f4">Bhagavā pi bhante||<br />
					bahū-pakāro||<br />
					Mahā-Pajāpatiyā Gotamiyā" ti.|| ||</p>

					<p class="f4"><span class="f3">{<a id="p5" href="../../../dhamma-vinaya/bd/mn/mn.142.olds.bd.htm#p5">5</a>}</span> "Evam etaṃ Ānanda!|| ||</p>
					
					<p class="f4">Evam etaṃ Ānanda!|| ||</p>
					
					<p class="f4">Yaṃ hi Ānanda,||<br />
					puggalo puggalaṃ āgamma,||<br />
					Buddhaṃ saraṇaṃ gato hoti,||<br />
					Dhammaṃ saraṇaṃ gato hoti,||<br />
					Saṇghaṃ saraṇaṃ gato hoti;||<br />
					imass Ānanda,||<br />
					puggalassa iminā puggalena||<br />
					na su-p-patikāraṃ vadāmi,||<br />
					yad idaṃ||<br />
					abhivādana-||<br />
					paccu-ṭ-ṭhān-||<br />
					añjali-kammaṃ||<br />
					sāmīci-kammaṃ:||<br />
					cīvara-||<br />
					piṇḍa-pāta-||<br />
					senāsana-||<br />
					gilāna-paccaya-bhesajja-||<br />
					parikkhār-ā-nu-p-padānena.|| ||</p>

					<p class="f4">Yaṃ h'Ānanda,||<br />
					puggalo puggalaṃ āgamma,||<br />
					pāṇ-ā-tipātā paṭivirato hoti,||<br />
					adinn'ādānā paṭivirato hoti,||<br />
					kāmesu micchā-cārā paṭivirato hoti,||<br />
					musā-vādā paṭivirato hoti,||<br />
					surā-mera-yamajja-pamā-daṭṭhānā paṭivirato hoti.;||<br />
					imass Ānanda,||<br />
					puggalassa iminā puggalena||<br />
					na su-p-patikāraṃ vadāmi,||<br />
					yad idaṃ||<br />
					abhivādana-||<br />
					paccu-ṭ-ṭhān-||<br />
					añjali-kammaṃ||<br />
					sāmīci-kammaṃ:||<br />
					cīvara-||<br />
					piṇḍa-pāta-||<br />
					senāsana-||<br />
					gilāna-paccaya-bhesajja-||<br />
					parikkhār-ā-nu-p-padānena.|| ||</p>

					<p class="f4">Yaṃ h'Ānanda,||<br />
					puggalo puggalaṃ āgamma||<br />
					Buddhe avecca-p-pasādena samannāgato hoti,||<br />
					dhamme avecca-p-pasādena samannāgato hoti,||<br />
					saṇghe avecca-p-pasādena samannāgato hoti,||<br />
					ariya-kantehi sīlehi samannāgato hoti;||<br />
					imass Ānanda,||<br />
					puggalassa iminā puggalena||<br />
					na su-p-patikāraṃ vadāmi,||<br />
					yad idaṃ||<br />
					abhivādana-||<br />
					paccu-ṭ-ṭhān-||<br />
					añjali-kammaṃ||<br />
					sāmīci-kammaṃ:||<br />
					cīvara-||<br />
					piṇḍa-pāta-||<br />
					senāsana-||<br />
					gilāna-paccaya-bhesajja-||<br />
					parikkhār-ā-nu-p-padānena.|| ||</p>

					<p class="f4">Yaṃ h'Ānanda,||<br />
					puggalo puggalaṃ āgamma||<br />
					dukkhe nikkaṇkho hoti,||<br />
					dukkha-samudaye nikkaṇkho hoti,||<br />
					dukkha-nirodhe nikkaṇkho hoti,||<br />
					dukkha-nirodha-gāminiyā paṭipadāya nikkaṇkho hoti;||<br />
					imass Ānanda,||<br />
					puggalassa iminā puggalena||<br />
					na su-p-patikāraṃ vadāmi,||<br />
					yad idaṃ||<br />
					abhivādana-||<br />
					paccu-ṭ-ṭhān-||<br />
					añjali-kammaṃ||<br />
					sāmīci-kammaṃ:||<br />
					cīvara-||<br />
					piṇḍa-pāta-||<br />
					senāsana-||<br />
					gilāna-paccaya-bhesajja-||<br />
					parikkhār-ā-nu-p-padānena.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">{<a id="p6" href="../../../dhamma-vinaya/bd/mn/mn.142.olds.bd.htm#p6">6</a>}</span> Cuddasa kho pan'im Ānanda,||<br />
					pāṭipuggalikā dakkhiṇā.|| ||</p>

					<p class="f4">Katamā cuddasa?|| ||</p>
					
					<p class="f4">Tathāgate,||<br />
					Arahante,||<br />
					Sammā Sambuddhe,||<br />
					dānaṃ deti,||<br />
					ayaṃ paṭhamā pāṭipuggalikā dakkhiṇā.|| ||</p>

					<p class="f4">Pacceka-Buddhe,||<br />
					dānaṃ deti,||<br />
					ayaṃ dutiyā pāṭipuggalikā dakkhiṇā.|| ||</p>

					<p class="f4">Tathāgata-sāvake,||<br />
					Arahante,||<br />
					dānaṃ deti,||<br />
					ayaṃ tatiyā pāṭipuggalikā dakkhiṇā.|| ||</p>

					<p class="f4">Arahatta-phala-sacchi-kiriyāya,||<br />
					paṭipanne,||<br />
					dānaṃ deti,||<br />
					ayaṃ catutthī pāṭipuggalikā dakkhiṇā.|| ||</p>

					<p class="f4">Anāgāmissa,||<br />
					dānaṃ deti,||<br />
					ayaṃ pañcamī pāṭipuggalikā dakkhiṇā.|| ||</p>

					<p class="f4"><a id="pg255"><span class="f2 g"><b>[255]</b></span></a> Anāgāmi-phala-saccha-kiriyāya,||<br />
					paṭipanne,||<br />
					dānaṃ deti,||<br />
					ayaṃ chaṭṭhi pāṭipuggalikā dakkhiṇā.|| ||</p>

					<p class="f4">Sakad-āgāmissa,||<br />
					dānaṃ deti,||<br />
					ayaṃ sattamī pāṭipuggalikā dakkhiṇā.|| ||</p>

					<p class="f4">Sakad-āgāmi-phala-saccha-kiriyāya,||<br />
					paṭipanne,||<br />
					dānaṃ deti,||<br />
					ayaṃ aṭṭhamī pāṭipuggalikā dakkhiṇā.|| ||</p>

					<p class="f4">Sot'āpanne,||<br />
					dānaṃ deti,||<br />
					ayaṃ navamī pāṭipuggalikā dakkhiṇā.|| ||</p>

					<p class="f4">Sot'āpatti-phala-saccha-kiriyāya,||<br />
					paṭipanne,||<br />
					dānaṃ deti,||<br />
					ayaṃ dasamī pāṭipuggalikā dakkhiṇā.|| ||</p>

					<p class="f4">Bāhirake kāmesu vīta-rāge,||<br />
					dānaṃ deti,||<br />
					ayaṃ ekādasamī pāṭipuggalikā dakkhiṇā.|| ||</p>

					<p class="f4">Puthujjana-sīlavante,||<br />
					dānaṃ deti,||<br />
					ayaṃ dvādasamī pāṭipuggalikā dakkhiṇā.|| ||</p>

					<p class="f4">Puthujjana-du-s-sīle,||<br />
					dānaṃ deti,||<br />
					ayaṃ terasamī pāṭipuggalikā dakkhiṇā.|| ||</p>

					<p class="f4">Tiracchāna-gate,||<br />
					dānaṃ deti,||<br />
					ayaṃ cuddasamī pāṭipuggalikā dakkhiṇā.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><span class="f3">{<a id="p7" href="../../../dhamma-vinaya/bd/mn/mn.142.olds.bd.htm#p7">7</a>}</span> Tatr', Ānanda,||<br />
					tiracchāna-gate,||<br />
					dānaṃ datvā,||<br />
					sata-guṇā dakkhiṇā pāṭikaṇkhitabbā.|| ||</p>

					<p class="f4">Puthujjana-du-s-sīle,||<br />
					dānaṃ datvā,||<br />
					sahassa-guṇā dakkhiṇā pāṭikaṇkhitabbā.|| ||</p>

					<p class="f4">Puthujjana-sīla-vante,||<br />
					dānaṃ datvā,||<br />
					sata-sahassa-guṇā dakkhiṇā pāṭikaṇkhitabbā.|| ||</p>

					<p class="f4">Bāhirake kāmesu vīta-rāge,||<br />
					dānaṃ datvā,||<br />
					koṭisata-sahassa-guṇā dakkhiṇā pāṭikaṇkhitabbā.|| ||</p>

					<p class="f4">Sot'āpatti-phala-sacchi-kiriyāya,||<br />
					paṭipanne,||<br />
					dānaṃ datvā,||<br />
					asaṇkheyyā,||<br />
					appameyyā,||<br />
					dakkhiṇā pāṭikaṇkhitabbā.|| ||</p>

					<p class="f4">Ko pana vādo Sot'āpanne,||<br />
					ko pana vādo Sakad-āgāmi-phala-sacchi-kiriyāya paṭipanne?|| ||</p>
					
					<p class="f4">Ko pana vādo Sakad-āgāmissa?|| ||</p>
					
					<p class="f4">Ko pana vādo Anāgāmi-phala-sacchi-kiriyāya paṭipanne?|| ||</p>
					
					<p class="f4">Ko pana vādo Anāgāmissa?|| ||</p>
					
					<p class="f4">Ko pana vādo Arahatta-phala-sacchi-kiriyāya paṭipanne?|| ||</p>
					
					<p class="f4">Ko pana vādo Tathāgata-sāvake Arahante?|| ||</p>
					
					<p class="f4">Ko pana vādo Pacceka-Buddhe?|| ||</p>
					
					<p class="f4">Ko pana vādo Tathāgate Arahante Sammā Sambuddhe?|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><span class="f3">{<a id="p8" href="../../../dhamma-vinaya/bd/mn/mn.142.olds.bd.htm#p8">8</a>}</span> Satta kho pan'im, Ānanada,||<br />
					Saṇgha-gatā dakkhiṇā.|| ||</p>

					<p class="f4">Katamā satta?|| ||</p>
					
					<p class="f4">Buddha-pamukhe ubhato saṇghe||<br />
					dānaṃ deti.|| ||</p>
					
					<p class="f4">Ayaṃ paṭhamā Saṇghagatā dakkhiṇā.|| ||</p>

					<p class="f4">Tathāgate parinibbute ubhato saṇghe||<br />
					dānaṃ deti.|| ||</p>
					
					<p class="f4">Ayaṃ dutiyā Saṇgha-gatā dakkhiṇā.|| ||</p>

					<p class="f4">Bhikkhu-saṇghe||<br />
					dānaṃ deti.|| ||</p>
					
					<p class="f4">Ayaṃ tatiyā Saṇgha-gatā dakkhiṇā.|| ||</p>

					<p class="f4">Bhikkhunī-saṇghe||<br />
					dānaṃ deti.|| ||</p>
					
					<p class="f4">Ayaṃ catutthī Saṇgha-gatā dakkhiṇā.|| ||</p>

					<p class="f4">'Ettakā me bhikkhū <a id="pg256"><span class="f2 g"><b>[256]</b></span></a> ca||<br />
					bhikkhuniyo ca||<br />
					Saṇghato uddissathā' ti||<br />
 					dānaṃ deti.|| ||</p>

					<p class="f4">Ayaṃ pañcamī Saṇgha-gatā dakkhiṇā.|| ||</p>

					<p class="f4">'Ettakā me bhikkhū Saṇghato uddissathā' ti||<br />
					dānaṃ deti.|| ||</p>

					<p class="f4">Ayaṃ chaṭṭhī Saṇgha-gatā dakkhiṇā.|| ||</p>

					<p class="f4">'Ettikā me bhikkhuniyo Saṇghato uddissathā' ti||<br />
					dānaṃ deti.|| ||</p>

					<p class="f4">Ayaṃ sattamī Saṇgha-gatā dakkhiṇā.</p>

					<p class="f4"><span class="f3">{<a id="p9" href="../../../dhamma-vinaya/bd/mn/mn.142.olds.bd.htm#p9">9</a>}</span> Bhavissanti kho pan'Ānanda,||<br />
					anāgatam addhānaṃ gotrabhuno,||<br />
					kāsāvakaṇṭhā,||<br />
					du-s-sīlā,||<br />
					pāpa-dhammā,||<br />
					tesu du-s-sīlesu||<br />
					Saṇghaṃ uddissa dānaṃ dassanti.|| ||</p>

					<p class="f4">Tadā p'ahaṃ Ānanda,||<br />
					Saṇghagataṃ dakkhiṇaṃ||<br />
					asaṇkheyyaṃ||<br />
					appameyyaṃ||<br />
					vadāmi||<br />
					na tvevāhaṃ, Ānanda,||<br />
					kenacī pariyāyena,||<br />
					Saṇghagatāya dakkhiṇāya,||<br />
					pāṭipuggalikaṃ dānaṃ maha-p-phalataraṃ,||<br />
					vadāmi.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><span class="f3">{<a id="p10" href="../../../dhamma-vinaya/bd/mn/mn.142.olds.bd.htm#p10">10</a>}</span> Catasso kho imā Ānanda,||<br />
					dakkhiṇā-visuddhiyo.|| ||</p>

					<p class="f4">Katamā catasso?|| ||</p>
					
					<p class="f4">Atth', Ānanda,||<br />
					dakkhiṇā dāyakato visujjhati,||<br />
					no paṭiggāhakato.|| ||</p>

					<p class="f4">Atth', Ānanda,||<br />
					dakkhiṇā paṭiggāhakato visujjhati,||<br />
					no dāyakato.|| ||</p>

					<p class="f4">Atth', Ānanda,||<br />
					dakkhīṇā n'eva dāyakato visujjhati,||<br />
					no paṭiggāhakato.|| ||</p>

					<p class="f4">Atth', Ānanda,||<br />
					dakkhiṇā dāyakato c'eva visujjhati,||<br />
					paṭiggāhakato ca.|| ||</p>

					<p>&nbsp;</p>

					<p class="f4 ctr c">&#9632;</p>

					<p>&nbsp;</p>

					<p class="f4"><span class="f3">{<a id="p11" href="../../../dhamma-vinaya/bd/mn/mn.142.olds.bd.htm#p11">11</a>}</span> Kathañ c'Ānanda,||<br />
					dakkhiṇā dāyakato visujjhati,||<br />
					no paṭiggāhakato?|| ||</p>
					
					<p class="f4">Idh'Ānanda,||<br />
					dāyako hoti silavā kalyāṇa-dhammo,||<br />
					paṭiggāhakā honti du-s-sīlā pāpa-dhammā.|| ||</p>

					<p class="f4"><a id="pg257"><span class="f2 g"><b>[257]</b></span></a> Evaṃ kho Ānanda,||<br />
					dakkhiṇā dāyakato visujjhati,||<br />
					no paṭiggāhakato.|| ||</p>

					<p class="f4">Kathañ c'Ānanda,||<br />
					dakkhiṇā paṭiggāhakato visujjhati,||<br />
					no dāyakato?|| ||</p>
					
					<p class="f4">Idh'Ānanda dāyako hoti du-s-sīlo||<br />
					pāpa-dhammo,||<br />
					paṭiggāhakā honti sīlavanto||<br />
					kalyāṇa-dhammā.|| ||</p>

					<p class="f4">Evaṃ kho Ānanda,||<br />
					dakkhiṇā paṭiggāhakato visujjhati,||<br />
					no dāyakato.|| ||</p>

					<p class="f4">Kathañ c'Ānanda,||<br />
					dakkhiṇā n'eva dāyakato visujjhati,||<br />
					no paṭiggāhakato?|| ||</p>

					<p class="f4">Idh'Ānanda,||<br />
					dāyako ca hoti du-s-sīlo,||<br />
					pāpa-dhammo,||<br />
					paṭiggāhakā ca honti du-s-sīlā,||<br />
					pāpa-dhammā.|| ||</p>

					<p class="f4">Evaṃ kho Ānanda,||<br />
					dakkhiṇā n'eva dāyakato visujjhati,||<br />
					no paṭiggāhakato.|| ||</p>

					<p class="f4">Kathañ c'Ānanda,||<br />
					dakkhiṇā dāyakatoc'eva visujjhati||<br />
					paṭiggāhakato ca?|| ||</p>
					
					<p class="f4">Idh'Ānanda,||<br />
					dāyako ca hoti silavā,||<br />
					kalyāṇa-dhammo,||<br />
					paṭiggāhakā ca honti silavanto,||<br />
					kalyāṇa-dhammā.|| ||</p>

					<p class="f4">Evaṃ kho Ānanda,||<br />
					dakkhiṇā dāyakato c'eva visujjhati||<br />
					paṭiggāhakato ca.|| ||</p>

					<p class="f4">Imā kho Ānanda,||<br />
					catasso dakkhiṇā-visuddhiyo" ti.|| ||</p>

					<p class="f4">Idam avoca Bhagavā.|| ||</p>
					
					<p class="f4"><span class="f3">{<a id="p12" href="../../../dhamma-vinaya/bd/mn/mn.142.olds.bd.htm#p12">12</a>}</span> Idaṃ vatvā Sugato athāparaṃ||<br />
					etad avoca Satthā:|| ||</p>

							<p class="f4 in2">Yo sīlavā du-s-sīlesu dadāti dānaṃ||<br />
							Dhammena laddhā supasanna-cinto,||<br />
							Abhisaddahaṃ kamma-phalaṃ uḷāraṃ||<br />
							Sā dakkhiṇā dāyakato visujjhati.|| ||</p>

							<p class="f4 in2">Yo du-s-sīlo silavantesu dadāti dānaṃ||<br />
							Adhammena laddhā appasanna-cītto,||<br />
							Anabhisaddahaṃ kamma-phalaṃ uḷāraṃ,||<br />
							Sā dakkhiṇā paṭiggāhakato visujjhati.|| ||</p>

							<p class="f4 in2">Yo du-s-sīlo dadāti dānaṃ||<br />
							Adhammena laddhā appasanna-cītto,||<br />
							Anabhisaddahaṃ kamma-phalaṃ uḷāraṃ,||<br />
							Sā dakkhiṇā n'ev'ubhato visujjhati.|| ||</p>

							<p class="f4 in2">Yo sīlavā silavantesu dadāti dānaṃ||<br />
							Dhammena laddhā supasanna-citto,||<br />
							Abhisaddahaṃ kamma-phalaṃ uḷāraṃ,||<br />
							Taṃ ve dānaṃ vipula-phalan ti brūmi.|| ||</p>

							<p class="f4 in2">Yo vīta-rāgo vīta-rāgesu dadāti dānaṃ||<br />
							Dhammena laddhā supasanna-citto||<br />
							Abhisaddahaṃ kamma-phalaṃ uḷāraṃ,||<br />
							Taṃ ve dānaṃ āmisa-dānāna vipula ti brūmi.|| ||</p>

					<p class="ctr">Dakkhiṇa-Vibhaṇga Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>