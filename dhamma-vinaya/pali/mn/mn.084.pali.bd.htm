<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya 84. King Avantiputta of Madhura has heard a boast by the brahmins that they were superior to all other peoples. He asks Venerable Kaccana the Great about this and receives a discourse showing that this is a lot of hot air. A very good example of the use of questions to bring about understanding in a questioner." />
<title>MN 84: Madhura Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p84">Sutta 84</a></h4>

					<h1>Madhura Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg83"><span class="f2 g"><b>[83]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.084.chlm.sbb.htm#p1">chlm</a>][<a href="../../../dhamma-vinaya/chlm/mn/mn.084.chlm.jras.htm#p1">chlm-2</a>][<a href="../../../dhamma-vinaya/pts/mn/mn.084.horn.pts.htm#p1">pts</a>][<a href="../../../dhamma-vinaya/mnl/mn/mn.084.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ āyasmā Mahā Kaccāno Madhurāyaṃ viharati Gundāvane.|| ||</p>

					<p class="f4">Assosi kho rājā Mādhuro Avantiputto:||<br />
					samaṇo khalu,||<br />
					bho, Kaccāno Madhurāyaṃ viharati Gundāvane.|| ||</p>

					<p class="f4">Taṃ kho pana bhavantaṃ Kaccānaṃ evaṃ kalyāṇo kitti-saddo abbhu-g-gato:|| ||</p>

					<p class="f4">'Paṇḍito vyatto medhāvī bahu-s-suto cittakathi kalyāṇapaṭibhāno vuddho c'eva arahā ca;||<br />
					sādhu kho pana tathā-rūpānaṃ arahataṃ dassanaṃ hotī' ti.|| ||</p>

					<p class="f4">Atha kho rājā Mādhuro Avantiputto bhadrāni bhadrāni yānāni yojāpetvā bhadraṃ yānaṃ abhiruhitvā bhadrehi bhadrehi yānehi Madhurāya niyyāsi mahaccarājānubhāvena āyasmantaṃ Mahā Kaccānaṃ dassanāya;||<br />
					yāvatikā yānassa bhūmi yānena gantvā yānā paccorohitvā pattiko va yen'āyasmā Mahā Kaccāno ten'upasaṅkami.|| ||</p>

					<p class="f4">Upasaṅkamitvā <a id="pg84"><span class="f2 g"><b>[84]</b></span></a> āyasmatā Mahā Kaccānena saddhiṃ sammodi,||<br />
					sammodanīyaṃ kathaṃ sārāṇiyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho rājā Mādhuro Avantiputto āyasmantaṃ Mahā Kaccānaṃ etad avoca:|| ||</p>

					<p class="f4">"Brāhmaṇā bho Kaccāna, evam āhaṃsu:|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Idha bhavaṃ Kaccāno kim āhā ti?|| ||</p>

					<p class="f4">Ghoso yeva kho eso, mahārāja, lokasmiṃ:|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Tad aminā p'etaṃ mahārāja,||<br />
					pariyāyena veditabbaṃ,||<br />
					yathā ghoso yev'eso lokasmiṃ:|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Khattiyassa ce pi ijjheyya dhanena vā dhaññena vā rajatena vā jātarūpena vā,||<br />
					khattiyo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					brāhmaṇo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					vesso pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					suddo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī ti|| ||</p>

					<p class="f4">Khattiyassa ce pi bho Kaccāna,||<br />
					ijjheyya dhanena vā dhaññena vā rajatena vā jātarūpena vā,||<br />
					khattiyo pi'ssāssa pubb'uṭṭhāyī pacchā-nipāti kiṅkārapaṭissāvī manāpacārī piyavādī,||<br />
					brāhmaṇo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					vesso pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					suddo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī ti|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Brāhmaṇassa ce pi ijjheyya dhanena vā dhaññena vā rajatena vā jātarūpena vā,||<br />
					brāhmaṇo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					vesso pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					suddo pi <a id="pg85"><span class="f2 g"><b>[85]</b></span></a>'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādīti||<br />
					khattiyo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī ti?|| ||</p>

					<p class="f4">Brāhmaṇassa ce pi bho Kaccāna, ijjheyya dhanena vā dhaññena vā rajatena vā jātarūpena vā,||<br />
					brāhmaṇo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					vesso pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					suddo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādīti||<br />
					khattiyo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Vessassa ce pi ijjheyya dhanena vā dhaññena vā rajatena vā jātarūpena vā,||<br />
					vesso pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī,||<br />
					suddo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī,||<br />
					khattiyo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī,||<br />
					brāhmaṇo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī ti?|| ||</p>

					<p class="f4">Vessassa ce pi bho kacracāna, ijjheyya dhanena vā dhaññena vā rajatena vā jātarūpena vā,||<br />
					vessopissā'ssa pubb'uṭṭhāyī pacchā-nipāti kiṅkārapaṭissāvī manāpacārī piyavādī,||<br />
					suddo pi'ssāssa pubb'uṭṭhāyī pacchā-nipāti kiṅkārapaṭissāvī manāpacārī piyavādi,||<br />
					kattiyopissā'ssa pacchā-nipāti kiṅkārapaṭissāvī manāpacārī piyavādī,||<br />
					brāhmaṇo pi'ssāssa pubb'uṭṭhāyī pacchā-nipāti kiṅkārapaṭissāvī manāpacārī piyavādī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Suddassa ce pi ijjheyya dhanena vā dhaññena vā rajatena vā jātarūpena vā,||<br />
					suddo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī,||<br />
					khattiyo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādi,||<br />
					brāhmaṇo pi'ssāssa pubb'uṭṭhāyī pacchā-nipāti kiṅkārapaṭissāvī manāpacārī piyavādī<br />
					vesso pi'ssāssa pubb'uṭṭhāyī paccānipāti kiṅkārapaṭissāvī manāpacārī piyavādī ti?|| ||</p>

					<p class="f4">Suddassa ce pi bho kacacāna,||<br />
					ijjheyya dhanena vā dhaññena vā rajatena vā jātarūpena vā,||<br />
					suddo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī,||<br />
					khattiyo pi'ssāssa pubb'uṭṭhāyī pacchānipātī kiṅkārapaṭissāvī manāpacārī piyavādī,||<br />
					brāhmaṇo pi'ssāssa pubb'uṭṭhāyī pacchānipātī kiṅkārapaṭissāvi manāpacārī piyavādī||<br />
					vesso pi'ssāssa pubb'uṭṭhāyī pacchā-nipāti kiṅkārapaṭissāvi manāpacārī piyavādī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Yadi evaṃ sante, ime cattāro vaṇnā samasamā honti?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4"><a id="pg86"><span class="f2 g"><b>[86]</b></span></a> Addhā kho bho Kaccāna, evaṃ sante ime cattāro vaṇṇā samasamā honti.|| ||</p>

					<p class="f4">Na'saṃ ettha kiñci nānā-karaṇaṃ samanupassāmī ti.|| ||</p>

					<p class="f4">Iminā pi kho etaṃ mahārāja,||<br />
					pariyāyena veditabbaṃ:||<br />
					yathā ghoso yev'eso lokasmiṃ;|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa khattiyo pāṇ-ā-tipātī adinn'ādāyī kāmesu micchā-cārī musā-vādī pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya?||<br />
					no vā?||<br />
					kathaṃ vā te ettha hoti' ti?|| ||</p>

					<p class="f4">Khattiyo pi hi bho Kaccāna,||<br />
					pāṇ-ā-tipātī adinn'ādāyī kāmesu micchā-cārī musā-vādī pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya.|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti:||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa brāhmaṇo pāṇ-ā-tipātī adinn'ādāyī kāmesu micchā-cārī musā-vādi pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinīpātaṃ Nirayaṃ upapa-j-jeyya?||<br />
					no vā?||<br />
					kathaṃ vā te ettha hoti' ti?|| ||</p>

					<p class="f4">Brāhmaṇo pi hi bho Kaccāna,||<br />
					pāṇ-ā-tipātī adinn'ādāyī kāmesu micchā-cārī musā-vādī pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya.|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti:||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa vesso pāṇ-ā-tipātī adinn'ādāyī kāmesu micchā-cārī musā-vādi pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya?||<br />
					no vā?||<br />
					kathaṃ vā te ettha hoti' ti?|| ||</p>

					<p class="f4">Vesso pi hi bho Kaccāna,||<br />
					pāṇ-ā-tipātī adinn'ādāyī kāmesu micchā-cārī musā-vādī pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya.|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti:||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa suddo pāṇ-ā-tipātī adinn'ādāyī kāmesumicrachācārī musā-vādī pisuṇā-vāco pharusā-vāco sampha-p-palāpi abhijjhālu vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4">Suddo pi hi bho Kaccāna,||<br />
					pāṇ-ā-tipātī adinn'ādāyī kāmesu micchā-cārī musā-vādī pisuṇā-vāco pharusā-vāco sampha-p-palāpī abhijjhālū vyāpanna-citto micchā-diṭṭhi,||<br />
					kāyassa bhedā param maraṇā apāyaṃ duggatiṃ vinipātaṃ Nirayaṃ upapa-j-jeyya.|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti:||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Yadi evaṃ sante, ime cattāro vaṇnā samasamā honti?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4"><a id="pg87"><span class="f2 g"><b>[87]</b></span></a> Addhā kho bho Kaccāna,||<br />
					evaṃ sante ime cattāro vaṇṇā samasamā honti,||<br />
					n'esaṃ ettha kiñci nānā-karaṇaṃ samanupassāmī ti.|| ||</p>

					<p class="f4">Iminā pi kho etaṃ mahārāja,||<br />
					pariyāyena veditabbaṃ: yathā ghoso yev'eso lokasmiṃ:|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa khattiyo pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi||<br />
					kāyassa bhedā param maraṇā sugatiṃ saggaṃ lokaṃ upapa-j-jeyya?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4">Khattiyo pi hi bho Kaccāna,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi,||<br />
					kāyassa bhedā param maraṇā sugatiṃ saggaṃ lokaṃ upapa-j-jeyya|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti;||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃmaññasi mahārāja?|| ||</p>

					<p class="f4">Idhāssa brāmaṇo pāṇ-ā-tipātā paṭivirato adinn'ādāna paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4">Brāmaṇo pi hi bho Kaccāna,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi,||<br />
					kāyassa bhedā param maraṇā sugatiṃ saggaṃ lokaṃ upapa-j-jeyya|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti;||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa vesso pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi kāyassa bhedā param maraṇā sugatiṃ saggaṃ lokaṃ upapa-j-jeyya?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4">Vesso pi hi bho Kaccāna,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi,||<br />
					kāyassa bhedā param maraṇā sugatiṃ saggaṃ lokaṃ upapa-j-jeyya|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti;||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idhāssa suddo pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā paṭivirato pharusā-vācā paṭivirato sampha-p-palāpā paṭivirato anabhijjhālu avyāpanna-citto sammā-diṭṭhi,||<br />
					kāyassa bhedā param maraṇā sugatiṃ saggaṃ lokaṃ upapa-j-jeyya?||<br />
					no vā?||<br />
					kathaṃ vā te ettha hotī ti?.|| ||</p>

					<p class="f4">Suddo pi hi bho Kaccāna,||<br />
					pāṇ-ā-tipātā paṭivirato adinn'ādānā paṭivirato kāmesu micchā-cārā paṭivirato musā-vādā paṭivirato pisunā-vācā1 paṭivirato pharusā-vācā paṭivirato sampha-p-palāpā paṭivirato anabhijjhālū avyāpanna-citto sammā-diṭṭhi,||<br />
					kāyassa bhedā param maraṇā sugatiṃ saggaṃ lokaṃ upapa-j-jeyya.|| ||</p>

					<p class="f4">Evaṃ me ettha hoti,||<br />
					evañ ca pana me etaṃ arahataṃ sutan ti.|| ||</p>

					<p class="f4">Sādhu sādhu mahārāja,||<br />
					sādhu kho te etaṃ mahārāja,||<br />
					evaṃ hoti;||<br />
					sādhu ca pana te etaṃ arahataṃ sutaṃ.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Yadi evaṃ sante, ime cattāro vaṇnā samasamā honti?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4"><a id="pg88"><span class="f2 g"><b>[88]</b></span></a> Addhā kho bho Kaccāna,||<br />
					evaṃ sante ime cattāro vaṇṇā samasamā honti.|| ||</p>

					<p class="f4">Na'saṃ ettha kiñci nānā-karaṇaṃ samanupassāmī ti.|| ||</p>

					<p class="f4">Iminā pi kho etaṃ mahārāja,||<br />
					pariyāyena veditabbaṃ:||<br />
					yathā ghoso yev'eso lokasmiṃ|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha khattiyo sandhiṃ vā chindeyya,||<br />
					nillopaṃ vā hareyya,||<br />
					ekāgārikaṃ vā kareyya,||<br />
					paripanthe vā tiṭṭheyya,||<br />
					paradāraṃ vā gaccheyya.|| ||</p>

					<p class="f4">Taṃ ce te purisā gahetvā dasseyyuṃ,||<br />
					'ayaṃ te, deva, coro āgucārī.|| ||</p>

					<p class="f4">Imassa yaṃ icchasi taṃ daṇḍaṃ paṇehī' ti.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Ghāteyyāma vā, bho Kaccāna,||<br />
					jāpeyyāma vā,||<br />
					pabbājeyyāma vā,||<br />
					yathā-paccayaṃ vā kareyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe khattiyo ti samaññā,||<br />
					sā'ssa antara-hitā,||<br />
					coro t'eva saṅkhaṃ gacchatī' ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha brāhmaṇo sandhiṃ vā chindeyya,||<br />
					nillopaṃ vā hareyya,||<br />
					ekāgārikaṃ vā kareyya,||<br />
					paripanthe vā tiṭṭheyya,||<br />
					paradāraṃ vā gaccheyya.|| ||</p>

					<p class="f4">Taṃ ce te purisā gahetvā dasseyyuṃ,||<br />
					'ayaṃ te, deva, coro āgucārī|| ||</p>

					<p class="f4">Imassa yaṃ icchasi taṃ daṇḍaṃ paṇehī' ti.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Ghāteyyāma vā, bho Kaccāna,||<br />
					jāpeyyāma vā,||<br />
					pabbājeyyāma vā,||<br />
					yathā-paccayaṃ vā kareyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe brāhmaṇo ti samaññā,||<br />
					sā'ssa antara-hitā,||<br />
					coro t'eva saṅkhaṃ gacchatī' ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha vesso sandhiṃ vā chindeyya,||<br />
					nillopaṃ vā hareyya,||<br />
					ekāgārikaṃ vā kareyya,||<br />
					paripanthe vā tiṭṭheyya,||<br />
					paradāraṃ vā gaccheyya.|| ||</p>

					<p class="f4">Taṃ ce te purisā gahetvā dasseyyuṃ,||<br />
					'ayaṃ te, deva, coro āgucārī.|| ||</p>

					<p class="f4">Imassa yaṃ icchasi taṃ daṇḍaṃ paṇehī' ti.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Ghāteyyāma vā, bho Kaccāna,||<br />
					jāpeyyāma vā,||<br />
					pabbājeyyāma vā,||<br />
					yathā-paccayaṃ vā kareyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe vesso ti samaññā,||<br />
					sā'ssa antara-hitā,||<br />
					coro t'eva saṅkhaṃ gacchatī' ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha suddo sandhiṃ vā chindeyya,||<br />
					nillopaṃ vā hareyya,||<br />
					ekāgārikaṃ vā kareyya,||<br />
					paripanthe vā tiṭṭheyya,||<br />
					paradāraṃ vā gaccheyya.|| ||</p>

					<p class="f4">Taṃ ce te purisā gahetvā dasseyyuṃ,||<br />
					'ayaṃ te, deva, coro āgucārī.|| ||</p>

					<p class="f4">Imassa yaṃ icchasi, taṃ daṇḍaṃ paṇehī' ti.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Ghāteyyāma vā, bho Kaccāna,||<br />
					jāpeyyāma vā,||<br />
					pabbājeyyāma vā,||<br />
					yathā-paccayaṃ vā kareyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe suddo ti samaññā,||<br />
					sā'ssa antara-hitā,||<br />
					coro t'eva saṅkhaṃ gacchatī' ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Yadi evaṃ sante, ime cattāro vaṇnā samasamā honti?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4">Addhā kho bho Kaccāna,||<br />
					evaṃ sante ime cattāro vaṇṇā samasamā honti n'esaṃ ettha kiñci nānā-karaṇaṃ samanupassāmī ti.|| ||</p>

					<p class="f4">Iminā pi kho etaṃ mahārāja,||<br />
					pariyāyena veditabbaṃ:||<br />
					yathā ghoso yev'eso lokasmiṃ:|| ||</p>

					<p class="f4">Brāhmaṇā va seṭṭho vaṇṇo, <a id="pg89"><span class="f2 g"><b>[89]</b></span></a> hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha khattiyo kesamasuṃ ohāretvā kāsāyāni vatthāni acchādetvā agārasmā anagāriyaṃ pabba-jito assa,||<br />
					virato pāṇ-ā-tipātā virato adinn'ādānā virato musā-vādā eka-bhattiko brahma-cārī sīlavā kalyāṇa-dhammo.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Abhivādeyyāma vā bho Kaccāna,||<br />
					paccuṭṭheyyāma vā āsanena vā nimanteyyāma,||<br />
					abhinimanteyyāma pi naṃ cīvara-piṇḍa-pāta-sen'āsana-gilāna-paccaya-bhesajja-parikkhārehi,||<br />
					dhammikaṃ vā assa rakkhāvaraṇaguttiṃ saṃvidaheyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe khattiyo ti samaññā,||<br />
					sā'ssa antara-hitā.|| ||</p>

					<p class="f4">Samaṇo t'eva saṅkhaṃ gacchatī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha brāhmaṇo kesamasuṃ ohāretvā kāsāyāni vatthāni acchādetvā agārasmā anagāriyaṃ pabba-jito assa,||<br />
					virato pāṇ-ā-tipātā virato adinn'ādānā virato musā-vādā eka-bhattiko brahma-cārī sīlavā kalyāṇa-dhammo.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Abhivādeyyāma vā bho Kaccāna,||<br />
					paccuṭṭheyyāma vā āsanena vā nimanteyyāma,<br />
					abhinimanteyyāma vā naṃ cīvara-piṇḍa-pāta-sen'āsana-gilāna-paccaya-bhesajja-parikkhārehi,||<br />
					dhammikaṃ vā assa rakkhāvaraṇaguttiṃ saṃvidaheyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe brāhmaṇo ti samaññā,||<br />
					sā'ssa antara-hitā.|| ||</p>

					<p class="f4">Samaṇo t'eva saṅkhaṃ gacchatī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha vesso kesamasuṃ ohāretvā kāsāyāni vatthāni acchādetvā agārasmā anagāriyaṃ pabba-jito assa,||<br />
					virato pāṇ-ā-tipātā virato adinn'ādānā virato musā-vādā eka-bhattiko brahma-cārī sīlavā kalyāṇa-dhammo.|| ||</p>

					<p class="f4">Kinti naṃ kareyyāsī ti?|| ||</p>

					<p class="f4">Abhivādeyyāma vā bho Kaccāna,||<br />
					paccuṭṭheyyāma vā āsanena vā nimanteyyāma,||<br />
					abhinimanteyyāma vā naṃ cīvara-piṇḍa-pāta-sen'āsana-gilāna-paccaya-bhesajja-parikkhārehi,||<br />
					dhammikaṃ vā assa rakkhāvaraṇaguttiṃ saṃvidaheyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe vesso ti samaññā,||<br />
					sā'ssa antara-hitā.|| ||</p>

					<p class="f4">Samaṇo t'eva saṅkhaṃ gacchatī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Idha suddo kesamasuṃ ohāretvā kāsāyāni vatthāni acchādetvā agārasmā anagāriyaṃ pabba-jito assa,||<br />
					virato pāṇ-ā-tipātā virato adinn'ādānā virato musā-vādā eka-bhattiko brahma-cārī sīlavā kalyāṇa-dhammo.|| ||</p>

					<p class="f4">Kinti naṃ kareyyāsīti?|| ||</p>

					<p class="f4">Abhivādeyyāma vā bho Kaccāna,||<br />
					paccuṭṭheyyāma vā āsanena vā nimanteyyāma,||<br />
					abhinimanteyyāma vā naṃ cīvara-piṇḍa-pāta-sen'āsana-gilāna-paccaya-bhesajja-parikkhārehi,||<br />
					dhammikaṃ vā assa rakkhāvaraṇaguttiṃ saṃvidaheyyāma.|| ||</p>

					<p class="f4">Taṃ kissa hetu?|| ||</p>

					<p class="f4">Yā hi'ssa bho Kaccāna,||<br />
					pubbe suddo ti samaññā,||<br />
					sā'ssa antara-hitā.|| ||</p>

					<p class="f4">Samaṇo t'eva saṅkhaṃ gacchatī ti.|| ||</p>

					<p class="f4">Taṃ kiṃ maññasi mahārāja?|| ||</p>

					<p class="f4">Yadi evaṃ sante, ime cattāro vaṇnā samasamā honti?||<br />
					no vā?||<br />
					kathaṃ vā te ettha hotī ti?|| ||</p>

					<p class="f4">Addhā kho bho Kaccāna,||<br />
					evaṃ sante ime cattāro vaṇṇā samasamā honti,||<br />
					n'esaṃ ettha kiñci nānā-karaṃ samanupassāmī ti.|| ||</p>

					<p class="f4">Iminā pi kho etaṃ mahārāja,||<br />
					pariyāyena veditabbaṃ:||<br />
					yathā ghoso yev'eso lokasmiṃ|| ||</p>

					<p class="f4">Brāhmaṇā va seṭṭho vaṇṇo, hīno añño vaṇṇo.|| ||</p>

					<p class="f4">Brāhmaṇā va sukko vaṇṇo, kaṇho añño vaṇṇo.|| ||</p>

					<p class="f4">Brāhmaṇā va sujjhanti, no abrāhmaṇā.|| ||</p>

					<p class="f4">Brāhmaṇā va Brahmuno puttā orasā mukhato jātā Brahmajā Brahmanimmitā Brahmadāyādā" ti.|| ||</p>

					<p class="f4"><a id="pg90"><span class="f2 g"><b>[90]</b></span></a>Evaṃ vutte rājā Mādhuro Avantiputto āyasmantaṃ Mahā Kaccānaṃ etad avoca:|| ||</p>

					<p class="f4">Abhikkantaṃ bho Kaccāna,||<br />
					abhikkantaṃ bho Kaccāna,||<br />
					seyyathā pi bho Kaccāna,||<br />
					nikkujjitaṃ vā ukkujjeyya paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya:||<br />
					cakkhu-manto rūpāni dakkhintī ti.|| ||</p>

					<p class="f4">Evam evaṃ bhotā kaccānena aneka-pariyāyena dhammo pakāsito,||<br />
					es'āhaṃ bhavantaṃ Kaccānaṃ saraṇaṃ gacchāmi Dhammañ ca bhikkhū-Saṅghañ ca,||<br />
					upāsakaṃ maṃ bhavaṃ Kaccāno dhāretu ajja-t-agge pāṇupetaṃ saraṇaṃ gatan ti.|| ||</p>

					<p class="f4">Mā kho maṃ tvaṃ mahārāja,||<br />
					saraṇaṃ agamāsi.|| ||</p>

					<p class="f4">Tam eva tvaṃ Bhagavantaṃ saraṇaṃ gaccha yam ahaṃ saraṇaṃ gato ti.|| ||</p>

					<p class="f4">Kahaṃ pana bho Kaccāna,||<br />
					etarahi so Bhagavā viharati arahaṃ Sammā Sambuddho ti?|| ||</p>

					<p class="f4">Parinibbuto kho mahārāja,||<br />
					etarahi so Bhagavā arahaṃ Sammā Sambuddho ti.|| ||</p>

					<p class="f4">Sace hi mayaṃ bho Kaccāna,||<br />
					suṇeyyāma taṃ Bhagavantaṃ dasasu yojanesu,||<br />
					dasa pi mayaṃ yojanāni gaccheyyāma taṃ Bhagavantaṃ dassanāya Arahantaṃ Sammā Sambuddhaṃ.|| ||</p>

					<p class="f4">Sace hi mayaṃ bho Kaccāna,||<br />
					suṇeyyāma taṃ Bhagavantaṃ vīsatiyā yojanesu,||<br />
					tiṃsatiyā yojanesu,||<br />
					cattālīsāya yojanesu,||<br />
					paññāsāya yojanesu,||<br />
					paññāsam pi mayaṃ yojanāni gaccheyyāma taṃ Bhagavantaṃ dassanāya Arahantaṃ Sammā Sambuddhaṃ.|| ||</p>

					<p class="f4">Yojanasate ce pi mayaṃ bho Kaccāna,||<br />
					suṇeyyāma taṃ Bhagavantaṃ,||<br />
					yojanasatam pi mayaṃ gaccheyyāma taṃ Bhagavantaṃ dassanāya Arahantaṃ Sammā Sambuddhaṃ.|| ||</p>

					<p class="f4">Yato ca kho bho Kaccāna,||<br />
					parinibbuto so Bhagavā,||<br />
				 	parinibbutam pi mayaṃ taṃ Bhagavantaṃ saraṇaṃ gacchāma||<br />
					Dhammañ ca||<br />
					bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Kaccāno dhāretu ajja-t-agge pāṇupetaṃ saraṇaṃ gatanti.|| ||</p>

					<p class="ctr">Madhura Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>