<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 75. The Wanderer Magandiya is raised from a view based on faith that health is the greatest good and that this is Nibbāna to an understanding of the satisfactions, the dangers and he escape from pleasures of the senses." />
<title>MN 75: Magandiya sutta</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p75">Sutta 75</a></h4>

					<h1>Māgandiya Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg501"><span class="f2 g"><b>[501]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.075.chlm.sbb.htm">chlm</a>][<a href="../../../dhamma-vinaya/pts/mn/mn.075.horn.pts.htm#p1">pts</a>][<a href="../../../dhamma-vinaya/ati/mn/mn.075.than.ati.htm#p1">than</a>][<a href="../../../dhamma-vinaya/wp/mn/mn.075.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.075.upal.mnl.htm#p1">upal</a>][<a href="../../../dhamma-vinaya/bd/mn/mn.075.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kurūsu viharati Kammāssa-dammaɱ nāma Kurūnaɱ nigamo Bhāradvāja-gottassa brāhmaṇassa agyāgāre tiṇa-santharake.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya Kammāssa-dammaɱ piṇḍāya pāvisi.|| ||</p>

					<p class="f4">Kammāssadamme piṇḍāya caritvā pacchā-bhattaɱ piṇḍa-pāta-paṭikkanto yenaññataro vana-saṇḍo ten'upasankami divā-vihārāya.|| ||</p>

					<p class="f4">Taɱ vana-saṇḍaɱ ajjhoga-hetvā aññatarasmiɱ rukkha-mūle divā-vihāraɱ nisīdi.|| ||</p>

					<p class="f4"><a id="pg502"><span class="f2 g"><b>[502]</b></span></a> Atha kho Māgandiyo paribbājako jaŋghā-vihāraɱ anucaŋkama-māno anuvicara-māno yena Bhāradvāja-gottassa brāhmaṇassa agy-ā-gāraɱ ten'upasankami.|| ||</p>

					<p class="f4">Addasā kho Māgandiyo paribbājako Bhāradvāja-gottassa brāhmaṇassa agyāgāre tiṇa-santharakaɱ paññattaɱ,||<br />
					disvāna Bhāradvāja-gottaɱ brāhmaṇaɱ etad avoca:|| ||</p>
					
					<p class="f4">'Kassa nv'ayaɱ bhoto Bhāradvājassa agyāgāre tiṇa-santharako paññatto.|| ||</p>

					<p class="f4">Samaṇa-seyyā-rūpaɱ maññeti.|| ||</p>

					<p class="f4">Atthi bho Māgandiya Samaṇo Gotamo Sakya-putto Sakya-kulā pabba-jito.|| ||</p>

					<p class="f4">Taɱ kho pana bhavantaɱ Gotamaɱ evaɱ kalyāṇo kitti-saddo abbhu-g-gato:|| ||</p>
					
					<p class="f4">'Iti pi so Bhagavā arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā' ti.|| ||</p>

					<p class="f4">Tassesā bhoto Gotamassa seyyā paññattāti.|| ||</p>

					<p class="f4">Du-d-diṭṭhaɱ vata bho Bhāradvāja addasāma ye mayaɱ tassa bhoto Gotamassa bhūnahuno seyyaɱ addasāmāti.|| ||</p>

					<p class="f4">'Rakkhass'etaɱ Māgandiya vācaɱ,||<br />
					rakkhass'etaɱ Māgandiya vācaɱ,||<br />
					bahū hi tassa bhoto Gotamassa khattiya-paṇḍitā pi brāhmaṇa-paṇḍitā pi gahapati-paṇḍitā pi samaṇa-paṇḍitā pi abhi-p-pasannā vinītā ariye ñāye dhamme kusale' ti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ hi no sutte ocaratī ti.|| ||</p>

					<p class="f4">Sace taɱ bhoto Māgandiyassa agaru āroceyyame taɱ samaṇassa Gotama-s-sāti.|| ||</p>

					<p class="f4">Appo-s-sukko bhavaɱ Bhāradvājo vuttova naɱ vadeyyāti.|| ||</p>

					<p class="f4">Assosi kho Bhagavā dibbāya sota-dhātuyā visuddhāya atikkanta mānusa-kāya Bhāradvāja-gottassa brāhmaṇassa Māgandiyena paribbājakena saddhiɱ imaɱ kathā-sallāpaɱ.|| ||</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito yena Bhāradvāja-gottassa brāhmaṇassa agy-ā-gāraɱ ten'upasankami.|| ||</p>

					<p class="f4">Upasaŋkamitvā nisīdi paññatte tiṇa-santharake.|| ||</p>

					<p class="f4">Atha kho Bhāradvāja-gotto brāhmaṇo yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Bhāradvāja-gottaɱ brāhmaṇaɱ Bhagavā etad avoca:</p>
					
					<p class="f4">'Ahu pana te Bhāradvāja Māgandiyena paribbājakena <a id="pg503"><span class="f2 g"><b>[503]</b></span></a> saddhiɱ imaɱ yeva tiṇa-santharakaɱ ārabbha kocid-eva kathā-sallāpo' ti.|| ||</p>

					<p class="f4">Evaɱ vutte Bhāradvāja-gotto brāhmaṇo saɱviggo loma-haṭṭha-jāto Bhagavantaɱ etad avoca:||<br />
					'Etad eva kho pana mayaɱ bhoto Gotamassa ārocetukāmā,||<br />
					atha ca pana bhavaɱ Gotamo anakkhātaɱ yeva akkhāsīti.|| ||</p>

					<p class="f4">Ayañ ca h'idaɱ Bhagavato Bhāradvāja-gottena brāhmaṇena saddhiɱ antarā kathā vippakatā hoti.|| ||</p>

					<p class="f4">Atha Māgandiyo paribbājako jaŋghā-vihāraɱ anucaŋkama-māno anuvicara-māno yena Bhāradvāja-gottassa brāhmaṇassa agy-ā-gāraɱ,||<br />
					yena Bhagavā ten'upasankami,||<br />
					upasankamitvā Bhagavatā saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Māgandiyaɱ paribbājakaɱ Bhagavā etad avoca.</p>

					<p class="f4">Cakkhuɱ kho Māgandiya rūp-ā-rāmaɱ rūpa-rataɱ rūpa-sammuditaɱ.|| ||</p>

					<p class="f4">Taɱ Tathāgatassa dantaɱ guttaɱ rakkhitaɱ saɱvutaɱ.|| ||</p>

					<p class="f4">Tassa ca saɱvarāya dhammaɱ deseti.|| ||</p>

					<p class="f4">Idaɱ nu te etaɱ Māgandiya sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaɱ:</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ hi no sutte ocaratī ti.|| ||</p>

					<p class="f4">Sotaɱ kho Māgandiya sadd-ā-rāmaɱ sadda-rataɱ sadda-sammuditaɱ.|| ||</p>

					<p class="f4">Taɱ Tathāgatassa dantaɱ guttaɱ rakkhitaɱ saɱvutaɱ.|| ||</p>

					<p class="f4">Tassa ca saɱvarāya dhammaɱ deseti.|| ||</p>

					<p class="f4">Idaɱ nu te etaɱ Māgandiya sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Taɱ kissa hetu?|| ||</p>
					
					<p class="f4">Evaɱ hi no sutte ocaratī ti.|| ||</p>

					<p class="f4">Ghānaɱ kho Māgandiya gandh-ā-rāmaɱ gandha-rataɱ gandha-sammuditaɱ.|| ||</p>

					<p class="f4">Taɱ Tathāgatassa dantaɱ guttaɱ rakkhitaɱ saɱvutaɱ.|| ||</p>

					<p class="f4">Tassa ca saɱvarāya dhammaɱ deseti.|| ||</p>

					<p class="f4">Idaɱ nu te etaɱ Māgandiya sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ hi no sutte ocaratī ti.|| ||</p>

					<p class="f4">Jivhā kho Māgandiya ras-ā-rāmā rasā-rattā rasa-sammuditā.|| ||</p>

					<p class="f4">Sā Tathāgatassa dantā guttā rakkhitā saɱvutā.|| ||</p>

					<p class="f4">Tassā ca saɱvarāya dhammaɱ deseti.|| ||</p>

					<p class="f4">Idaɱ nu te etaɱ Māgandiya sandhāya bhāsitaɱ:||<br />
					'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ hi no sutte ocaratī' ti.|| ||</p>

					<p class="f4">Kāyo kho Māgandiya phoṭṭhabb-ā-rāmo phoṭṭhabba-rato phoṭṭhabba-sammudito.|| ||</p>

					<p class="f4">So Tathāgatassa danto gutto rakkhito saɱvuto.|| ||</p>

					<p class="f4">Tassa ca saɱvarāya dhammaɱ deseti.|| ||</p>

					<p class="f4">Idaɱ nu te etaɱ Māgandiya sandhāya bhāsitaɱ:||<br />
					'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ hi no sutte ocaratī' ti.|| ||</p>

					<p class="f4">Mano kho Māgandiya dhamm-ā-rāmo dhamma-rato dhamma-sammudito.|| ||</p>

					<p class="f4">So Tathāgatassa danto gutto rakkhito saɱvuto.|| ||</p>

					<p class="f4">Tassa ca saɱvarāya dhammaɱ deseti.|| ||</p>

					<p class="f4">Idaɱ nu te etaɱ Māgandiya sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaɱ:|| ||</p>
					
					<p class="f4">'Bhūnahu Samaṇo Gotamo' ti.|| ||</p>

					<p class="f4">Taɱ kissa hetu?|| ||</p>

					<p class="f4">Evaɱ hi no sutte ocaratī' ti.|| ||</p>

					<p class="f4">Taɱ kiɱ maññasi Māgandiya idh'ekacco cakkhu- <a id="pg504"><span class="f2 g"><b>[504]</b></span></a> viññeyyehi rūpehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena rūpānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā rūpa-taṇhaɱ pahāya rūpa-pariḷāhaɱ paṭivinodetvā vigata-pipāso ajjhattaɱ vūpasanta-citto vihareyya.|| ||</p>

					<p class="f4">Imassa pana te Māgandiya kimassa vacanīyanti:||<br />
					na kiñci bho Gotama.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Idh'ekacco sota-viññeyyehi saddehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena saddānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā sadda-taṇhaɱ pahāya sadda-pariḷāhaɱ paṭivinodetvā vigata-pipāso ajjhattaɱ vūpasanta-citto vihareyya.|| ||</p>

					<p class="f4">Imassa pana te Māgandiya kimassa vacanīyanti:||<br />
					na kiñci bho Gotama.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Idh'ekacco ghāna-viññeyyehi gandhehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena gandhānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā gandha-taṇhaɱ pahāya gandha-pariḷāhaɱ paṭivinodetvā vigata-pipāso ajjhattaɱ vūpasanta-citto vihareyya.|| ||</p>

					<p class="f4">Imassa pana te Māgandiya kimassa vacanīyanti:||<br />
					na kiñci bho Gotama.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Idh'ekacco jivhā-viññeyyehi rasehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena rasānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā rasa-taṇhaɱ pahāya rasa-pariḷāhaɱ paṭivinodetvā vigata-pipāso ajjhattaɱ vūpasanta-citto vihareyya.|| ||</p>

					<p class="f4">Imassa pana te Māgandiya kimassa vacanīyanti:|| ||</p>
					
					<p class="f4">Na kiñci bho Gotama.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Idh'ekacco kāya-viññeyyehi phoṭṭhabbehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena poṭṭhabbānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā phoṭṭhabba-taṇhaɱ pahāya phoṭṭhabba-pariḷāhaɱ paṭivinodetvā vigata-pipāso ajjhattaɱ vūpasanta-citto vihareyya.|| ||</p>

					<p class="f4">Imassa pana te Māgandiya kimassa vacanīyanti:||<br />
					na kiñci bho Gotama.|| ||</p>

					<p class="f4">Ahaɱ kho pana Māgandiya pubbe agāriya-bhūto samāno pañcahi kāma-guṇehi samappito samaŋgī-bhūto paricāresiɱ.|| ||</p>

					<p class="f4">Cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Sota-viññeyyehi saddehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Ghāna-viññeyyehi gandhehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Tassa mayhaɱ Māgandiya tayo pāsādā ahesuɱ: eko vassiko eko hemantiko eko gimhiko.|| ||</p>

					<p class="f4">So kho ahaɱ Māgandiya vassike pāsāde vassike cattāro māse nippurisehi turiyehi paricāraya-māno na heṭṭhā pāsādaɱ orohāmi.|| ||</p>

					<p class="f4">So aparena samayena kāmānaɱ yeva samudayañ ca atthaɱ-gamañ ca assādañ ca ādīnavañ ca nissaraṇañ ca yathā-bhūtaɱ viditvā kāma-taṇhaɱ pahāya kāma-pariḷāhaɱ paṭivinodetvā vigata-pipāso ajjhattaɱ vūpasanta-citto viharāmi.|| ||</p>

					<p class="f4">So aññe satte passāmi kāmesu avīta-rāge kāma-taṇhāhi khajja-māne kāma-pariḷāhena pariḍayha-māne kāme paṭisevante.|| ||</p>

					<p class="f4">So tesaɱ na pihemi.|| ||</p>

					<p class="f4">Na tattha abhiramāmi.|| ||</p>

					<p class="f4">Taɱ kissa hetu?|| ||</p>
					
					<p class="f4">Yā hayaɱ Māgandiya ratī aññatr'eva kāmehi aññatra akusalehi dhammehi api dibbaɱ <a id="pg505"><span class="f2 g"><b>[505]</b></span></a> sukhaɱ samadhigayha tiṭṭhati,||<br />
					tāya ratiyā rama-māno hīnassa na pihemi.|| ||</p>

					<p class="f4">Na tattha abhiramāmi.|| ||</p>

					<p class="f4">Seyyathā pi Māgandiya gahapati vā gahapati-putto vā aḍḍho maha-d-dhano mahā-bhogo pañcahi kāma-guṇehi samppito samaŋgī-bhūto paricāreyya.|| ||</p>

					<p class="f4">Cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Sota-viñañeyyehi saddehi iṭṭhehi kantehi manāpehi piyarūpehi kām'ūpasaɱhitehi rajanīyehi ghāna-viññeyyehi gandhehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So kāyena su-caritaɱ caritvā vācāya su-caritaɱ caritvā manasā su-caritaɱ caritvā kāyassa bhedā param maraṇā sugatiɱ saggaɱ lokaɱ upapa-j-jeyya devānaɱ Tāvatiɱsānaɱ saha-vyataɱ.|| ||</p>

					<p class="f4">So tattha nandane vane accharā-Saŋgha-parivuto dibbehi pañcahi kāma-guṇehi samappito samaŋgīto paricāreyya.|| ||</p>

					<p class="f4">So passeyya gahapatiɱ vā gahapati-puttaɱ vā pañcahi kāma-guṇehi samappitaɱ samaŋgī-bhūtaɱ paricāraya-mānaɱ.|| ||</p>

					<p class="f4">Taɱ kiɱ maññasi Māgandiya,||<br />
					api nu so deva-putto nandane vane accharā-Saŋgha-parivuto dibbehi pañcahi kāma-guṇehi samappito samaŋgī-bhūto paricāraya-māno amussa gahapatissa vā gahapati-puttassa vā piheyya mānusakānaɱ vā pañcannaɱ kāma-guṇānaɱ,||<br />
					mānusakehi vā kāmehi āvaṭṭeyyāti.|| ||</p>

					<p class="f4">No h'idaɱ bho Gotama,||<br />
					taɱ kissa hetu:||<br />
					mānusakehi bho Gotama kāmehi dibbā kāmā abhikkantatarā paṇītatarā cā ti.|| ||</p>

					<p class="f4">Evam eva kho ahaɱ Māgandiya pubbe agāriya-bhūto samāno pañcahi kāma-guṇehi samappito samaŋgī-bhūto paricāresiɱ:||<br />
					cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Sota-viñañeyyehi saddehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Ghāna-viññeyyehi gandhehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena kāmānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā kāma-taṇhaɱ pahāya kāma-pariḷāhaɱ paṭivinodetvā vigata-pipāso ajjhattaɱ vūpasanta-citto viharāmi.|| ||</p>

					<p class="f4">So aññe satte passāmi kāmesu avīta-rāge kāma-taṇhāhi khajja-māne kāma-pariḷāhena <a id="pg506"><span class="f2 g"><b>[506]</b></span></a> pariḍayha-māne kāme paṭisevante.|| ||</p>

					<p class="f4">So tesaɱ na pihemi,||<br />
					na tattha abhiramāmi.|| ||</p>

					<p class="f4">Taɱ kissa hetu?|| ||</p>

					<p class="f4">Yā ha'yaɱ Māgandiya rati aññatr'eva kāmehi aññatra akusalehi dhammehi api dibbaɱ sukhaɱ samadigayha tiṭṭhati,||<br />
					tāya ratiyā rama-māno hīnassa na pihemi.|| ||</p>

					<p class="f4">Na tattha abhiramāmi.|| ||</p>

					<p class="f4">Seyyathā pi Māgandiya kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aŋg'ārakāsuyā kāyaɱ paritāpeyya,||<br />
					tassa mitt-ā-maccā ñāti-sāḷo-hitā bhisakkaɱ salla-kattaɱ upaṭṭh-ā-peyyuɱ,||<br />
					tassa so bhsakko salla-katto bhesajjaɱ kareyya,||<br />
					so taɱ bhesajjaɱ āgamma kuṭṭhehi parimucceyya arogo assa sukhī serī sayaɱvasī yena kām'aŋgamo.|| ||</p>

					<p class="f4">So aññaɱ kuṭṭhiɱ purisaɱ passeyya aru-gattaɱ pakka-gattaɱ kimīhi khajja-mānaɱ nakhehi vaṇa-mukhāni vippatacchamānaɱ aŋg'ārakāsuyā kāyaɱ paritāpentaɱ.|| ||</p>

					<p class="f4">Taɱ kiɱ maññasi Māgandiya,||<br />
					'api nu so puriso amussa kuṭṭhi'ssa purisassa piheyya,||<br />
					aŋg'ārakāsuyā vā bhesajja-paṭisevanāya vā' ti.|| ||</p>

					<p class="f4">No h'idaɱ bho Gotama.|| ||</p>

					<p class="f4">Taɱ kissa hetu?|| ||</p>

					<p class="f4">Roge hi bho Gotama sati bhesajjena karaṇīyaɱ hoti,||<br />
					roge asati bhesajjena karaṇīyaɱ na hotī' ti.|| ||</p>

					<p class="f4">Evam eva kho ahaɱ Māgandiya pubbe agāriya-bhūto samāno pañcahi kāma-guṇehi samappito samaŋgī-bhūto paricāresiɱ.|| ||</p>

					<p class="f4">Cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Sota-viñañeyyehi saddehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Ghāna-viññeyyehi gandhehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaɱhitehi rajanīyehi.|| ||</p>

					<p class="f4">So aparena samayena kāmānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ|| ||</p>

					<p class="f4">Viditvā kāma-taṇhaɱ pahāya kāma-pariḷāhaɱ paṭivinodetvā vigata-pipāso ajjhattaɱ vūpasanta-citto viharāmi.|| ||</p>

					<p class="f4">So aññe satte passāmi kāmesu avīta-rāge kāma-taṇhāhi khajja-māne kāma-pariḷāhena pariḍayha-māne kāme paṭisevante.|| ||</p>

					<p class="f4">So tesaɱ na pihemi,||<br />
					na tattha abhiramāmi.|| ||</p>

					<p class="f4">Taɱ kissa hetu?|| ||</p>

					<p class="f4">Yā ha'yaɱ Māgandiya rati aññatr'eva kāmehi aññatra akusalehi dhammehi api dibbaɱ sukhaɱ samadigayha tiṭṭhati,||<br />
					tāya ratiyā rama-māno hīnassa na pihemi.|| ||</p>

					<p class="f4">Na tattha abhiramāmi.</p>

					<p class="f4"><a id="pg507"><span class="f2 g"><b>[507]</b></span></a> Seyyathā pi Māgandiya kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aŋg'ārakāsuyā kāyaɱ paritāpeyya.|| ||</p>

					<p class="f4">Tassa mitt-ā-maccā ñāti-sāḷo-hitā bhisakkaɱ salla-kattaɱ upaṭṭh-ā-peyyuɱ.|| ||</p>

					<p class="f4">Tassa so bhsakko salla-katto bhesajjaɱ kareyya.|| ||</p>

					<p class="f4">So taɱ bhesjaɱ āgamma kuṭṭhehi parimucceyya.|| ||</p>

					<p class="f4">Arogo assa sukhī serī sayaɱvasī yena kām'aŋgamo.|| ||</p>

					<p class="f4">Tam enaɱ dve balavanto purisā nānā bāhāsu gahetvā aŋg'ārakāsuɱ upakaḍḍheyyuɱ.|| ||</p>

					<p class="f4">Taɱ kiɱ maññasi Māgandiya,||<br />
					api nu so puriso iti cīti c'eva kāyaɱ sannāmeyyā' ti.|| ||</p>

					<p class="f4">Evaɱ bho Gotama.|| ||</p>

					<p class="f4">Taɱ kissa hetu?|| ||</p>

					<p class="f4">'Asu hi bho Gotama aggi dukkha-samphasso c'eva mah-ā-bhitāpo ca mahā-pariḷāhocā' ti.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Idān'eva nu kho so aggi dukkha-samphasso c'eva mah-ā-bhitāpo ca mahā-pariḷāho ca,||<br />
					udāhu pubbe pi so aggi dukkha-samphasso c'eva mah-ā-bhitāpo ca mahā-pariḷāho cā ti.|| ||</p>

					<p class="f4">Idāni c'eva bho Gotama so aggi dukkha-samphasso c'eva mah-ā-bhitāpo ca mahā-pariḷāho ca.|| ||</p>

					<p class="f4">Pubbe pi so aggi dukkha-samphasso c'eva mah-ā-bhitāpo ca mahā-pariḷāho ca,||<br />
					asuhi ca bho Gotama kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno upahat-indriyo dukkha-samphasseyeva aggismiɱ sukham iti viparīta-saññaɱ pacca-latthāti.|| ||</p>

					<p class="f4">Evam eva kho Māgandiya atītam pi addhānaɱ kāmā dukkha-samphassā c'eva mah-ā-bhitāpā ca mahā-pariḷāhā ca.|| ||</p>

					<p class="f4">Anāgatam pi addhānaɱ kāmā dukkha-samphassā c'eva mah-ā-bhitāpā ca mahā-pariḷāhā ca,||<br />
					etarahi pi paccuppannaɱ addhānaɱ kāmā dukkha-samphassā c'eva mah-ā-bhitāpā ca mahā-pariḷāhā ca.|| ||</p>

					<p class="f4">Ime ca Māgandiya sattā kāmesu avīta-rāgā kāma-taṇhāhi khajja-mānā kāma-pariḷāhena pariḍayha-mānā upahat-indriyā dukkha-samphassesveva kāmesu sukham iti viparīta-saññaɱ pacca-latthuɱ.|| ||</p>

					<p class="f4">Seyyathā pi Māgandiya kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aŋg'ārakāsuyā kāyaɱ paritāpeti.|| ||</p>

					<p class="f4">Yathā yathā kho Māgandiya asu kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aŋg'ārakāsuyā kāyaɱ paritāpeti,||<br />
					tathā tathāssa tāni vaṇa-mukhāni <a id="pg508"><span class="f2 g"><b>[508]</b></span></a> asucitarāni c'eva honti du-g-gandhatarāni ca pūtikatarāni ca.|| ||</p>

					<p class="f4">Hoti c'eva kāci sātamattā assādamattā yad idaɱ vaṇa-mukhānaɱ kaṇḍūvana-hetu.|| ||</p>

					<p class="f4">Evam eva kho Māgandiya sattā kāmesu avīta-rāgā kāma-taṇhāhi khajja-mānā kāma-pariḷāhena pariḍayha-mānā kāme paṭisevanti.|| ||</p>

					<p class="f4">Yathā yathā kho Māgandiya sattā kāmesu avīta-rāgā kāma-taṇhāhi khajja-mānā kāma-pariḷāhena pariḍayha-mānā kāme paṭisevanti,||<br />
					tathā tathā tesaɱ sattānaɱ kāma-taṇhā c'eva pavaḍḍhati,||<br />
					kāma-pariḷāhena ca pariḍayhanti.|| ||</p>

					<p class="f4">Hoti c'eva kāci sātamattā assādamattā yad idaɱ pañca kāma-guṇe paṭicca.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Api nu te diṭṭho vā suto vā rājā vā rāja-mahā-matto vā pañcahi kāma-guṇehi samappito samaŋgī-bhūto paricāraya-māno kāma-taṇhaɱ a-p-pahāya kāma-pariḷāhaɱ appaṭi-vinodetvā vigata-pipāso ajjhattaɱ vūpasanta-citto vihāsi vā,||<br />
					viharati vā,||<br />
					viharissati vāti.|| ||</p>

					<p class="f4">No h'idaɱ bho Gotama.|| ||</p>

					<p class="f4">Sādhu Māgandiya, mayā pi kho etaɱ Māgandiya n'eva diṭṭhaɱ na sutaɱ rājā vā rāja-mahā-matto vā pañcahi kāma-guṇehi samappito samaŋgī-bhūto paricāraya-māno kāma-taṇhaɱ a-p-pahāya kāma-pariḷāhaɱ appaṭi-vinodetvā vigata-pipāso ajjhattaɱ vūpasanta-citto vihāsi vā,||<br />
					viharati vā,||<br />
					viharissati vā.|| ||</p>

					<p class="f4">Atha kho Māgandiya ye hi keci samaṇā vā brāhmaṇā vā vigata-pipāsā ajjhattaɱ vūpasanta-cittā vihaɱsu1 vā,||<br />
					viharanti vā,||<br />
					viharissati vā.|| ||</p>

					<p class="f4">Sabb'ete kāmānaɱ yeva samudayañ ca atthaŋ-gamañ ca assādañ ca ādīnavañ ca nissaraṇañ ca yathā-bhūtaɱ viditvā kāma-taṇhaɱ pahāya kāma-pariḷāhaɱ paṭivinodetvā vigata-pipāsā ajjhattaɱ vūpasanta-cittā vihaɱsu1 vā,||<br />
					viharanti vā,||<br />
					vihari-s-santi vāti.|| ||</p>

					<p class="f4">Atha kho Bhagavā tāyaɱ velāyaɱ imaɱ udānaɱ udānesi:|| ||</p>

							<p class="f4 in2">'Ārogya-paramā lābhā||<br />
							Nibbānaɱ paramaɱ sukhaɱ,||<br />
							Aṭṭhaŋgiko ca maggānaɱ||<br />
							khemaɱ amata-gāminanti.|| ||</p>

					<p class="f4">Evaɱ vutte Māgandiyo paribbājako Bhagavantaɱ etad avoca:|| ||</p>

					<p class="f4">'Acchariyaɱ bho Gotama,||<br />
					abbhutaɱ bho Gotama,||<br />
					yāva su-bhāsitañ ci'daɱ bhotā Gotamena:|| ||</p>

							<p class="f4 in2"><a id="pg509"><span class="f2 g"><b>[509]</b></span></a> 'Ārogya-paramā lābhā||<br />
							Nibbānaɱ paramaɱ sukhan' ti.|| ||</p>

					<p class="f4">Mayā pi kho etaɱ bho Gotama sutaɱ pubba-kānaɱ paribbājakānaɱ ācariya-pācariyānaɱ bhāsa-mānānaɱ:|| ||</p>

							<p class="f4 in2">'Ārogya-paramā lābhā||<br />
							Nibbānaɱ paramaɱ sukhan' ti.|| ||</p>

					<p class="f4">Ta-y-idaɱ bho Gotama sametī ti.|| ||</p>

					<p class="f4">Yampana te etaɱ Māgandiya sutaɱ pubba-kānaɱ paribbājakānaɱ ācariya-pācariyānaɱ bhāsa-mānānaɱ:|| ||</p>

							<p class="f4 in2">'Ārogya-paramā lābhā||<br />
							Nibbānaɱ paramaɱ sukhan' ti.|| ||</p>

					<p class="f4">'Kataman-taɱ ārogyaɱ,||<br />
					kataman-taɱ Nibbānan' ti.|| ||</p>

					<p class="f4">Evaɱ vutte Māgandiyo paribbājako sakān'eva sudaɱ gattāni pāṇinā anomajjati.|| ||</p>

					<p class="f4">Idantaɱ bho Gotama ārogyaɱ,||<br />
					idantaɱ Nibbānaɱ.|| ||</p>

					<p class="f4">Ahaɱ hi bho Gotama etarahi arogo sukhī,||<br />
					na maɱ kiñci ābādhayatī' ti.|| ||</p>

					<p class="f4">Seyyathā pi Māgandiya jaccandho puriso,||<br />
					so na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohita-kāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaɱ,||<br />
					na passeyya tāraka-rūpāni,||<br />
					na passeyya candima-suriye,||<br />
					so suṇeyya cakkhu-mato bhāsa-mānassa:||<br />
					'chekaɱ vata bho odātaɱ vatthaɱ abhirūpaɱ nimmalaɱ sucinti.|| ||</p>

					<p class="f4">So odāta-pariyesanaɱ careyya.|| ||</p>

					<p class="f4">Tam enaɱ aññataro puriso tela-masi-katena sāhuḷacīvarena vañceyya:|| ||</p>
					
					<p class="f4">Idan te amho purisa odātaɱ vatthaɱ abhirūpaɱ nimmalaɱ sucinti.|| ||</p>

					<p class="f4">So taɱ paṭigaṇheyya,||<br />
					paṭiggahetvā pārupeyya,||<br />
					pārupitvā atta-mano atta-mana-vācaɱ nicchāreyya:|| ||</p>
					
					<p class="f4">'Chekaɱ vata bho odātaɱ vatthaɱ abhirūpaɱ nimmalaɱ sucin' ti.|| ||</p>

					<p class="f4">Taɱ kiɱ maññasi Māgandiya?|| ||</p>
					
					<p class="f4">Api nu so jaccandho puriso jānanto passanto amuɱ tela-masi-kataɱ sāhuḷa-cīvaraɱ paṭigaṇheyya,||<br />
					paṭiggahetvā pārupeyya,||<br />
					pārupitvā atta-mano atta-mana-vācaɱ nicchāreyya:||<br />
					'chekaɱ vata bho odātaɱ vatthaɱ abhirūpaɱ nimmalaɱ suci'nti,||<br />
					udāhu cakkhu-mato saddāyāti.|| ||</p>

					<p class="f4">Ajānanto hi bho Gotama apassanto so jaccandho puriso amuɱ tela-masi-kataɱ sāhuḷa-cīvaraɱ paṭigaṇheyya,||<br />
					paṭiggahetvā pārupeyya,||<br />
					pārupitvā atta-mano atta-mana-vācaɱ nicchāreyya:|| ||</p>
					
					<p class="f4"><a id="pg510"><span class="f2 g"><b>[510]</b></span></a> Chekaɱ vata bho odātaɱ vatthaɱ abhirūpaɱ nimmalaɱ sucinti,||<br />
					cakkhu-mate saddhāyāti.|| ||</p>

					<p class="f4">Evam eva kho Māgandiya añña-titthiyā paribbājakā andhā ackkhukā,||<br />
					ajānantā ārogyaɱ,||<br />
					apassantā Nibbānaɱ.|| ||</p>

					<p class="f4">Atha ca pani'maɱ gāthaɱ bhāsanti.|| ||</p>

							<p class="f4 in2">'Ārogya paramā lābhā Nibbānaɱ paramaɱ sukhan' ti.|| ||</p>

					<p class="f4">Pubba-kehesā Māgandiya arahantehi Sammā-Sam-Buddhehī gāthā bhāsitā.|| ||</p>

							<p class="f4 in2">'Ārogya-paramā lābhā Nibbānaɱ paramaɱ sukhaɱ,||<br />
							Aṭṭhaŋgiko ca maggānaɱ khemaɱ amata-gāminan' ti.|| ||</p>

					<p class="f4">Sā etarahi anupubbena puthujjana-gatā.|| ||</p>

					<p class="f4">Ayaɱ kho pana Māgandiya kāyo roga-bhūto gaṇḍa-bhūto salla-bhūto agha-bhūto ābādha-bhūto.|| ||</p>

					<p class="f4">So tvaɱ imaɱ kāyaɱ roga-bhūtaɱ gaṇḍa-bhūtaɱ salla-bhūtaɱ agha-bhūtaɱ ābādha-bhūtaɱ||<br />
					'idaɱ taɱ bho Gotama ārogyaɱ idaɱ taɱ Nibbāna'nti vadesi.|| ||</p>

					<p class="f4">Taɱ hi te Māgandiya ariyaɱ cakkhuɱ n'atthi yena tvaɱ ariyena cakkhunā ārogyaɱ jāneyyāsi,||<br />
					Nibbānaɱ passeyyāsīti.|| ||</p>

					<p class="f4">Evaɱ pasanno ahaɱ bhoto Gotamassa,||<br />
					pahoti me bhavaɱ Gotamo tathā dhammaɱ desetuɱ,||<br />
					yathā'haɱ ārogyaɱ jāneyyaɱ,||<br />
					Nibbānaɱ passeyyan' ti.|| ||</p>

					<p class="f4">Seyyathā pi Māgandiya jaccandho puriso,||<br />
					so na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohita-kāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaɱ,||<br />
					na passeyya tāraka-rūpāni,||<br />
					na passeyya candima-suriye,||<br />
					tassa mitt-ā-maccā ñāti-sāḷo-hitā bhisakkaɱ salla-kattaɱ upaṭṭh-ā-peyyuɱ.|| ||</p>

					<p class="f4">Tassa so bhsakko salla-katto bhesajjaɱ kareyya.|| ||</p>

					<p class="f4">So taɱ bhesajjaɱ āgamma na cakkhūni uppādeyya,||<br />
					na cakkhūni visodheyya.|| ||</p>

					<p class="f4">Taɱ kiɱ maññasi Māgandiya,||<br />
					nanu so vejjo yāva-d-eva kilamathassa vighātassa bhāgī assā' ti.|| ||</p>

					<p class="f4">Evaɱ bho Gotama.|| ||</p>

					<p class="f4">Evam eva kho Māgandiya ahañ c'eva te Dhammaɱ deseyyaɱ idantaɱ ārogyaɱ,||<br />
					idantaɱ Nibbānanti.|| ||</p>

					<p class="f4">So tvaɱ ārogyaɱ na jāneyyāsi,||<br />
					Nibbānaɱ na passeyyāsi.|| ||</p>

					<p class="f4">So mam'assa kilamatho,||<br />
					sā mam'assa vihesā' ti.|| ||</p>

					<p class="f4"><a id="pg511"><span class="f2 g"><b>[511]</b></span></a> Evaɱ pasanno ahaɱ bhoto Gotamassa,||<br />
					pahoti me bhavaɱ Gotamo tathā dhammaɱ desetuɱ,||<br />
					yathā'haɱ ārogya jāneyyaɱ Nibbānaɱ passeyyanti.|| ||</p>

					<p class="f4">Seyyathā pi Māgandiya jaccandho puriso so na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohita-kāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaɱ,||<br />
					na passeyya tāraka-rūpāni,||<br />
					na passeyya candima-suriye.|| ||</p>

					<p class="f4">So suṇeyya cakkhu-mato bhāsa-mānassa 'chekaɱ vata bho odātaɱ vatthaɱ abhirūpaɱ nimmalaɱ sucin' ti.|| ||</p>

					<p class="f4">So odāta-pariyesanaɱ careyya.|| ||</p>

					<p class="f4">Tamenaññataro puriso tela-masi-katena sāhuḷacīvarena vañceyya,||<br />
					idan te ambho purisa odātaɱ vatthaɱ abhirūpaɱ nimmalaɱ sucinti.|| ||</p>

					<p class="f4">So taɱ paṭigaṇheyya,||<br />
					paṭiggahetvā pārupeyya.|| ||</p>

					<p class="f4">Tassa mitt-ā-maccā ñāti-sāḷo-hitā bhisakkaɱ salla-kattaɱ upaṭṭh-ā-peyyuɱ.|| ||</p>

					<p class="f4">Tassa so bhsakko salla-katto bhesajjaɱ kareyya: uddha-virecanaɱ adho-virecanaɱ añjanaɱ paccañjanaɱ natthu-kammaɱ.|| ||</p>

					<p class="f4">So taɱ bhesajjaɱ āgamma cakkhūni uppādeyya,||<br />
					cakkhūni visodheyya.|| ||</p>

					<p class="f4">Tassa saha cakkhu-p-pādā yo amusmiɱ tela-masi-kate sāhuḷacīvare chanda-rāgo,||<br />
					so pahīyetha.|| ||</p>

					<p class="f4">Tañ ca naɱ purisaɱ amittato pi daheyya.|| ||</p>

					<p class="f4">Paccatthikato pi daheyya.|| ||</p>

					<p class="f4">Api ca jīvitā voropetabbaɱ maññeyya,||<br />
					'dīgha-rattaɱ vata bho ahaɱ iminā purisena tela-masi-katena sāhuḷacīvarena nikato vañcito paluddho.|| ||</p>

					<p class="f4">'Idan te ambho purisa odātaɱ vatthaɱ chekaɱ abhirūpaɱ nimmalaɱ sucinti.|| ||</p>

					<p class="f4">Evam eva kho Māgandiya ahañ c'eva te Dhammaɱ deseyyaɱ:||<br />
					'idantaɱ ārogyaɱ,||<br />
					idantaɱ Nibbānan' ti.|| ||</p>

					<p class="f4">So tvaɱ ārogyaɱ jāneyyāsi,||<br />
					Nibbānaɱ passeyyāsi.|| ||</p>

					<p class="f4">Tassa te saha cakkhu-p-pādā yo pañca-supādāna-k-khandhesu chanda-rāgo,||<br />
					so pahīyetha,||<br />
					api ca te evam assa dīgha-rattaɱ vata bho ahaɱ iminā cittena nikato vañcito paluddho,||<br />
					ahaɱ hi rūpaɱ yeva upādiya-māno upādiyiɱ,||<br />
					vedanaɱ yeva upādiya-māno upādiyiɱ,||<br />
					saññaɱ yeva upādiya-māno upādiyiɱ,||<br />
					sankhāre yeva upādiya-māno upādiyiɱ,||<br />
					viññāṇaɱ yeva upādiya-māno upādiyiɱ.|| ||</p>

					<p class="f4">Tassa me upādāna-paccayā bhavo,||<br />
					bhava paccayā jāti,||<br />
					jāti-paccayā jarā-maraṇaɱ soka-parideva-dukkha-domanass- <a id="pg512"><span class="f2 g"><b>[512]</b></span></a> upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hotī' ti.|| ||</p>

					<p class="f4">Evaɱ pasanno ahaɱ bhoto Gotamassa:||<br />
					pahoti me bhavaɱ Gotamo tathā dhammaɱ desetuɱ,||<br />
					yathā'haɱ imamhā āsanā anandho vuṭṭhaheyyan' ti.|| ||</p>

					<p class="f4">Tena hi tvaɱ Māgandiya sappurise bhajeyyāsi,||<br />
					yato kho tvaɱ Māgandiya sappurise bhajissasi,||<br />
					tato tvaɱ Māgandiya Sad'Dhammaɱ sossasi.|| ||</p>

					<p class="f4">Yato kho tvaɱ Māgandiya Sad'Dhammaɱ sossasi,||<br />
					tato tvaɱ Māgandiya dhamm-ā-nudhammaɱ paṭipajjissasi.|| ||</p>

					<p class="f4">Yato kho tvaɱ Māgandiya dhamm-ā-nudhammaɱ paṭipajjissasi,||<br />
					tato tvaɱ Māgandiya sāmaɱ yeva ñassasi,||<br />
					sāmaɱ dakkhisi.|| ||</p>

					<p class="f4">Ime rogā gaṇḍā sallā,||<br />
					idha rogā gaṇḍā sallā aparisesā nirujjhanti,||<br />
					tassa me upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaɱ soka-parideva-dukkha-domanass'upāyāsā nirujjhanti,||<br />
					evam etassa kevalassa dukkha-k-khandhassa nirodho hotī' ti.|| ||</p>

					<p class="f4">Evaɱ vutte Māgandiyo paribbājako Bhagavantaɱ etad avoca:|| ||</p>

					<p class="f4">Abhikkantaɱ bho Gotama abhikkantaɱ bho Gotama,||<br />
					seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya'||<br />
					andha-kāre vā tela-pajjotaɱ dhāreyya,||<br />
					'cakkhu-manto rūpāni dakkhintī' ti,||<br />
					evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-Saŋghañ ca.|| ||</p>

					<p class="f4">Labheyyāhaɱ bhoto Gotamassa santike pabbajjaɱ,||<br />
					labheyyaɱ upasampadan' ti.|| ||</p>

					<p class="f4">Yo kho Māgandiya añña-titthiyapubbo imasmiɱ Dhamma-Vinaye ākankhati pabbajjaɱ,||<br />
					ākankhati upasampadaɱ,||<br />
					so cattāro māse parivasati,||<br />
					catunnaɱ māsānaɱ accayena āraddha-cittā bhikkhū pabbā-jenti,||<br />
					upasampādenti bhikkhu-bhāvāya.|| ||</p>

					<p class="f4">Api ca mettha puggalace-mattatā viditāti.|| ||</p>

					<p class="f4">Sapaca bhante añña-titthiya-pubbā imasmiɱ Dhamma-Vinaye ākaŋkhantā pabbajjaɱ ākaŋkhantā upasampadaɱ,||<br />
					cattāro māse parivasanti,||<br />
					catunnaɱ māsānaɱ accayena āraddha-cittā bhikkhū pabbā-jenti.|| ||</p>

					<p class="f4">Upasampādenti bhikkhu-bhāvāya.|| ||</p>

					<p class="f4">Ahaɱ cattāri vassāni parivasissāmi.|| ||</p>

					<p class="f4">Catunnaɱ maɱ vassānaɱ accayena āraddha-cittā bhikkhū pabbājentu,||<br />
					upasampādentu bhikkhu <a id="pg513"><span class="f2 g"><b>[513]</b></span></a> bhāvāyāti.|| ||</p>

					<p class="f4">Alattha kho Māgandiyo paribbājako Bhagavato santike pabbajjaɱ,||<br />
					alattha upasampadaɱ.|| ||</p>

					<p class="f4">Acir'ūpasampanno kho pan'āyasmā Māgandiyo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaɱ pabbajanti,||<br />
					tad anuttaraɱ Brahma-cariya pariyosānaɱ diṭṭhe'va dhamme sayaɱ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti abbhaññāsi.|| ||</p>

					<p class="f4">Aññataro ca kho pan'āyasmā Māgandiyo arahataɱ ahosī ti.|| ||</p>

					<p class="f4 ctr">Māgandiya Suttaɱ Pañcamaɱ|| ||</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>