<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 75. The Wanderer Magandiya is raised from a view based on faith that health is the greatest good and that this is Nibbāna to an understanding of the satisfactions, the dangers and he escape from pleasures of the senses." />
<title>MN 75: Māgaṇḍiya Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p75">Sutta 75</a></h4>

					<h1>Māgaṇḍiya Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg501"><span class="f2 g"><b>[501]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.075.chlm.sbb.htm">chlm</a>][<a href="../../../dhamma-vinaya/pts/mn/mn.075.horn.pts.htm#p1">pts</a>][<a href="../../../dhamma-vinaya/ati/mn/mn.075.than.ati.htm#p1">than</a>][<a href="../../../dhamma-vinaya/wp/mn/mn.075.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.075.upal.mnl.htm#p1">upal</a>][<a href="../../../dhamma-vinaya/bd/mn/mn.075.olds.bd.htm#p1">olds</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kurūsu viharati Kammāssa-dammaṃ nāma Kurūnaṃ nigamo Bhāradvāja-gottassa brāhmaṇassa agyāgāre tiṇa-santharake.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya Kammāssa-dammaṃ piṇḍāya pāvisi.|| ||</p>

					<p class="f4">Kammāssadamme piṇḍāya caritvā pacchā-bhattaṃ piṇḍa-pāta-paṭikkanto yena aññataro vana-saṇḍo ten'upasaṇkami divā-vihārāya.|| ||</p>

					<p class="f4">Taṃ vana-saṇḍaṃ ajjhogāhetvā aññatarasmiṃ rukkha-mūle divā-vihāraṃ nisīdi.|| ||</p>

					<p class="f4"><a id="pg502"><span class="f2 g"><b>[502]</b></span></a> Atha kho Māgandiyo paribbājako jaṇghā-vihāraṃ anucaṇkamamāno anuvicaramāno yena Bhāradvāja-gottassa brāhmaṇassa agy-ā-gāraṃ ten'upasaṇkami.|| ||</p>

					<p class="f4">Addasā kho Māgandiyo paribbājako Bhāradvāja-gottassa brāhmaṇassa agyāgāre tiṇa-santharakaṃ paññattaṃ,||<br />
					disvāna Bhāradvāja-gottaṃ brāhmaṇaṃ etad avoca:|| ||</p>

					<p class="f4">'Kassa nv'ayaṃ bhoto Bhāradvājassa agyāgāre tiṇa-santharako paññatto.|| ||</p>

					<p class="f4">Samaṇa-seyyā-rūpaṃ maññe' ti.|| ||</p>

					<p class="f4">Atthi bho Māgaṇḍiya Samaṇo Gotamo Sakya-putto Sakya-kulā pabba-jito.|| ||</p>

					<p class="f4">Taṃ kho pana bhavantaṃ Gotamaṃ evaṃ kalyāṇo kitti-saddo abbhu-g-gato:|| ||</p>

					<p class="f4">'Iti pi so Bhagavā arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaṃ Buddho Bhagavā' ti.|| ||</p>

					<p class="f4">Tass'esā bhoto Gotamassa seyyā paññattā' ti.|| ||</p>

					<p class="f4">Du-d-diṭṭhaṃ vata bho Bhāradvāja addasāma ye mayaṃ tassa bhoto Gotamassa bhūnahuno seyyaṃ addasāmā' ti.|| ||</p>

					<p class="f4">'Rakkhass'etaṃ Māgaṇḍiya vācaṃ,||<br />
					rakkhass'etaṃ Māgaṇḍiya vācaṃ,||<br />
					bahū hi tassa bhoto Gotamassa khattiya-paṇḍitā pi brāhmaṇa-paṇḍitā pi gahapati-paṇḍitā pi samaṇa-paṇḍitā pi abhi-p-pasannā vinītā ariye ñāye dhamme kusale' ti.</p>
					
					<p class="f4">Sammukhā ce pi mayaṃ bho Bhāradvāja tam bhavantaṃ Gotamaṃ passeyyāma sammukhā pi naṃ vadeyyāma: bhūnahu samaṇo Gotamo ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī' ti.|| ||</p>

					<p class="f4">'Sace taṃ bhoto Māgaṇḍiyassa agaru āroceyyam-etaṃ samaṇassa Gotamassā' ti.|| ||</p>

					<p class="f4">'Appo-s-sukko bhavaṃ Bhāradvājo vutto va naṃ vadeyyā' ti.|| ||</p>

					<p class="f4">Assosi kho Bhagavā dibbāya sota-dhātuyā visuddhāya atikkanta mānusikāya Bhāradvāja-gottassa brāhmaṇassa Māgandiyena paribbājakena saddhiṃ imaṃ kathā-sallāpaṃ.|| ||</p>

					<p class="f4">Atha kho Bhagavā sāyaṇha-samayaṃ patisallāṇā vuṭṭhito yena Bhāradvāja-gottassa brāhmaṇassa agy-ā-gāraṃ ten'upasaṇkami.|| ||</p>

					<p class="f4">Upasaṇkamitvā nisīdi paññatte va  tiṇa-santharake.|| ||</p>

					<p class="f4">Atha kho Bhāradvāja-gotto brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Bhāradvāja-gottaṃ brāhmaṇaṃ Bhagavā etad avoca:</p>

					<p class="f4">'Ahu pana te Bhāradvāja Māgandiyena paribbājakena <a id="pg503"><span class="f2 g"><b>[503]</b></span></a> saddhiṃ imaṃ yeva tiṇa-santharakaṃ ārabbha kocid-eva kathā-sallāpo' ti.|| ||</p>

					<p class="f4">Evaṃ vutte Bhāradvāja-gotto brāhmaṇo saṃviggo loma-haṭṭha-jāto Bhagavantaṃ etad avoca:|| ||</p>
					
					<p class="f4">'Etad eva kho pana mayaṃ bhoto Gotamassa ārocetukāmā,||<br />
					atha ca pana bhavaṃ Gotamo anakkhātaṃ yeva akhāsīti.|| ||</p>

					<p class="f4">Ayañ ca h'idaṃ Bhagavato Bhāradvāja-gottena brāhmaṇena saddhiṃ antarā kathā vippakatā hoti.|| ||</p>

					<p class="f4">Atha Māgandiyo paribbājako jaṇghā-vihāraṃ anucaṇkamamāno anuvicaramāno yena Bhāradvāja-gottassa brāhmaṇassa agy-ā-gāraṃ,||<br />
					yena Bhagavā ten'upasaṇkami,||<br />
					upasaṇkamitvā Bhagavatā saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho Māgaṇḍiyaṃ paribbājakaṃ Bhagavā etad avoca.</p>

					<p class="f4">Cakkhuṃ kho Māgaṇḍiya rūp-ā-rāmaṃ rūpa-rataṃ rūpa-sammuditaṃ.|| ||</p>

					<p class="f4">Taṃ Tathāgatassa dantaṃ guttaṃ rakkhitaṃ saṃvutaṃ.|| ||</p>

					<p class="f4">Tassa ca saṃvarāya dhammaṃ deseti.|| ||</p>

					<p class="f4">Idaṃ nu te etaṃ Māgaṇḍiya sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti?|| ||</p>

					<p class="f4">'Etad eva kho pana me bho Gotama sandhāya bhāsitaṃ:</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī' ti.|| ||</p>

					<p class="f4">Sotaṃ kho Māgaṇḍiya sadd-ā-rāmaṃ sadda-rataṃ sadda-sammuditaṃ.|| ||</p>

					<p class="f4">Taṃ Tathāgatassa dantaṃ guttaṃ rakkhitaṃ saṃvutaṃ.|| ||</p>

					<p class="f4">Tassa ca saṃvarāya dhammaṃ deseti.|| ||</p>

					<p class="f4">Idaṃ nu te etaṃ Māgaṇḍiya sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī ti.|| ||</p>

					<p class="f4">Ghānaṃ kho Māgaṇḍiya gandh-ā-rāmaṃ gandha-rataṃ gandha-sammuditaṃ.|| ||</p>

					<p class="f4">Taṃ Tathāgatassa dantaṃ guttaṃ rakkhitaṃ saṃvutaṃ.|| ||</p>

					<p class="f4">Tassa ca saṃvarāya dhammaṃ deseti.|| ||</p>

					<p class="f4">Idaṃ nu te etaṃ Māgaṇḍiya sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī ti.|| ||</p>

					<p class="f4">Jivhā kho Māgaṇḍiya ras-ā-rāmā rasā-rattā rasa-sammuditā.|| ||</p>

					<p class="f4">Sā Tathāgatassa dantā guttā rakkhitā saṃvutā.|| ||</p>

					<p class="f4">Tassā ca saṃvarāya dhammaṃ deseti.|| ||</p>

					<p class="f4">Idaṃ nu te etaṃ Māgaṇḍiya sandhāya bhāsitaṃ:||<br />
					'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī' ti.|| ||</p>

					<p class="f4">Kāyo kho Māgaṇḍiya phoṭṭhabb'ārāmo phoṭṭhabba-rato phoṭṭhabba-sammudito.|| ||</p>

					<p class="f4">So Tathāgatassa danto gutto rakkhito saṃvuto.|| ||</p>

					<p class="f4">Tassa ca saṃvarāya dhammaṃ deseti.|| ||</p>

					<p class="f4">Idaṃ nu te etaṃ Māgaṇḍiya sandhāya bhāsitaṃ:||<br />
					'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī' ti.|| ||</p>

					<p class="f4">Mano kho Māgaṇḍiya dhamm-ā-rāmo dhamma-rato dhamma-sammudito.|| ||</p>

					<p class="f4">So Tathāgatassa danto gutto rakkhito saṃvuto.|| ||</p>

					<p class="f4">Tassa ca saṃvarāya dhammaṃ deseti.|| ||</p>

					<p class="f4">Idaṃ nu te etaṃ Māgaṇḍiya sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Etad eva kho pana me bho Gotama sandhāya bhāsitaṃ:|| ||</p>

					<p class="f4">'Bhūnahu Samaṇo Gotamo' ti.|| ||</p>

					<p class="f4">Taṃ kissa hetu?|| ||</p>

					<p class="f4">Evaṃ hi no sutte ocaratī' ti.|| ||</p>

					<p class="f4">Taṃ kiṃ maññasi Māgaṇḍiya idh'ekacco cakkhu- <a id="pg504"><span class="f2 g"><b>[504]</b></span></a> viññeyyehi rūpehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena rūpānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā rūpa-taṇhaṃ pahāya rūpa-pariḷāhaṃ paṭivinodetvā vigata-pipāso ajjhattaṃ vūpasanta-citto vihareyya.|| ||</p>

					<p class="f4">Imassa pana te Māgaṇḍiya kimassa vacanīyanti:||<br />
					na kiñci bho Gotama.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Idh'ekacco sota-viññeyyehi saddehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena saddānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā sadda-taṇhaṃ pahāya sadda-pariḷāhaṃ paṭivinodetvā vigata-pipāso ajjhattaṃ vūpasanta-citto vihareyya.|| ||</p>

					<p class="f4">Imassa pana te Māgaṇḍiya kimassa vacanīyanti:||<br />
					na kiñci bho Gotama.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Idh'ekacco ghāna-viññeyyehi gandhehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena gandhānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā gandha-taṇhaṃ pahāya gandha-pariḷāhaṃ paṭivinodetvā vigata-pipāso ajjhattaṃ vūpasanta-citto vihareyya.|| ||</p>

					<p class="f4">Imassa pana te Māgaṇḍiya kimassa vacanīyanti:||<br />
					na kiñci bho Gotama.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Idh'ekacco jivhā-viññeyyehi rasehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena rasānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā rasa-taṇhaṃ pahāya rasa-pariḷāhaṃ paṭivinodetvā vigata-pipāso ajjhattaṃ vūpasanta-citto vihareyya.|| ||</p>

					<p class="f4">Imassa pana te Māgaṇḍiya kimassa vacanīyanti:|| ||</p>

					<p class="f4">Na kiñci bho Gotama.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Idh'ekacco kāya-viññeyyehi phoṭṭhabbehi paricārita-pubbo assa,||<br />
					iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena poṭṭhabbānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā phoṭṭhabba-taṇhaṃ pahāya phoṭṭhabba-pariḷāhaṃ paṭivinodetvā vigata-pipāso ajjhattaṃ vūpasanta-citto vihareyya.|| ||</p>

					<p class="f4">Imassa pana te Māgaṇḍiya kimassa vacanīyanti:||<br />
					na kiñci bho Gotama.|| ||</p>

					<p class="f4">Ahaṃ kho pana Māgaṇḍiya pubbe agāriya-bhūto samāno pañcahi kāma-guṇehi samappito samaṇgī-bhūto paricāresiṃ.|| ||</p>

					<p class="f4">Cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Sota-viññeyyehi saddehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Ghāna-viññeyyehi gandhehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Tassa mayhaṃ Māgaṇḍiya tayo pāsādā ahesuṃ: eko vassiko eko hemantiko eko gimhiko.|| ||</p>

					<p class="f4">So kho ahaṃ Māgaṇḍiya vassike pāsāde vassike cattāro māse nippurisehi turiyehi paricāraya-māno na heṭṭhā pāsādaṃ orohāmi.|| ||</p>

					<p class="f4">So aparena samayena kāmānaṃ yeva samudayañ ca atthaṃ-gamañ ca assādañ ca ādīnavañ ca nissaraṇañ ca yathā-bhūtaṃ viditvā kāma-taṇhaṃ pahāya kāma-pariḷāhaṃ paṭivinodetvā vigata-pipāso ajjhattaṃ vūpasanta-citto viharāmi.|| ||</p>

					<p class="f4">So aññe satte passāmi kāmesu avīta-rāge kāma-taṇhāhi khajja-māne kāma-pariḷāhena pariḍayha-māne kāme paṭisevante.|| ||</p>

					<p class="f4">So tesaṃ na pihemi.|| ||</p>

					<p class="f4">Na tattha abhiramāmi.|| ||</p>

					<p class="f4">Taṃ kissa hetu?|| ||</p>

					<p class="f4">Yā hayaṃ Māgaṇḍiya ratī aññatr'eva kāmehi aññatra akusalehi dhammehi api dibbaṃ <a id="pg505"><span class="f2 g"><b>[505]</b></span></a> sukhaṃ samadhigayha tiṭṭhati,||<br />
					tāya ratiyā rama-māno hīnassa na pihemi.|| ||</p>

					<p class="f4">Na tattha abhiramāmi.|| ||</p>

					<p class="f4">Seyyathā pi Māgaṇḍiya gahapati vā gahapati-putto vā aḍḍho maha-d-dhano mahā-bhogo pañcahi kāma-guṇehi samppito samaṇgī-bhūto paricāreyya.|| ||</p>

					<p class="f4">Cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Sota-viñañeyyehi saddehi iṭṭhehi kantehi manāpehi piyarūpehi kām'ūpasaṃhitehi rajanīyehi ghāna-viññeyyehi gandhehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So kāyena su-caritaṃ caritvā vācāya su-caritaṃ caritvā manasā su-caritaṃ caritvā kāyassa bhedā param maraṇā sugatiṃ saggaṃ lokaṃ upapa-j-jeyya devānaṃ Tāvatiṃsānaṃ saha-vyataṃ.|| ||</p>

					<p class="f4">So tattha nandane vane accharā-Saṇgha-parivuto dibbehi pañcahi kāma-guṇehi samappito samaṇgīto paricāreyya.|| ||</p>

					<p class="f4">So passeyya gahapatiṃ vā gahapati-puttaṃ vā pañcahi kāma-guṇehi samappitaṃ samaṇgī-bhūtaṃ paricāraya-mānaṃ.|| ||</p>

					<p class="f4">Taṃ kiṃ maññasi Māgaṇḍiya,||<br />
					api nu so deva-putto nandane vane accharā-Saṇgha-parivuto dibbehi pañcahi kāma-guṇehi samappito samaṇgī-bhūto paricāraya-māno amussa gahapatissa vā gahapati-puttassa vā piheyya mānusakānaṃ vā pañcannaṃ kāma-guṇānaṃ,||<br />
					mānusakehi vā kāmehi āvaṭṭeyyāti.|| ||</p>

					<p class="f4">No h'idaṃ bho Gotama,||<br />
					taṃ kissa hetu:||<br />
					mānusakehi bho Gotama kāmehi dibbā kāmā abhikkantatarā paṇītatarā cā ti.|| ||</p>

					<p class="f4">Evam eva kho ahaṃ Māgaṇḍiya pubbe agāriya-bhūto samāno pañcahi kāma-guṇehi samappito samaṇgī-bhūto paricāresiṃ:||<br />
					cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Sota-viñañeyyehi saddehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Ghāna-viññeyyehi gandhehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena kāmānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā kāma-taṇhaṃ pahāya kāma-pariḷāhaṃ paṭivinodetvā vigata-pipāso ajjhattaṃ vūpasanta-citto viharāmi.|| ||</p>

					<p class="f4">So aññe satte passāmi kāmesu avīta-rāge kāma-taṇhāhi khajja-māne kāma-pariḷāhena <a id="pg506"><span class="f2 g"><b>[506]</b></span></a> pariḍayha-māne kāme paṭisevante.|| ||</p>

					<p class="f4">So tesaṃ na pihemi,||<br />
					na tattha abhiramāmi.|| ||</p>

					<p class="f4">Taṃ kissa hetu?|| ||</p>

					<p class="f4">Yā ha'yaṃ Māgaṇḍiya rati aññatr'eva kāmehi aññatra akusalehi dhammehi api dibbaṃ sukhaṃ samadigayha tiṭṭhati,||<br />
					tāya ratiyā rama-māno hīnassa na pihemi.|| ||</p>

					<p class="f4">Na tattha abhiramāmi.|| ||</p>

					<p class="f4">Seyyathā pi Māgaṇḍiya kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aṇg'ārakāsuyā kāyaṃ paritāpeyya,||<br />
					tassa mitt-ā-maccā ñāti-sāḷo-hitā bhisakkaṃ salla-kattaṃ upaṭṭh-ā-peyyuṃ,||<br />
					tassa so bhsakko salla-katto bhesajjaṃ kareyya,||<br />
					so taṃ bhesajjaṃ āgamma kuṭṭhehi parimucceyya arogo assa sukhī serī sayaṃvasī yena kām'aṇgamo.|| ||</p>

					<p class="f4">So aññaṃ kuṭṭhiṃ purisaṃ passeyya aru-gattaṃ pakka-gattaṃ kimīhi khajja-mānaṃ nakhehi vaṇa-mukhāni vippatacchamānaṃ aṇg'ārakāsuyā kāyaṃ paritāpentaṃ.|| ||</p>

					<p class="f4">Taṃ kiṃ maññasi Māgaṇḍiya,||<br />
					'api nu so puriso amussa kuṭṭhi'ssa purisassa piheyya,||<br />
					aṇg'ārakāsuyā vā bhesajja-paṭisevanāya vā' ti.|| ||</p>

					<p class="f4">No h'idaṃ bho Gotama.|| ||</p>

					<p class="f4">Taṃ kissa hetu?|| ||</p>

					<p class="f4">Roge hi bho Gotama sati bhesajjena karaṇīyaṃ hoti,||<br />
					roge asati bhesajjena karaṇīyaṃ na hotī' ti.|| ||</p>

					<p class="f4">Evam eva kho ahaṃ Māgaṇḍiya pubbe agāriya-bhūto samāno pañcahi kāma-guṇehi samappito samaṇgī-bhūto paricāresiṃ.|| ||</p>

					<p class="f4">Cakkhu-viññeyyehi rūpehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Sota-viñañeyyehi saddehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Ghāna-viññeyyehi gandhehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Jivhā-viññeyyehi rasehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">Kāya-viññeyyehi phoṭṭhabbehi iṭṭhehi kantehi manāpehi piyarūpehi kām'ūpasaṃhitehi rajanīyehi.|| ||</p>

					<p class="f4">So aparena samayena kāmānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ|| ||</p>

					<p class="f4">Viditvā kāma-taṇhaṃ pahāya kāma-pariḷāhaṃ paṭivinodetvā vigata-pipāso ajjhattaṃ vūpasanta-citto viharāmi.|| ||</p>

					<p class="f4">So aññe satte passāmi kāmesu avīta-rāge kāma-taṇhāhi khajja-māne kāma-pariḷāhena pariḍayha-māne kāme paṭisevante.|| ||</p>

					<p class="f4">So tesaṃ na pihemi,||<br />
					na tattha abhiramāmi.|| ||</p>

					<p class="f4">Taṃ kissa hetu?|| ||</p>

					<p class="f4">Yā ha'yaṃ Māgaṇḍiya rati aññatr'eva kāmehi aññatra akusalehi dhammehi api dibbaṃ sukhaṃ samadigayha tiṭṭhati,||<br />
					tāya ratiyā rama-māno hīnassa na pihemi.|| ||</p>

					<p class="f4">Na tattha abhiramāmi.</p>

					<p class="f4"><a id="pg507"><span class="f2 g"><b>[507]</b></span></a> Seyyathā pi Māgaṇḍiya kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aṇg'ārakāsuyā kāyaṃ paritāpeyya.|| ||</p>

					<p class="f4">Tassa mitt-ā-maccā ñāti-sāḷo-hitā bhisakkaṃ salla-kattaṃ upaṭṭh-ā-peyyuṃ.|| ||</p>

					<p class="f4">Tassa so bhsakko salla-katto bhesajjaṃ kareyya.|| ||</p>

					<p class="f4">So taṃ bhesjaṃ āgamma kuṭṭhehi parimucceyya.|| ||</p>

					<p class="f4">Arogo assa sukhī serī sayaṃvasī yena kām'aṇgamo.|| ||</p>

					<p class="f4">Tam enaṃ dve balavanto purisā nānā bāhāsu gahetvā aṇg'ārakāsuṃ upakaḍḍheyyuṃ.|| ||</p>

					<p class="f4">Taṃ kiṃ maññasi Māgaṇḍiya,||<br />
					api nu so puriso iti cīti c'eva kāyaṃ sannāmeyyā' ti.|| ||</p>

					<p class="f4">Evaṃ bho Gotama.|| ||</p>

					<p class="f4">Taṃ kissa hetu?|| ||</p>

					<p class="f4">'Asu hi bho Gotama aggi dukkha-samphasso c'eva mah-ā-bhitāpo ca mahā-pariḷāhocā' ti.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Idān'eva nu kho so aggi dukkha-samphasso c'eva mah-ā-bhitāpo ca mahā-pariḷāho ca,||<br />
					udāhu pubbe pi so aggi dukkha-samphasso c'eva mah-ā-bhitāpo ca mahā-pariḷāho cā ti.|| ||</p>

					<p class="f4">Idāni c'eva bho Gotama so aggi dukkha-samphasso c'eva mah-ā-bhitāpo ca mahā-pariḷāho ca.|| ||</p>

					<p class="f4">Pubbe pi so aggi dukkha-samphasso c'eva mah-ā-bhitāpo ca mahā-pariḷāho ca,||<br />
					asuhi ca bho Gotama kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno upahat-indriyo dukkha-samphasseyeva aggismiṃ sukham iti viparīta-saññaṃ pacca-latthāti.|| ||</p>

					<p class="f4">Evam eva kho Māgaṇḍiya atītam pi addhānaṃ kāmā dukkha-samphassā c'eva mah-ā-bhitāpā ca mahā-pariḷāhā ca.|| ||</p>

					<p class="f4">Anāgatam pi addhānaṃ kāmā dukkha-samphassā c'eva mah-ā-bhitāpā ca mahā-pariḷāhā ca,||<br />
					etarahi pi pacc'uppannaṃ addhānaṃ kāmā dukkha-samphassā c'eva mah-ā-bhitāpā ca mahā-pariḷāhā ca.|| ||</p>

					<p class="f4">Ime ca Māgaṇḍiya sattā kāmesu avīta-rāgā kāma-taṇhāhi khajja-mānā kāma-pariḷāhena pariḍayha-mānā upahat-indriyā dukkha-samphassesveva kāmesu sukham iti viparīta-saññaṃ pacca-latthuṃ.|| ||</p>

					<p class="f4">Seyyathā pi Māgaṇḍiya kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aṇg'ārakāsuyā kāyaṃ paritāpeti.|| ||</p>

					<p class="f4">Yathā yathā kho Māgaṇḍiya asu kuṭṭhī puriso arugatto pakka-gatto kimīhi khajja-māno nakhehi vaṇa-mukhāni vippatacchamāno aṇg'ārakāsuyā kāyaṃ paritāpeti,||<br />
					tathā tathāssa tāni vaṇa-mukhāni <a id="pg508"><span class="f2 g"><b>[508]</b></span></a> asucitarāni c'eva honti du-g-gandhatarāni ca pūtikatarāni ca.|| ||</p>

					<p class="f4">Hoti c'eva kāci sātamattā assādamattā yad idaṃ vaṇa-mukhānaṃ kaṇḍūvana-hetu.|| ||</p>

					<p class="f4">Evam eva kho Māgaṇḍiya sattā kāmesu avīta-rāgā kāma-taṇhāhi khajja-mānā kāma-pariḷāhena pariḍayha-mānā kāme paṭisevanti.|| ||</p>

					<p class="f4">Yathā yathā kho Māgaṇḍiya sattā kāmesu avīta-rāgā kāma-taṇhāhi khajja-mānā kāma-pariḷāhena pariḍayha-mānā kāme paṭisevanti,||<br />
					tathā tathā tesaṃ sattāṇaṃ kāma-taṇhā c'eva pavaḍḍhati,||<br />
					kāma-pariḷāhena ca pariḍayhanti.|| ||</p>

					<p class="f4">Hoti c'eva kāci sātamattā assādamattā yad idaṃ pañca kāma-guṇe paṭicca.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Api nu te diṭṭho vā suto vā rājā vā rāja-mahā-matto vā pañcahi kāma-guṇehi samappito samaṇgī-bhūto paricāraya-māno kāma-taṇhaṃ a-p-pahāya kāma-pariḷāhaṃ appaṭi-vinodetvā vigata-pipāso ajjhattaṃ vūpasanta-citto vihāsi vā,||<br />
					viharati vā,||<br />
					viharissati vāti.|| ||</p>

					<p class="f4">No h'idaṃ bho Gotama.|| ||</p>

					<p class="f4">Sādhu Māgaṇḍiya, mayā pi kho etaṃ Māgaṇḍiya n'eva diṭṭhaṃ na sutaṃ rājā vā rāja-mahā-matto vā pañcahi kāma-guṇehi samappito samaṇgī-bhūto paricāraya-māno kāma-taṇhaṃ a-p-pahāya kāma-pariḷāhaṃ appaṭi-vinodetvā vigata-pipāso ajjhattaṃ vūpasanta-citto vihāsi vā,||<br />
					viharati vā,||<br />
					viharissati vā.|| ||</p>

					<p class="f4">Atha kho Māgaṇḍiya ye hi keci samaṇā vā brāhmaṇā vā vigata-pipāsā ajjhattaṃ vūpasanta-cittā vihaṃsu1 vā,||<br />
					viharanti vā,||<br />
					viharissati vā.|| ||</p>

					<p class="f4">Sabbe te kāmānaṃ yeva samudayañ ca atthaṇgamañ ca assādañ ca ādīnavañ ca nissaraṇañ ca yathā-bhūtaṃ viditvā kāma-taṇhaṃ pahāya kāma-pariḷāhaṃ paṭivinodetvā vigata-pipāsā ajjhattaṃ vūpasanta-cittā vihaṃsu1 vā,||<br />
					viharanti vā,||<br />
					viharissanti vāti.|| ||</p>

					<p class="f4">Atha kho Bhagavā tāyaṃ velāyaṃ imaṃ udānaṃ udānesi:|| ||</p>

							<p class="f4 in2">'Ārogya-paramā lābhā||<br />
							Nibbānaṃ paramaṃ sukhaṃ,||<br />
							Aṭṭhaṇgiko ca maggānaṃ||<br />
							khemaṃ amata-gāminanti.|| ||</p>

					<p class="f4">Evaṃ vutte Māgandiyo paribbājako Bhagavantaṃ etad avoca:|| ||</p>

					<p class="f4">'Acchariyaṃ bho Gotama,||<br />
					abbhutaṃ bho Gotama,||<br />
					yāva su-bhāsitañ ci'daṃ bhotā Gotamena:|| ||</p>

							<p class="f4 in2"><a id="pg509"><span class="f2 g"><b>[509]</b></span></a> 'Ārogya-paramā lābhā||<br />
							Nibbānaṃ paramaṃ sukhan' ti.|| ||</p>

					<p class="f4">Mayā pi kho etaṃ bho Gotama sutaṃ pubba-kānaṃ paribbājakānaṃ ācariya-pācariyānaṃ bhāsa-mānānaṃ:|| ||</p>

							<p class="f4 in2">'Ārogya-paramā lābhā||<br />
							Nibbānaṃ paramaṃ sukhan' ti.|| ||</p>

					<p class="f4">Ta-y-idaṃ bho Gotama sametī ti.|| ||</p>

					<p class="f4">Yampana te etaṃ Māgaṇḍiya sutaṃ pubba-kānaṃ paribbājakānaṃ ācariya-pācariyānaṃ bhāsa-mānānaṃ:|| ||</p>

							<p class="f4 in2">'Ārogya-paramā lābhā||<br />
							Nibbānaṃ paramaṃ sukhan' ti.|| ||</p>

					<p class="f4">'Kataman-taṃ ārogyaṃ,||<br />
					kataman-taṃ Nibbānan' ti.|| ||</p>

					<p class="f4">Evaṃ vutte Māgandiyo paribbājako sakān'eva sudaṃ gattāni pāṇinā anomajjati.|| ||</p>

					<p class="f4">Idantaṃ bho Gotama ārogyaṃ,||<br />
					idantaṃ Nibbānaṃ.|| ||</p>

					<p class="f4">Ahaṃ hi bho Gotama etarahi arogo sukhī,||<br />
					na maṃ kiñci ābādhayatī' ti.|| ||</p>

					<p class="f4">Seyyathā pi Māgaṇḍiya jaccandho puriso,||<br />
					so na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohita-kāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaṃ,||<br />
					na passeyya tāraka-rūpāni,||<br />
					na passeyya candima-suriye,||<br />
					so suṇeyya cakkhu-mato bhāsa-mānassa:||<br />
					'chekaṃ vata bho odātaṃ vatthaṃ abhirūpaṃ nimmalaṃ sucinti.|| ||</p>

					<p class="f4">So odāta-pariyesanaṃ careyya.|| ||</p>

					<p class="f4">Tam enaṃ aññataro puriso tela-masi-katena sāhuḷacīvarena vañceyya:|| ||</p>

					<p class="f4">Idan te amho purisa odātaṃ vatthaṃ abhirūpaṃ nimmalaṃ sucinti.|| ||</p>

					<p class="f4">So taṃ paṭigaṇheyya,||<br />
					paṭiggahetvā pārupeyya,||<br />
					pārupitvā atta-mano atta-mana-vācaṃ nicchāreyya:|| ||</p>

					<p class="f4">'Chekaṃ vata bho odātaṃ vatthaṃ abhirūpaṃ nimmalaṃ sucin' ti.|| ||</p>

					<p class="f4">Taṃ kiṃ maññasi Māgaṇḍiya?|| ||</p>

					<p class="f4">Api nu so jaccandho puriso jānanto passanto amuṃ tela-masi-kataṃ sāhuḷa-cīvaraṃ paṭigaṇheyya,||<br />
					paṭiggahetvā pārupeyya,||<br />
					pārupitvā atta-mano atta-mana-vācaṃ nicchāreyya:||<br />
					'chekaṃ vata bho odātaṃ vatthaṃ abhirūpaṃ nimmalaṃ suci'nti,||<br />
					udāhu cakkhu-mato saddāyāti.|| ||</p>

					<p class="f4">Ajānanto hi bho Gotama apassanto so jaccandho puriso amuṃ tela-masi-kataṃ sāhuḷa-cīvaraṃ paṭigaṇheyya,||<br />
					paṭiggahetvā pārupeyya,||<br />
					pārupitvā atta-mano atta-mana-vācaṃ nicchāreyya:|| ||</p>

					<p class="f4"><a id="pg510"><span class="f2 g"><b>[510]</b></span></a> Chekaṃ vata bho odātaṃ vatthaṃ abhirūpaṃ nimmalaṃ sucinti,||<br />
					cakkhu-mate saddhāyāti.|| ||</p>

					<p class="f4">Evam eva kho Māgaṇḍiya añña-titthiyā paribbājakā andhā ackkhukā,||<br />
					ajānantā ārogyaṃ,||<br />
					apassantā Nibbānaṃ.|| ||</p>

					<p class="f4">Atha ca pani'maṃ gāthaṃ bhāsanti.|| ||</p>

							<p class="f4 in2">'Ārogya paramā lābhā Nibbānaṃ paramaṃ sukhan' ti.|| ||</p>

					<p class="f4">Pubba-kehesā Māgaṇḍiya Arahantehi Sammā Sambuddhehī gāthā bhāsitā.|| ||</p>

							<p class="f4 in2">'Ārogya-paramā lābhā Nibbānaṃ paramaṃ sukhaṃ,||<br />
							Aṭṭhaṇgiko ca maggānaṃ khemaṃ amata-gāminan' ti.|| ||</p>

					<p class="f4">Sā etarahi anupubbena puthu-j-jana-gatā.|| ||</p>

					<p class="f4">Ayaṃ kho pana Māgaṇḍiya kāyo roga-bhūto gaṇḍa-bhūto salla-bhūto agha-bhūto ābādha-bhūto.|| ||</p>

					<p class="f4">So tvaṃ imaṃ kāyaṃ roga-bhūtaṃ gaṇḍa-bhūtaṃ salla-bhūtaṃ agha-bhūtaṃ ābādha-bhūtaṃ||<br />
					'idaṃ taṃ bho Gotama ārogyaṃ idaṃ taṃ Nibbāna'nti vadesi.|| ||</p>

					<p class="f4">Taṃ hi te Māgaṇḍiya ariyaṃ cakkhuṃ n'atthi yena tvaṃ ariyena cakkhunā ārogyaṃ jāneyyāsi,||<br />
					Nibbānaṃ passeyyāsīti.|| ||</p>

					<p class="f4">Evaṃ pasanno ahaṃ bhoto Gotamassa,||<br />
					pahoti me bhavaṃ Gotamo tathā dhammaṃ desetuṃ,||<br />
					yathā'haṃ ārogyaṃ jāneyyaṃ,||<br />
					Nibbānaṃ passeyyan' ti.|| ||</p>

					<p class="f4">Seyyathā pi Māgaṇḍiya jaccandho puriso,||<br />
					so na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohita-kāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaṃ,||<br />
					na passeyya tāraka-rūpāni,||<br />
					na passeyya candima-suriye,||<br />
					tassa mitt-ā-maccā ñāti-sāḷo-hitā bhisakkaṃ salla-kattaṃ upaṭṭh-ā-peyyuṃ.|| ||</p>

					<p class="f4">Tassa so bhsakko salla-katto bhesajjaṃ kareyya.|| ||</p>

					<p class="f4">So taṃ bhesajjaṃ āgamma na cakkhūni uppādeyya,||<br />
					na cakkhūni visodheyya.|| ||</p>

					<p class="f4">Taṃ kiṃ maññasi Māgaṇḍiya,||<br />
					nanu so vejjo yāva-d-eva kilamathassa vighātassa bhāgī assā' ti.|| ||</p>

					<p class="f4">Evaṃ bho Gotama.|| ||</p>

					<p class="f4">Evam eva kho Māgaṇḍiya ahañ c'eva te Dhammaṃ deseyyaṃ idantaṃ ārogyaṃ,||<br />
					idantaṃ Nibbānanti.|| ||</p>

					<p class="f4">So tvaṃ ārogyaṃ na jāneyyāsi,||<br />
					Nibbānaṃ na passeyyāsi.|| ||</p>

					<p class="f4">So mam'assa kilamatho,||<br />
					sā mam'assa vihesā' ti.|| ||</p>

					<p class="f4"><a id="pg511"><span class="f2 g"><b>[511]</b></span></a> Evaṃ pasanno ahaṃ bhoto Gotamassa,||<br />
					pahoti me bhavaṃ Gotamo tathā dhammaṃ desetuṃ,||<br />
					yathā'haṃ ārogya jāneyyaṃ Nibbānaṃ passeyyanti.|| ||</p>

					<p class="f4">Seyyathā pi Māgaṇḍiya jaccandho puriso so na passeyya kaṇha-sukkāni rūpāni,||<br />
					na passeyya nīlakāni rūpāni,||<br />
					na passeyya pītakāni rūpāni,||<br />
					na passeyya lohita-kāni rūpāni,||<br />
					na passeyya mañjeṭṭha-kāni rūpāni,||<br />
					na passeyya sama-visamaṃ,||<br />
					na passeyya tāraka-rūpāni,||<br />
					na passeyya candima-suriye.|| ||</p>

					<p class="f4">So suṇeyya cakkhu-mato bhāsa-mānassa 'chekaṃ vata bho odātaṃ vatthaṃ abhirūpaṃ nimmalaṃ sucin' ti.|| ||</p>

					<p class="f4">So odāta-pariyesanaṃ careyya.|| ||</p>

					<p class="f4">Tamenaññataro puriso tela-masi-katena sāhuḷacīvarena vañceyya,||<br />
					idan te ambho purisa odātaṃ vatthaṃ abhirūpaṃ nimmalaṃ sucinti.|| ||</p>

					<p class="f4">So taṃ paṭigaṇheyya,||<br />
					paṭiggahetvā pārupeyya.|| ||</p>

					<p class="f4">Tassa mitt-ā-maccā ñāti-sāḷo-hitā bhisakkaṃ salla-kattaṃ upaṭṭh-ā-peyyuṃ.|| ||</p>

					<p class="f4">Tassa so bhsakko salla-katto bhesajjaṃ kareyya: uddha-virecanaṃ adho-virecanaṃ añjanaṃ paccañjanaṃ natthu-kammaṃ.|| ||</p>

					<p class="f4">So taṃ bhesajjaṃ āgamma cakkhūni uppādeyya,||<br />
					cakkhūni visodheyya.|| ||</p>

					<p class="f4">Tassa saha cakkhu-p-pādā yo amusmiṃ tela-masi-kate sāhuḷacīvare chanda-rāgo,||<br />
					so pahīyetha.|| ||</p>

					<p class="f4">Tañ ca naṃ purisaṃ amittato pi daheyya.|| ||</p>

					<p class="f4">Paccatthikato pi daheyya.|| ||</p>

					<p class="f4">Api ca jīvitā voropetabbaṃ maññeyya,||<br />
					'dīgha-rattaṃ vata bho ahaṃ iminā purisena tela-masi-katena sāhuḷacīvarena nikato vañcito paluddho.|| ||</p>

					<p class="f4">'Idan te ambho purisa odātaṃ vatthaṃ chekaṃ abhirūpaṃ nimmalaṃ sucinti.|| ||</p>

					<p class="f4">Evam eva kho Māgaṇḍiya ahañ c'eva te Dhammaṃ deseyyaṃ:||<br />
					'idantaṃ ārogyaṃ,||<br />
					idantaṃ Nibbānan' ti.|| ||</p>

					<p class="f4">So tvaṃ ārogyaṃ jāneyyāsi,||<br />
					Nibbānaṃ passeyyāsi.|| ||</p>

					<p class="f4">Tassa te saha cakkhu-p-pādā yo pañca-s-upādāna-k-khandhesu chanda-rāgo,||<br />
					so pahīyetha,||<br />
					api ca te evam assa dīgha-rattaṃ vata bho ahaṃ iminā cittena nikato vañcito paluddho,||<br />
					ahaṃ hi rūpaṃ yeva upādiyamāno upādiyiṃ,||<br />
					vedanaṃ yeva upādiyamāno upādiyiṃ,||<br />
					saññaṃ yeva upādiyamāno upādiyiṃ,||<br />
					saṇkhāre yeva upādiyamāno upādiyiṃ,||<br />
					viññāṇaṃ yeva upādiyamāno upādiyiṃ.|| ||</p>

					<p class="f4">Tassa me upādāna-paccayā bhavo,||<br />
					bhava paccayā jāti,||<br />
					jāti-paccayā jarā-maraṇaṃ soka-parideva-dukkha-domanass- <a id="pg512"><span class="f2 g"><b>[512]</b></span></a> upāyāsā sambhavanti.|| ||</p>

					<p class="f4">Evam etassa kevalassa dukkha-k-khandhassa samudayo hotī' ti.|| ||</p>

					<p class="f4">Evaṃ pasanno ahaṃ bhoto Gotamassa:||<br />
					pahoti me bhavaṃ Gotamo tathā dhammaṃ desetuṃ,||<br />
					yathā'haṃ imamhā āsanā anandho vuṭṭhaheyyan' ti.|| ||</p>

					<p class="f4">Tena hi tvaṃ Māgaṇḍiya sappurise bhajeyyāsi,||<br />
					yato kho tvaṃ Māgaṇḍiya sappurise bhajissasi,||<br />
					tato tvaṃ Māgaṇḍiya Sad'Dhammaṃ sossasi.|| ||</p>

					<p class="f4">Yato kho tvaṃ Māgaṇḍiya Sad'Dhammaṃ sossasi,||<br />
					tato tvaṃ Māgaṇḍiya Dhamm-ā-nu-Dhammaṃ paṭipajjissasi.|| ||</p>

					<p class="f4">Yato kho tvaṃ Māgaṇḍiya Dhamm-ā-nu-Dhammaṃ paṭipajjissasi,||<br />
					tato tvaṃ Māgaṇḍiya sāmaṃ yeva ñassasi,||<br />
					sāmaṃ dakkhisi.|| ||</p>

					<p class="f4">Ime rogā gaṇḍā sallā,||<br />
					idha rogā gaṇḍā sallā aparisesā nirujjhanti,||<br />
					tassa me upādāna-nirodhā bhava-nirodho,||<br />
					bhava-nirodhā jāti-nirodho,||<br />
					jāti-nirodhā jarā-maraṇaṃ soka-parideva-dukkha-domanass'upāyāsā nirujjhanti,||<br />
					evam etassa kevalassa dukkha-k-khandhassa nirodho hotī' ti.|| ||</p>

					<p class="f4">Evaṃ vutte Māgandiyo paribbājako Bhagavantaṃ etad avoca:|| ||</p>

					<p class="f4">Abhikkantaṃ bho Gotama abhikkantaṃ bho Gotama,||<br />
					seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya'||<br />
					andha-kāre vā tela-pajjotaṃ dhāreyya,||<br />
					'cakkhu-manto rūpāni dakkhintī' ti,||<br />
					evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṇghañ ca.|| ||</p>

					<p class="f4">Labheyyāhaṃ bhoto Gotamassa santike pabbajjaṃ,||<br />
					labheyyaṃ upasampadan' ti.|| ||</p>

					<p class="f4">Yo kho Māgaṇḍiya añña-titthiyapubbo imasmiṃ Dhamma-Vinaye ākaṇkhati pabbajjaṃ,||<br />
					ākaṇkhati upasampadaṃ,||<br />
					so cattāro māse parivasati,||<br />
					catunnaṃ māsānaṃ accayena āraddha-cittā bhikkhū pabbā-jenti,||<br />
					upasampādenti bhikkhu-bhāvāya.|| ||</p>

					<p class="f4">Api ca mettha puggalace-mattatā viditāti.|| ||</p>

					<p class="f4">Sapaca bhante añña-titthiya-pubbā imasmiṃ Dhamma-Vinaye ākaṇkhantā pabbajjaṃ ākaṇkhantā upasampadaṃ,||<br />
					cattāro māse parivasanti,||<br />
					catunnaṃ māsānaṃ accayena āraddha-cittā bhikkhū pabbā-jenti.|| ||</p>

					<p class="f4">Upasampādenti bhikkhu-bhāvāya.|| ||</p>

					<p class="f4">Ahaṃ cattāri vassāni parivasissāmi.|| ||</p>

					<p class="f4">Catunnaṃ maṃ vassānaṃ accayena āraddha-cittā bhikkhū pabbājentu,||<br />
					upasampādentu bhikkhu <a id="pg513"><span class="f2 g"><b>[513]</b></span></a> bhāvāyāti.|| ||</p>

					<p class="f4">Alattha kho Māgandiyo paribbājako Bhagavato santike pabbajjaṃ,||<br />
					alattha upasampadaṃ.|| ||</p>

					<p class="f4">Acir'ūpasampanno kho pan'āyasmā Māgandiyo eko vūpakaṭṭho appamatto ātāpī pahit'atto viharanto na cirass'eva yass'atthāya kula-puttā samma-d-eva agārasmā anagāriyaṃ pabbajanti,||<br />
					tad anuttaraṃ Brahma-cariya pariyosānaṃ diṭṭhe'va dhamme sayaṃ abhiññā sacchi-katvā upasampajja vihāsi.|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti abbhaññāsi.|| ||</p>

					<p class="f4">Aññataro ca kho pan'āyasmā Māgandiyo arahataṃ ahosī ti.|| ||</p>

					<p class="ctr">Māgaṇḍiya Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>