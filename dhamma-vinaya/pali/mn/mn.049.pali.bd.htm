<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 49. The Buddha visits Baka Brahma who has come to the belief that he is immortal. The Buddha disabuses him of this idea and demonstrates his authority with an act of psychic power." />
<title>MN 49: Brahma Nimantanika Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					5. Cūḷa Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p49">Sutta 49</a></h4>

					<h1>Brahmā-Nimantaṇika Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.049.chlm.sbb.htm#p1">chlm</a>][<a href="../../../dhamma-vinaya/pts/mn/mn.049.horn.pts.htm">pts</a>][<a href="../../../dhamma-vinaya/ati/mn/mn.049.than.ati.htm#p1">than</a>][<a href="../../../dhamma-vinaya/mnl/mn/mn.049.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi: Bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4"><a id="p2">2.</a> Ekam idāhaɱ bhikkhave samayaɱ Ukkaṭṭhāyaɱ viharāmi Subhagavane sāl-arāja-mūle.|| ||</p>

					<p class="f4">Tena kho pana bhikkhave samayena Bakassa brahmuno eva-rūpaɱ pāpakaɱ diṭṭhi-gataɱ uppannaɱ hoti:</p>

					<p class="f4">'Idaɱ niccaɱ||<br />
					idaɱ dhuvaɱ||<br />
					idaɱ sassataɱ||<br />
					ida kevalaɱ||<br />
					idaɱ acavana-dhammaɱ,||<br />
					idaɱ hi na jāyati||<br />
					na jīyati||<br />
					na mīyati||<br />
					na cavati||<br />
					na uppajjati,||<br />
					ito ca pan'aññaɱ uttariɱ nissaraṇaɱ n'atthī' ti.|| ||</p>

					<p class="f4"><a id="p3">3.</a> Atha khvāhaɱ bhikkhave Bakassa brahmuno cetasā ceto-parivitakkam-aññāya||<br />
					seyyathā pi nāma balavā puriso||<br />
					samiñjitaɱ vā bāhaɱ pasāreyya||<br />
					pasāritaɱ vā bāhaɱ sammiñjeyya||<br />
					evam-evaɱ Ukkaṭṭhāyaɱ Subhagavane sāl-arāja-mūle antara-hito||<br />
					tasmiɱ Brahma-loke pātu-r-ahosiɱ.|| ||</p>

					<p class="f4">Addasā kho maɱ bhikkhave Bako Brahmā dūrato va āga-c-chantaɱ,||<br />
					disvāna maɱ etad-avoca:|| ||</p>

					<p class="f4">'Ehi kho mārisa,||<br />
					sāgataɱ mārisa,||<br />
					cirassaɱ kho mārisa||<br />
					imaɱ pariyāyam-akāsi||<br />
					yad idaɱ idh'āgamanāya.|| ||</p>

					<p class="f4">Idaɱ hi mārisa niccaɱ||<br />
					idaɱ dhuvaɱ||<br />
					idaɱ sassataɱ||<br />
					idaɱ kevalaɱ||<br />
					idaɱ acavana-dhammaɱ,||<br />
					idaɱ hi na jāyati||<br />
					na jīyati||<br />
					na mīyati||<br />
					na cavati||<br />
					na uppajjati,||<br />
					ito ca pan'aññaɱ uttariɱ nissaraṇaɱ n'atthī' ti.|| ||</p>

					<p class="f4"><a id="p4">4.</a> Evaɱ vutte aham-bhikkhave Bakaɱ Brahmānaɱ etad-avocaɱ:|| ||</p>

					<p class="f4">'Avijjā-gato vata bho Bako Brahmā,||<br />
					avijjā-gato vata bho Bako Brahmā,||<br />
					yatra hi nāma aniccaɱ||<br />
					yeva samānaɱ 'niccan' ti vakkhati,||<br />
					addhuvaɱ yeva samānaɱ 'dhuvan' ti vakkhati,||<br />
					asassataɱ yeva samānaɱ 'sassatan' ti vakkhati,||<br />
					akevalaɱ yeva samānaɱ 'kevalan' ti vakkhati,||<br />
					cavana-dhammaɱ yeva samānaɱ 'acavana-dhamm' ti vakkhati,||<br />
					yattha ca pana jāyati ca||<br />
					jīyati ca||<br />
					mīyati ca||<br />
					cavati ca||<br />
					uppajjati ca||<br />
					taɱ tathā vakkhati:||<br />
					'iḍaɱ hi na jāyati||<br />
					na jīyati||<br />
					na mīyati||<br />
					na cavati||<br />
					na upapajjatī' ti,||<br />
					santañ ca pan'aññaɱ uttariɱ nis-saraṇaɱ:||<br />
					'n'atth'aññaɱ uttariɱ nis saraṇan' ti vakkhatī" ti.|| ||</p>

					<p class="f4"><a id="p5">5.</a> Atha kho bhikkhave Māro pāpimā aññataraɱ Brahma-pārisajjaɱ anvāvisitvā maɱ etad-avoca:</p>

					<p class="f4">'Bhikkhu bhikkhu,||<br />
					mētam-āsado,||<br />
					mētam-āsado,||<br />
					eso hi bhikkhu Brahmā Mahā- <a id="pg327"><span class="f2 g"><b>[327]</b></span></a> Brahmā abhibhū anabhibhūto aññadatthudaso vasavattī issaro kattā nimmātā seṭṭho sañjitā vasī pitā bhūtabhabyānaɱ.|| ||</p>

					<p class="f4">Ahesuɱ kho bhikkhu tayā pubbe samaṇa-brāhmaṇā lokasmiɱ||<br />
					paṭhavī-garahakā paṭhavī-jigucchakā,||<br />
					āpa-garahakā āpa-jigucchakā,||<br />
					teja-garahakā teja-jigucchakā,||<br />
					vāya-garahakā vāya-jigucchakā,||<br />
					bhūta-garahakā bhūta-jigucchakā,||<br />
					deva-garhakā deva-jigucchakā,||<br />
					Pajāpati-garahakā Pajāpati-jigucchakā,||<br />
					Brahma-garahakā Brahma-jigucchakā,||<br />
					te kāyassa bhedā pāṇupacchedā hīne kāye patiṭṭhitā.|| ||</p>

					<p class="f4">Ahesuɱ pana bhikkhu tayā pubbe samaṇa-brāhmaṇā lokasmiɱ||<br />
					paṭhavī-pasaɱsakā paṭhav'ābhinandino,||<br />
					āpa-pasaɱsakā āp'ābhinandino,||<br />
					teja-pasaɱsakā tej'ābhinandino,||<br />
					vāya-pasaɱsakā vāy'ābhinandino,||<br />
					bhūta-pasaɱsakā bhūt'ābhinandino,||<br />
					deva-pasaɱsakā dev'ābhinandino,||<br />
					Pajāpati-pasaɱsakā Pajāpat'ābhinandino,||<br />
					Brahma-pasaɱsakā Brahm'ābhinandino,||<br />
					te kāyassa bhedā pāṇupacchedā paṇīte kāye patiṭṭhitā' ti.|| ||</p>

					<p class="f4">Tan-tāhaɱ bhikkhu evaɱ vadāmi:</p>

					<p class="f4">'Iŋgha tvaɱ mārisa yad-eva te Brahmā āha tad-eva tvaɱ karohi,||<br />
					mā tvaɱ Brahmuno vacanaɱ upātivattittho.|| ||</p>

					<p class="f4">Sace kho tvaɱ bhikkhu Brahmuno vacanaɱ upātivattissasi,||<br />
					seyyathā pi nāma puriso siriɱ āga-c-chantiɱ daṇḍena paṭippaṇāmeyya,||<br />
					seyyathā pi vā pana bhikkhu puriso narakappapāte papatanto hatthehi ca pādehi ca paṭhaviɱ virāgeyya,||<br />
					evaɱ-sampadam-idaɱ bhikkhu tuyhaɱ bhavissati.|| ||</p>

					<p class="f4">Iŋgha tvaɱ mārisa yad-eva te Brahmā āha tad-eva tvaɱ karohi,||<br />
					mā tvaɱ Brahmuno vacanaɱ upātivattittho.|| ||</p>

					<p class="f4">Nanu tvaɱ bhikkhu passasi brahmiɱ parisaɱ sannisinnan' ti.|| ||</p>

					<p class="f4">Iti kho maɱ bhikkhave Māro pāpimā brahmiɱ parisaɱ upanesi.|| ||</p>

					<p class="f4">Evaɱ vutte ahaɱ bhikkhave Māraɱ pāpimantaɱ etad-avocaɱ:|| ||</p>

					<p class="f4">'Jānāmi kho tāhaɱ pāpima,||<br />
					mā tvaɱ maññittho:||<br />
					"na maɱ jānātī" ti.|| ||</p>

					<p class="f4">Māro tvam-asi pāpima,||<br />
					yo c'eva pāpima Brahmā||<br />
					yā ca Brahmaparisā||<br />
					ye ca Brahmapārisajjā sabb'eva tava hatthagatā,||<br />
					sabb'eva tava vasagatā.|| ||</p>

					<p class="f4">Tuyhaɱ hi pāpima evaɱ hoti:|| ||</p>

					<p class="f4">"Eso pi me assa hatthagato,||<br />
					eso pi me assa vasagato" ti.|| ||</p>

					<p class="f4">Ahaɱ kho pana pāpima n'eva tava hatthagato,||<br />
					n'eva tava vasagato' ti.|| ||</p>

					<p class="f4"><a id="p6">6.</a> Evaɱ vutte bhikkhave Bako Brahmā maɱ etad-avoca:|| ||</p>

					<p class="f4">'Ahaɱ hi mārisa||<br />
					niccaɱ yeva samānaɱ "niccan" ti vadāmi,||<br />
					<a id="pg328"><span class="f2 g"><b>[328]</b></span></a> dhuvaɱ yeva samānaɱ "dhuvan" ti vadāmi,||<br />
					sassataɱ yeva samānaɱ "sassatan" ti vadāmi,||<br />
					kevalaɱ yeva samānaɱ "kevalan" ti vadāmi,||<br />
					acavana-dhammaɱ yeva samānaɱ "acavana-dhamman" ti vadāmi,||<br />
					yattha ca pana||<br />
					na jāyati||<br />
					na jīyati||<br />
					na mīyati||<br />
					na cavati||<br />
					na uppajjati||<br />
					tad-evāhaɱ vadāmi:||<br />
					"idaɱ hi na jāyati||<br />
					na jīyati||<br />
					na mīyati||<br />
					na cavati||<br />
					na uppajjati,"||<br />
					asantañ ca pan'aññaɱ uttariɱ nissaraṇaɱ:||<br />
					"na-tth'aññaɱ uttariɱ nissaraṇan" ti vadāmi.|| ||</p>

					<p class="f4">Ahesuɱ kho bhikkhu tayā pubbe samaṇa-brāhmaṇā lokasmiɱ,||<br />
					yāvatakaɱ tuyhaɱ kasiṇaɱ āyu tāvatakaɱ tesaɱ tapokammam-eva ahosi,||<br />
					te kho evaɱ jāneyyuɱ:||<br />
					santaɱ vā aññaɱ uttariɱ nissaraṇaɱ:||<br />
					"atth'aññaɱ uttariɱ nissaraṇan" ti,||<br />
					asantaɱ vā aññaɱ uttariɱ nissaraṇaɱ:||<br />
					"na-tth'aññaɱ uttariɱ nissaraṇan" ti.|| ||</p>

					<p class="f4">Tan-tāhaɱ bhikkhu evaɱ vadāmi:|| ||</p>

					<p class="f4">Na c'ev'aññaɱ uttariɱ nissaraṇaɱ dakkhi'ssasi,||<br />
					yāvad-eva ca pana kilamathassa vighātassa bhāgī bhavissasi.|| ||</p>

					<p class="f4">Sace kho tvaɱ bhikkhu paṭhaviɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace āpaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace tejaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace vāyaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace bhūte ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace deve ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace Pajāpatiɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace Brahmaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo' ti.|| ||</p>

					<p class="f4">'Aham-pi kho etaɱ Brahme jānāmi:</p>

					<p class="f4">Sace paṭhaviɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace āpaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace tejaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace vāyaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace bhūte ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace deve ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace Pajāpatiɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo,|| ||</p>

					<p class="f4">sace Brahmaɱ ajjhosissasi opasāyiko me bhavissasi||<br />
					vatthusāyiko||<br />
					yathā-kāma-karaṇīyo||<br />
					bāhiteyyo.|| ||</p>

					<p class="f4">Api ca te ahaɱ Brahme gatiñ ca pajānāmi jutiñ ca pajānāmi:||<br />
					evaɱ mahiddhiko Bako Brahmā,||<br />
					evaɱ mah-ā-nubhāvo Bako Brahmā,||<br />
					evaɱ mahesakkho Bako Brahmā' ti.|| ||</p>

					<p class="f4">Yathā-kathaɱ pana me tvaɱ mārisa gatiñ ca pajānāsi jutiñ ca pajānāsi:|| ||</p>

					<p class="f4">'Evaɱ mahiddhiko Bako Brahmā,||<br />
					evaɱ mah-ā-nubhāvo Bako Brahmā||<br />
					evaɱ mahesakkho Bako Brahmā' ti:</p>

						<p class="mozp in2"><a id="p9">9.</a> Yāvatā candima-suriyā pariharanti disā bhanti virocanā<br />
						tāva sahassadhā loko,||<br />
						ettha te vattatī vaso.<br />
						Paroparañ ca jānāsi atho rāga-virāginaɱ,<br />
						itthabhāvaññathā-bhāvaɱ sattānaɱ āgatiɱ gatin' ti.|| ||</p>

					<p class="f4">Evaɱ kho te apaɱ Brahme gatiñ ca pajānāmi jutiñ ca pajānāmi:|| ||</p>

					<p class="f4">'Evaɱ mahiddhiko Bako Brahmā,||<br />
					evaɱ mah-ā-nubhāvo <a id="pg329"><span class="f2 g"><b>[329]</b></span></a> Bako Brahmā,||<br />
					evaɱ mahesakkho Bako Brahmā' ti.|| ||</p>

					<p class="f4"><a id="p10">10.</a> Atthi kho Brahme aññe tayo kāyā,||<br />
					tattha tvaɱ na jānāsi na passasi,||<br />
					tyāhaɱ jānāmi passāmi.|| ||</p>

					<p class="f4">Atthi kho Brahme Ābhassarā nāma kāyo yato tvaɱ cuto idh'ūpapanno,||<br />
					tassa te aticiranivāsena sā sati muṭṭhā,||<br />
					tena taɱ tvaɱ na jānāsi na passasi,||<br />
					tam-ahaɱ jānāmi passāmi.|| ||</p>

					<p class="f4">Evam-pi kho ahaɱ Brahme n'eva te samasamo abhiññāya,||<br />
					kuto nīceyyaɱ,||<br />
					atha kho aham-eva tayā bhiyyo.|| ||</p>

					<p class="f4">Atthi kho Brahme Subhakiṇṇā nāma kāyo yato tvaɱ cuto idh'ūpapanno,||<br />
					tassa te aticiranivāsena sā sati muṭṭhā,||<br />
					tena taɱ tvaɱ na jānāsi na passasi,||<br />
					tam-ahaɱ jānāmi passāmi.|| ||</p>

					<p class="f4">Evam-pi kho ahaɱ Brahme n'eva te samasamo abhiññāya,||<br />
					kuto nīceyyaɱ,||<br />
					atha kho aham-eva tayā bhiyyo.|| ||</p>

					<p class="f4">Atthi kho Brahme Vehapphalā nāma kāyo yato tvaɱ cuto idh'ūpapanno,||<br />
					tassa te aticiranivāsena sā sati muṭṭhā,||<br />
					tena taɱ tvaɱ na jānāsi na passasi,||<br />
					tam-ahaɱ jānāmi passāmi.|| ||</p>

					<p class="f4">Evam-pi kho ahaɱ Brahme n'eva te samasamo abhiññāya,||<br />
					kuto nīceyyaɱ,||<br />
					atha kho aham-eva tayā bhiyyo.|| ||</p>

					<p class="f4"><a id="p11">11.</a> Paṭhaviɱ kho ahaɱ Brahme paṭhavito||<br />
					abhiññāya yāvatā paṭhaviyā paṭhavattena ananubhūtaɱ||<br />
					tad abhiññāya||<br />
					"paṭhavī nāhosi,||<br />
					paṭhaviyā nāhosi,||<br />
					paṭhavito nāhosi,||<br />
					paṭhavī me" ti nāhosi,||<br />
					paṭhaviɱ nābhivadiɱ.|| ||</p>

					<p class="f4">Evam-pi kho ahaɱ Brahme n'eva te samasamo abhiññāya,||<br />
					kuto nīceyyaɱ,||<br />
					atha kho aham-eva tayā bhiyyo.|| ||</p>

					<p class="f4"><a id="p12-23">12-23.</a> Āpaɱ kho ahaɱ Brahme ...||<br />
					tejaɱ kho ahaɱ Brahme ...||<br />
					vāyaɱ kho ahaɱ Brahme  . . .||<br />
					bhūte kho ahaɱ Brahme ...||<br />
					deve kho ahaɱ Brahme ...||<br />
					Pajāpatiɱ kho ahaɱ Brahme ...||<br />
					Brahmaɱ kho ahaɱ Brahme ...||<br />
					Ābhassare kho ahaɱ Brahme ...||<br />
					Subhakiṇṇe kho ahaɱ Brahme ...||<br />
					Vehapphale kho ahaɱ Brahme ...||<br />
					Abhibhuɱ kho ahaɱ Brahme ...||<br />
					sabbaɱ kho ahaɱ Brahme sabbato||<br />
					abhiññāya yāvatā sabbassa sabbattena ananubhūtaɱ||<br />
					tad ... abhiññāya||<br />
					"sabbaɱ nāhosi,||<br />
					sabbasmiɱ nāhosi,||<br />
					sabbato nāhosi,||<br />
					sabbam-me" ti nāhosi,||<br />
					sabbaɱ nābhivadiɱ.|| ||</p>

					<p class="f4">Evam-pi kho ahaɱ Brahme n'eva te samasamo abhiññāya,||<br />
					kuto nīceyyaɱ,||<br />
					atha kho aham-eva tayā bhiyyo" ti.|| ||</p>

					<p class="f4"><a id="p24">24.</a> "Sace kho te mārisa sabbassa sabbattena ananubhūtaɱ,||<br />
					mā h'eva te rittakam-eva ahosi tucchakam-eva ahosi.|| ||</p>

					<p class="f4"><a id="p25">25.</a> Viññāṇaɱ anidassanaɱ anantaɱ sabbatopabhaɱ,||<br />
					taɱ paṭhaviyā paṭhavattena ananubhūtaɱ,||<br />
					āpassa āpattena ananubhūtaɱ,||<br />
					tejassa tejattena ananubhūtaɱ,||<br />
					vāyassa vāyattena ananubhūtaɱ,||<br />
					bhūtānaɱ bhūtattena ananubhūtaɱ,||<br />
					devānaɱ devattena ananubhūtaɱ,||<br />
					Pajāpatissa Pajāpatattena ananubhūtaɱ,||<br />
					Brahmānaɱ brahmattena ananubhūtaɱ,||<br />
					Ābhassarānaɱ Ābhassa-rattena ananubhūtaɱ,||<br />
					Subhakiṇṇānaɱ Subhakiṇṇattena ananubhūtaɱ,||<br />
					Vehapphalānaɱ Vehapphalat- <a id="pg330"><span class="f2 g"><b>[330]</b></span></a> tena ananubhūtaɱ,||<br />
					Abhibhussa Abhibhat tena ananubhūtaɱ,<sup>[<a id="fn1" href="#n1">1</a>]</sup>||<br />
					sabbassa sabbattena ananubhūtaɱ.|| ||</p>

					<p class="f4">Handa ca hi te mārisa antara-dhāyāmi' ti.|| ||</p>

					<p class="f4">'Handa ca hi me tvaɱ Brahme antara-dhāyassu sace visahasī' ti.|| ||</p>

					<p class="f4">Atha kho bhikkhave Bako Brahmā:|| ||</p>

					<p class="f4">'Antaradhāyissāmi samaṇassa Gotamassa.|| ||</p>

					<p class="f4">Antaradhāyissāmi samaṇassa Gotamassā' ti.|| ||</p>

					<p class="f4">n'eva-ssu me Sakkoti antara-dhāyituɱ.|| ||</p>

					<p class="f4">Evaɱ vutte ahaɱ bhikkhave Bakaɱ Brahmānaɱ etad-avocaɱ:|| ||</p>

					<p class="f4">'Handa ca hi te Brahme antara-dhāyāmī' ti.|| ||</p>

					<p class="f4">'Handa ca hi me tvaɱ mārisa antara-dhāyassu sace visahasī' ti.|| ||</p>

					<p class="f4">Atha khvāhaɱ bhikkhave tathā- rūpaɱ iddhābhisankhāraɱ abhisaŋkhāsiɱ:|| ||</p>

					<p class="f4">'Ettāvatā Brahmā ca||<br />
					Brahmaparisā ca||<br />
					Brahmapārisajjā ca||<br />
					saddañ ca me sossanti||<br />
					na ca maɱ dakkhintī' ti|| ||</p>

					<p class="f4">antara-hito imaɱ gāthaɱ abhāsiɱ:</p>

							<p class="mozp in2">'Bhave vāhaɱ bhayaɱ disvā bhavañ-ca vibhavesinaɱ<br />
							bhavaɱ nābhivadiɱ kañci nandiñ ca na upādiyin' ti|| ||</p>

					<p class="f4"><a id="p28">28.</a> Atha kho bhikkhave Brahmā ca||<br />
					Brahmaparisā ca||<br />
					Brahma-pārisajjā ca||<br />
					acchariyabbhuta-citta-jātā ahesuɱ:|| ||</p>

					<p class="f4">'Acchariyaɱ vata bho,||<br />
					abbhutaɱ vata bho||<br />
					samaṇassa Gotamassa mahiddhikatā mah-ā-nubhāvatā,||<br />
					na vata no ito pubbe diṭṭho vā suto vā añño samaṇo vā brāhmaṇo vā evaɱ mahiddhiko evaɱ mah-ā-nubhāvo yathā'yaɱ Samaṇo Gotamo Sakya-putto Sakya-kulā pabba-jito.|| ||</p>

					<p class="f4">Bhavarāmāya vata bho pajāya bhava-ratāya bhava-sammuditāya samūlaɱ bhavaɱ udabbahī' ti.|| ||</p>

					<p class="f4"><a id="p29">29.</a> Atha kho bhikkhave Māro pāpimā aññataraɱ Brahma-pārisajjaɱ anvāvisitvā maɱ etad-avoca:|| ||</p>

					<p class="f4">'Sace kho tvaɱ mārisa evaɱ jānāsi,||<br />
					sace tvaɱ evam-anu-Buddho,||<br />
					mā sāvake upanesi||<br />
					mā pabba-jite,||<br />
					mā sāvakānaɱ dhammaɱ desesi||<br />
					mā pabba-jitānaɱ,||<br />
					mā sāvakesu gedhim-akāsi||<br />
					mā pabba-jitesu.|| ||</p>

					<p class="f4">Ahesuɱ kho bhikkhu tayā pubbe samaṇa-brāhmaṇā lokasmiɱ arahanto Sammā-Sam-Buddhā paṭijānamānā,||<br />
					te sāvake upanesuɱ||<br />
					pabba-jite,||<br />
					sāvakānaɱ dhammaɱ desesuɱ||<br />
					pabba-jitānaɱ,||<br />
					sāvakesu gedhim-akaɱsu||<br />
					pabba-jitesu.|| ||</p>

					<p class="f4">Te sāvake upanetvā||<br />
					pabba-jite,||<br />
					sāvakānaɱ dhammaɱ desetvā||<br />
					pabba-jitānaɱ,||<br />
					sāvakesu gedhikata-cittā||<br />
					pabba-jitesu,||<br />
					kāyassa bhedā pāṇupacchedā hīne kāye patiṭṭhitā.|| ||</p>

					<p class="f4">Ahesuɱ pana bhikkhu tayā pubbe samaṇa-brāhmaṇā lokasmiɱ arahanto Sammā-Sam-Buddhā <a id="pg331"><span class="f2 g"><b>[331]</b></span></a> paṭijānamānā,||<br />
					te na sāvake upanesuɱ<br />
					na pabba-jite,||<br />
					na sāvakānaɱ dhammaɱ desesuɱ||<br />
					na pabba-jitānaɱ,||<br />
					na sāvakesu gedhim-akaɱsu||<br />
					na pabba-jitesu.|| ||</p>

					<p class="f4">Te na sāvake upanetvā||<br />
					na pabba-jite,||<br />
					na sāvakānaɱ dhammaɱ desetvā||<br />
					na pabba-jitānaɱ,||<br />
					na sāvakesu gedhi-kata-cittā||<br />
					na pabba-jitesu,||<br />
					kāyassa bhedā pāṇupacchedā paṇīte kāye patiṭṭhitā.|| ||</p>

					<p class="f4"><a id="p30">30.</a> Tan-tāhaɱ bhikkhu evaɱ vadāmi:|| ||</p>

					<p class="f4">Iŋgha tvaɱ mārisa appossukko diṭṭha-dhamma-sukha-vihāraɱ anuyutto viharassu,||<br />
					anakkhātaɱ kusalaɱ hi mārisa,||<br />
					mā paraɱ ovadāhī' ti.|| ||</p>

					<p class="f4">Evaɱ vutte ahaɱ bhikkhave Māraɱ pāpimantaɱ etad-avocaɱ:|| ||</p>

					<p class="f4">'"Jānāmi kho tāhaɱ pāpima,||<br />
					mā tvaɱ maññittho:||<br />
					na maɱ jānātī" ti.|| ||</p>

					<p class="f4">Māro tvam-asi pāpima,||<br />
					na maɱ tvaɱ pāpima hitānukampī evaɱ vadesi,||<br />
					ahitānukampī maɱ tvaɱ pāpima evaɱ vadesi,||<br />
					tuyhaɱ hi pāpima evaɱ hoti:|| ||</p>

					<p class="f4">'Yesaɱ Samaṇo Gotamo dhammaɱ desissati||<br />
					te me visayaɱ upātivattissantī' ti.|| ||</p>

					<p class="f4">ASammā-Sam-Buddhā ca pana te pāpima samaṇa-brāhmaṇā samānā:|| ||</p>

					<p class="f4">'Sammāsambuddh'amhā' ti paṭijāniɱsu.|| ||</p>

					<p class="f4">Ahaɱ kho pana pāpima Sammāsambuddho va samāno:||<br />
					'Sammā-Sam-Buddho'mhī' ti paṭijānāmi.|| ||</p>

					<p class="f4">Desento pi hi pāpima Tathāgato sāvakānaɱ dhammaɱ tādiso va,||<br />
					adesento pi hi pāpima Tathāgato sāvakānaɱ dhammaɱ tādiso va; upanento pi hi pāpima Tathāgato sāvake tādiso va,||<br />
					anupanento pi hi pāpima Tathāgato sāvake tādiso va.|| ||</p>

					<p class="f4">Taɱ kissa hetu?|| ||</p>

					<p class="f4">Tathāgatassa pāpima ye āsavā saŋkilesikā pono-bhavikā sadarā dukkha-vipākā āyatiɱ jāti-jarā-maraṇiyā te pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā.|| ||</p>

					<p class="f4">Seyyathā pi pāpima tālo matthakācchinno abhabbo puna virūḷhiyā,||<br />
					evam-eva kho pāpima Tathāgatassa ye āsavā saŋkilesikā pono-bhavikā sadarā dukkha-vipākā āyatiɱ jāti-jarā-maraṇiyā te pahīnā ucchinna-mūlā tālā-vatthu-katā anabhāva-katā āyatiɱ anuppāda-dhammā' ti.|| ||</p>

					<p class="f4"><a id="p31">31.</a> Itih'idaɱ Mārassa ca anālapanatāya Brahmuno ca abhinimantanatāya tasmā imassa veyyā-karaṇassa Brahma-nimantaṇikan-t'eva adhivacanan" ti.|| ||</p>

					<p class="f4">BRAHMANIMANTAṆIKA SUTTA</p>

					<p>&nbsp;</p>

					<hr class="demi" />

					<p class="lgqt"><sup>[<a id="n1" href="#fn1">1</a>]</sup>Why is this not the full list as found in the Mulapariyaya?</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>