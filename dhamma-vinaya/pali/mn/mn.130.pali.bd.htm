<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 130. The Buddha speaks about his personal knowledge of Yama, lord of Judgment and Yama's messages to mankind: a baby lying in it's own excrement, an old man or woman; a sick man or woman; a man being tortured for misdeeds; and a dead body. Then he describes the horrors of Hell." />
<title>MN 130: Devaduta Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p130">Sutta 130</a></h4>

					<h1>Devadūta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg178"><span class="f2 g"><b>[178]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.130.chlm.sbb.htm#p1">chlm</a>][<a href="../../../dhamma-vinaya/pts/mn/mn.130.horn.pts.htm#p1">pts</a>][<a href="../../../dhamma-vinaya/wp/mn/mn.130.ntbb.wp.htm#p1">ntbb</a>][<a href="../../../dhamma-vinaya/ati/mn/mn.130.than.ati.htm#p1">than</a>][<a href="../../../dhamma-vinaya/mnl/mn/mn.130.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi Bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">2. Seyyathā pi, bhikkhave, dve agārā sadvārā,||<br />
					tattha cakkhumā puriso majjhe ṭhito passeyya manusse gehaɱ pavisante pi ni-k-khamante pi,||<br />
					anusañcarante pi anuvicarante pi.|| ||</p>

					<p class="f4">Evam eva kho ahaɱ bhikkhave,||<br />
					dibbena cakkhunā visuddhena atikkanta-mānusa-kena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathā kammūpage satte pajānāmi.|| ||</p>

					<p class="f4">Ime vata bhonto sattā kāya-sucaritena samannāgato vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiɱ saggaɱ lokaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaɱ anupavādakā sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā manussesu upapannā.|| ||</p>

					<p class="f4">Ime vata bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyā-<a id="pg179"><span class="f2 g"><b>[179]</b></span></a>naɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā petti-visayaɱ upapannā.|| ||</p>

					<p class="f4">Ime vā pana bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā tiracchāna-yoniɱ upapannā.|| ||</p>

					<p class="f4">Ime vā pana bhonto sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaɱ upavādakā micchā-diṭṭhikā micchā-diṭṭhi-kamma-samādānā,||<br />
					te kāyassa bhedā param maraṇā apāyaɱ duggatiɱ vinipātaɱ Nirayaɱ upapannāti.|| ||</p>

					<p class="f4">3. Tam enaɱ bhikkhave, Nirayapālā nānā bāhāsu gahetvā Yamassa rañño dassen' ti.|| ||</p>

					<p class="f4">Yaɱ deva, puriso ametteyyo apetteyyo asāmañño abrahmañño na kule jeṭṭhāpacāyī,||<br />
					imassa devo daṇḍaɱ paṇetūti.|| ||</p>

					<p class="f4">4. Tam enaɱ bhikkhave, Yamo rājā paṭhamaɱ devadūtaɱ sam'anuyuñjati sam'anugāhati sam'anubhāsati:||<br />
					'Amho purisa, na tvaɱ addasa manussesu paṭhamaɱ devadūtaɱ pātubhūta'nti?|| ||</p>

					<p class="f4">So evam āha:||<br />
					'nāddasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, na tvaɱ addasa manussesu daharaɱ kumāraɱ mandaɱ uttāna-seyyakaɱ sake muttakarīse palipannaɱ semāna'nti?|| ||</p>

					<p class="f4">So evam āha:||<br />
					'addasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, tassa te viññūssa sato mahallakassa na etad ahosi:||<br />
					'Aham pi kho'mhi jāti-dhammo jātiɱ anatīto,||<br />
					handāhaɱ kalyāṇaɱ karomi kāyena vācāya manasā' ti?|| ||</p>

					<p class="f4">So evam āha:||<br />
					'Nāham sakkhissaɱ bhante, pamādassaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa pamādavatāya na kalyāṇam akāsi kāyena vācāya manasā.|| ||</p>

					<p class="f4">Taggha tvaɱ amho purisa,||<br />
					tathā karissanti yathā taɱ pamattaɱ.|| ||</p>

					<p class="f4">Taɱ kho pana te etaɱ pāpaɱ kammaɱ n'eva mātarā kataɱ,||<br />
					na pitarā <a id="pg180"><span class="f2 g"><b>[180]</b></span></a> kataɱ,||<br />
					na bhātarā kataɱ,||<br />
					na bhaginiyā kataɱ,||<br />
					na mitt-ā-maccehi kataɱ,||<br />
					na ñātisālohitehi kataɱ,||<br />
					na samaṇa-brāhmaṇehi kataɱ,||<br />
					na devatāhi kataɱ.|| ||</p>

					<p class="f4">Tayāvetaɱ pāpaɱ kammaɱ kataɱ,||<br />
					tvaɱ yeva tassa vipākaɱ paṭisaŋvediyasī' ti.|| ||</p>

					<p class="f4">5. Tam enaɱ bhikkhave, Yamo rājā paṭhamaɱ devadūtaɱ sam'anuyuñjitvā samanugāhitvā sam'anubhāsitvā dutiyaɱ devadūtaɱ sam'anuyuñjati sam'anugāhati sam'anubhāsati:||<br />
					'amho purisa, na tvaɱ addasa manussesu dutiyaɱ devadūtaɱ pātubhūtanti?|| ||</p>

					<p class="f4">So evam āha:||<br />
					'nāddasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, na tvaɱ addasa manussesu itthiɱ vā purisaɱ vā āsītikaɱ vā nāvutikaɱ vā vassa-satikaɱ vā jātīyā jiṇṇaɱ gopānasivaŋkaɱ bhoggaɱ daṇḍaparāyaṇaɱ pavedhamānaɱ gacchantaɱ āturaɱ gatayobbanaɱ khaṇḍadantaɱ palitakesaɱ vilūnaɱ khalitasiraɱ valitaɱ tilakāhatagatta'nti?|| ||</p>

					<p class="f4">So evam āha:||<br />
					'addasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho puriso, tassa te viññūssa.|| ||</p>

					<p class="f4">Sato mahallakassa na etad ahosi:||<br />
					'Aham pi kho'mhi jarā dhammo jaraɱ anatīto,||<br />
					handāhaɱ kalyāṇaɱ karomi kāyena vācāya manasā' ti?|| ||</p>

					<p class="f4">So evam āha:||<br />
					'Nāham sakkhissaɱ bhante, pamādassaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, pamādavatāya na kalyāṇam akāsi kāyena vācāya manasā.|| ||</p>

					<p class="f4">Taggha tvaɱ ambho purisa,||<br />
					tathā karissanti yathā taɱ pamattaɱ.|| ||</p>

					<p class="f4">Taɱ kho pana te etaɱ pāpaɱ kammaɱ n'eva mātarā kataɱ,||<br />
					na pitarā kataɱ,||<br />
					na bhātarā kataɱ,||<br />
					na bhaginiyā kataɱ,||<br />
					na mitt-ā-maccehi kataɱ,||<br />
					na ñātisālohitehi kataɱ,||<br />
					na samaṇa-brāhmaṇehi kataɱ,||<br />
					na devatāhi kataɱ.|| ||</p>

					<p class="f4">Tayā vetaɱ pāpaɱ kammaɱ kataɱ,||<br />
					tvaɱ yeva etassa vipākaɱ paṭisaŋvediyasī' ti.|| ||</p>

					<p class="f4">6. Tam enaɱ bhikkhave, Yamo rājā dutiyaɱ devadūtaɱ sam'anuyuñjitvā samanugāhitvā sam'anubhāsitvā tatiyaɱ devadūtaɱ sam'anuyuñjati,||<br />
					sam'anugāhati||<br />
					sam'anubhāsati:|| ||</p>
					
					<p class="f4"><a id="pg181"><span class="f2 g"><b>[181]</b></span></a>Ambho purisa, na tvaɱ addasa,||<br />
					manussesu tatiyaɱ devadūtaɱ pātubhūtan' ti.|| ||</p>

					<p class="f4">So evam āha:||<br />
					'nāddasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, na tvaɱ addasa manussesu itthiɱ vā purisaɱ vā ābādhikaɱ dukkhitaɱ bāḷha-gilānaɱ sake muttakarīse palipannaɱ semānaɱ aññehi vuṭṭhāpiyamānaɱ aññehi saɱvesiyamānan' ti.|| ||</p>

					<p class="f4">So evam āha:||<br />
					'addasaɱ bhante' ti.|| ||</p>

					<p class="f4">Tam enaɱ bhikkhave Yamo rājā evam āha:||<br />
					'amho purisa, tassa te viññūssa.|| ||</p>

					<p class="f4">Sato mahallakassa na etad ahosi:||<br />
					'Aham pi kho'mhi vyādhi-dhammo vyādhiɱ anatīto,||<br />
					handāhaɱ kalyāṇaɱ karomi kāyena vācāya manasā' ti.|| ||</p>

					<p class="f4">So evam āha:||<br />
					'Nāham sakkhissaɱ bhante, pamādassaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, pamādavatāya na kalyāṇam akāsi kāyena vācāya manasā.|| ||</p>

					<p class="f4">Taggha tvaɱ amho purisa, tathā karissanti yathā taɱ pamattaɱ.|| ||</p>

					<p class="f4">Taɱ kho pana te etaɱ pāpaɱ kammaɱ n'eva mātarā kataɱ,||<br />
					na pitarā kataɱ,||<br />
					na bhātarā kataɱ,||<br />
					na bhaginiyā kataɱ,||<br />
					na mitt-ā-maccehi kataɱ,||<br />
					na ñātisālohitehi kathaɱ,||<br />
					na samaṇa-brāhmaṇehi kathaɱ,||<br />
					na devatāhi kataɱ.|| ||</p>

					<p class="f4">Tayā vetaɱ pāpaɱ kammaɱ kataɱ.|| ||</p>

					<p class="f4">Tvaɱññevetassa vipākaɱ paṭisaŋvediyasī' ti.|| ||</p>

					<p class="f4">7. Tam enaɱ bhikkhave, Yamo rājā tatiyaɱ devadūtaɱ sam'anuyuñjitvā samanugāhitvā sam'anubhāsitvā catutthaɱ devadūtaɱ sam'anuyuñjati,||<br />
					sam'anugāhati,||<br />
					sam'anubhāsati:|| ||</p>
					
					<p class="f4">'Amho purisa, na tvaɱ addasa manussesu catutthaɱ devadūtaɱ pātubhūtan' ti?|| ||</p>

					<p class="f4">So evam āha:|| ||</p>
					
					<p class="f4">'Nāddasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:|| ||</p>
					
					<p class="f4">'Amho purisa, na tvaɱ addasa manussesu rājāno coraɱ āgucariɱ gahetvā vividhā kamma-kāraṇā kārente,||<br />
					— kasāhi pi tāḷente||<br />
					vettehi pi tāḷente||<br />
					addhadaṇḍakehi pi tāḷente||<br />
					hattham pi chindante||<br />
					pādam pi chindante||<br />
					hattha-pādam pi chindante||<br />
					kaṇṇam pi chindante||<br />
					nāsam pi chindante||<br />
					kaṇṇa-nāsam pi chindante||<br />
					bilaŋgathālikam pi karonte||<br />
					saŋkhamuṇḍikam pi| karonte||<br />
					rāhu-mukham pi karonte||<br />
					joti-mālikam pi karonte||<br />
					hattha-pajjotikam pi karonte||<br />
					eraka-vattikam pi karonte||<br />
					cīrakavāsikam pi karonte||<br />
					eṇeyyakam pi karonte||<br />
					balisamaɱ-sikam pi karonte||<br />
					kahāpaṇakam pi karonte||<br />
					kārāpatacchikam pi karonte||<br />
					palighapari-vattikam pi karonte||<br />
					palālapīṭhakam pi karonte||<br />
					tattena pi telena||<br />
					osiñcante sunakhehi pi khādāpente||<br />
					jīvantam pi sūle uttāsente||<br />
					asinā pi sīsaɱ chindante' ti?|| ||</p>

					<p class="f4">— So evam āha:|| ||</p>
					
					<p class="f4">'Addasaɱ bhante' ti.|| ||</p>

					<p class="f4">Tam enaɱ bhikkhave Yamo rājā evam āha:|| ||</p>
					
					<p class="f4">'Amho purisa, tassa te viññūssa||<br />
					sato mahallakassa na etad ahosi:|| ||</p>
					
					<p class="f4">'Ye kira bho pāpakāni kammāni karonti||<br />
					te diṭṭhe'va dhamme eva-rūpā vividhā kamma-kāraṇā karīyanti||<br />
					kimaŋga pana <a id="pg182"><span class="f2 g"><b>[182]</b></span></a> parattha handāhaɱ kalyāṇaɱ karomi kāyena vācāya manasā' ti.|| ||</p>

					<p class="f4">So evam āha:|| ||</p>
					
					<p class="f4">'Nāham sakkhissaɱ bhante, pamādassaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:|| ||</p>
					
					<p class="f4">'Amho purisa pamādavatāya na kalyāṇam akāsi.|| ||</p>

					<p class="f4">Kāyena vācāya manasā, taggha tvaɱ amho purisa,||<br />
					tathā karissanti yathā taɱ pamattaɱ.|| ||</p>

					<p class="f4">Taɱ kho pana te etaɱ pāpaɱ kammaɱ n'eva mātarā kataɱ,||<br />
					na pitarā kataɱ,||<br />
					na bhātarā kataɱ,||<br />
					na bhaginiyā kataɱ,||<br />
					na mitt-ā-maccehi kataɱ,||<br />
					na ñātisālohitehi kataɱ,||<br />
					na samaṇa-brāhmaṇehi kataɱ,||<br />
					na devatāhi kataɱ.|| ||</p>

					<p class="f4">Tayā vetaɱ pāpaɱ kammaɱ kataɱ.|| ||</p>

					<p class="f4">Tvaññevetassa vipākaɱ paṭisaŋvediyasī' ti.|| ||</p>

					<p class="f4">8. Tam enaɱ bhikkhave, Yamo rājā catutthaɱ devadūtaɱ sam'anuyuñjitvā samanugāhitvā sam'anubhāsitvā pañcamaɱ devadūtaɱ sam'anuyuñjati sam'anugāhati sam'anubhāsati:||<br />
					'amho purisa, na tvaɱ addasa manussesu pañcamaɱ devadūtaɱ pātubhūtan' ti.|| ||</p>

					<p class="f4">So evam āha:||<br />
					'nāddasaɱ bhante' ti.|| ||</p>

					<p class="f4">Tam enaɱ bhikkhave Yamo rājā evam āha:||<br />
					'amho purisa na tvaɱ addasa manussesu itthiɱ vā purisaɱ vā ekāhamataɱ vā dvīhamataɱ vā tīhamataɱ vā uddhumātakaɱ vinīlakaɱ vipubbakajātan' ti.|| ||</p>

					<p class="f4">So evam āha:||<br />
					'addasaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, tassa te viññussa sato mahallakassa na etad ahosi:||<br />
					'Aham pi kho'mhi maraṇa-dhammo maraṇaɱ anatīto,||<br />
					handāhaɱ kalyāṇaɱ karomi kāyena vācāya manasā' ti.|| ||</p>

					<p class="f4">So evam āha:||<br />
					'Nāham sakkhissaɱ bhante, pamādassaɱ bhante' ti.|| ||</p>

					<p class="f4">Tam enaɱ bhikkhave, Yamo rājā evam āha:||<br />
					'amho purisa, pamādavatāya na kalyāṇam akāsi kāyena vācāya manasā.|| ||</p>

					<p class="f4">Taggha tvaɱ amho purisa,||<br />
					tathā karissanti yathā taɱ pamattaɱ.|| ||</p>

					<p class="f4">Taɱ kho na te etaɱ pāpaɱ kammaɱ n'eva mātarā kataɱ,||<br />
					na pitarā kataɱ,||<br />
					na bhātarā kataɱ,||<br />
					na bhaginiyā kataɱ,||<br />
					na mitt-ā-maccehi kataɱ,||<br />
					na ñātisālohitehi kataɱ,||<br />
					na samaṇa-brāhmaṇehi kataɱ,||<br />
					na devatāhi kataɱ,||<br />
					tayā ve taɱ pāpaɱ kammaɱ kataɱ.|| ||</p>

					<p class="f4">Tvaññevetassa vipākaɱ paṭisaŋvediyasī' ti.|| ||</p>

					<p class="f4">9. Tam enaɱ bhikkhave, Yamo rājā pañcamaɱ devadūtaɱ sam'anuyuñjitvā samanugāhitvā sam'anubhāsitvā tuṇhi hoti.|| ||</p>

					<p class="f4">10. Tam enaɱ bhikkhave Nirayapālā pañca-vidha-bandhanaɱ <a id="pg183"><span class="f2 g"><b>[183]</b></span></a> nāma kāraṇaɱ karonti.|| ||</p>

					<p class="f4">Tattaɱ ayokhīlaɱ hatthe gamenti,||<br />
					tattaɱ ayokhīlaɱ dutiye hatthe gamenti,||<br />
					tattaɱ ayokhīlaɱ pāde gamenti.|| ||</p>

					<p class="f4">Tattaɱ ayokhīlaɱ dutiye pāde gamenti.|| ||</p>

					<p class="f4">Tattaɱ ayokhīlaɱ majjhe urasmiɱ gamenti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">11. Tam enaɱ bhikkhave, Nirayapālā saɱvesetvā kuṭhārīhi tacchanti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">12. Tam enaɱ bhikkhave, Nirayapālā uddhaɱ pādaɱ adho siraɱ gahetvā vāsīhi tacchanti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">13. Tam enaɱ bhikkhave, Nirayapālā rathe yochetvā ādittāya paṭhaviyā sampajjalitāya sajoti-bhūtāya sārenti pi paccāsārenti pi.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">14. Tam enaɱ bhikkhave, Nirayapālā mahantaɱ aŋgārapabbataɱ ādittaɱ sampajjalitaɱ sa-joti-bhūtaɱ āropenti pi oropenti pi.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">15. Tam enaɱ bhikkhave, Nirayapālā uddhaɱ pādaɱ adho siraɱ gahetvā tattāya lohakumbhiyā pakkhipanti ādttāya sampajjalitāya sajoti-bhūtāya.|| ||</p>

					<p class="f4">So tattha pheṇuddehakaɱ paccati.|| ||</p>

					<p class="f4">So tattha pheṇuddehakaɱ paccamāno sakim pi uddhaɱ gacchati,||<br />
					sakim pi adho gacchati,||<br />
					sakim pi tiriyaɱ gacchati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">16. Tam enaɱ bhikkhave, Nirayapālā MahāNiraye pakkhipanti.|| ||</p>

					<p class="f4">So kho pana bhikkhave, mahāNirayo:|| ||</p>
					
					      <p class="f4 in2">Catukkaṇṇo catudvāro vibhanto bhāgaso mito,||<br />
							Ayopākārapariyanto ayasā paṭikujjito.|| ||</p>

							<p class="f4 in2">Tassa ayomayā bhūmi jalitā tejasā yutā,||<br />
							Samantā yojanasataɱ pharitvā tiṭṭhati sabbadā.|| ||</p>

					<p class="f4">17. Tassa kho pana bhikkhave, MahāNirayassa puratthimāya bhittiyā acci uṭṭhahitvā pacchi-māya bhittiyā, paṭihaññati;||<br />
					pacchi-māya bhittiyā acci uṭṭhahitvā puratthimāya <a id="pg0"><span class="f2 g"><b>[184]</b></span></a> bhittiyā paṭihaññati.|| ||</p>

					<p class="f4">Uttarāya bhittiyā acci uṭṭhahitvā dakkhiṇāya bhittiyā paṭihaññati.|| ||</p>

					<p class="f4">Dakkhiṇāya bhittiyā acci uṭṭhahitvā uttarāya bhittiyā paṭihaññati.|| ||</p>

					<p class="f4">Heṭṭhā acci uṭṭhahitvā upari paṭihaññati.|| ||</p>

					<p class="f4">Uparito acci uṭṭhahitvā heṭṭhā paṭihaññati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti.|| ||</p>

					<p class="f4">Yāva na taɱ pāpaɱ kammaɱ vyantī hoti.|| ||</p>

					<p class="f4">18. Hoti kho so bhikkhave, samayo yaɱ kadāci karahaci dīghassa addhuno accayena tassa mahāNirayassa puratthimaɱ dvāraɱ avāpurīyati.|| ||</p>

					<p class="f4">So tattha sīghena javena dhāvati.|| ||</p>

					<p class="f4">Tassa sīghena javena dhāvato chavim pi ḍayhati, cammam pi ḍayhati,||<br />
					maɱsam pi ḍayhati,||<br />
					nahārum pi ḍayhati.|| ||</p>

					<p class="f4">Aṭṭhīni pi sampadhūpāyanti.|| ||</p>

					<p class="f4">Ubbhataɱ tādisameva hoti.|| ||</p>

					<p class="f4">Yato ca kho so bhikkhave, bahusampatto hoti,||<br />
					atha taɱ dvāraɱ pithīyati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti.|| ||</p>

					<p class="f4">Yāva na taɱ pāpaɱ kammaɱ vyantī hoti.|| ||</p>

					<p class="f4">Hoti kho so bhikkhave,||<br />
					samayo yaɱ kadāci karahaci dīghassa addhuno accayena tassa mahāNirayassa pacchīmaɱ dvāraɱ avāpurīyati.|| ||</p>

					<p class="f4">Hoti kho so bhikkhave,||<br />
					sāmayo yaɱ kadāci karahaci dīghassa addhuno accayena tassa mahāNirayassa uttaraɱ dvāraɱ avāpurīyati.|| ||</p>

					<p class="f4">Hoti kho so bhikkhave,||<br />
					samayo yaɱ kadāci karahaci dīghassa addhuno accayena tassa mahāNirayassa dakkhiṇaɱ dvāraɱ avāpurīyati.|| ||</p>

					<p class="f4">So tattha sīghena javena dhāvati.|| ||</p>

					<p class="f4">Tassa sīghena javena dhāvato chavim pi ḍayhati,||<br />
					cammam pi ḍayhati,||<br />
					maɱsam pi ḍayhati,||<br />
					nahārum pi ḍayhati.|| ||</p>

					<p class="f4">Aṭṭhīnipi sampadhūpāyanti.|| ||</p>

					<p class="f4">Ubbataɱ tādisameva hoti.|| ||</p>

					<p class="f4">Yato ca kho so bhikkhave, bahusampatto hoti.|| ||</p>

					<p class="f4">Atha naɱ dvāraɱ pithīyati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">19. Hoti kho so bhikkhave,||<br />
					samayo yaɱ kadāci karahaci dīghassa addhuno accayena tassa mahāNirayassa puratthimaɱ dvāraɱ avāpurīyati.|| ||</p>

					<p class="f4">So tattha sīghena javena dhāvati.|| ||</p>

					<p class="f4">Tassa sīghena javena dhāvato chavim pi ḍayhati,||<br />
					cammam pi ḍayhati,||<br />
					maɱsam pi ḍayhati,||<br />
					nahārum pi ḍayhati.|| ||</p>

					<p class="f4">Aṭṭhīni pi sampadhūpāyanti.|| ||</p>

					<p class="f4">Ubbhataɱ tādisameva hoti.|| ||</p>

					<p class="f4">So tena dvārena ni-k-khamati.|| ||</p>

					<p class="f4">20. Tassa kho pana bhikkhave,||<br />
					MahāNirayassa samanan- <a id="pg185"><span class="f2 g"><b>[185]</b></span></a> tarā sahitam eva mahanto Gūtha-Nirayo.|| ||</p>

					<p class="f4">So tattha papatati tasmiɱ kho pana bhikkhave,||<br />
					gūthaNiraye sūcimukhā pāṇā chaciɱ chindanti.|| ||</p>

					<p class="f4">Chaviɱ chetvā cammaɱ chindanti cammaɱ chetvā maɱsaɱ chindanti maɱsaɱ chetvā nahāruɱ chindanti.|| ||</p>

					<p class="f4">Nahāruɱ chetvā aṭṭhiɱ chindanti.|| ||</p>

					<p class="f4">Aṭṭhiɱ chetvā aṭṭhimiñjaɱ khādanti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">21. Tassa kho pana bhikkhave,||<br />
					gūthaNirayassa samanantarā sahitam eva mahanto kukkulaNirayo.|| ||</p>

					<p class="f4">So tattha papatati so tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">22. Tassa kho pana bhikkhave,||<br />
					kukkulaNirayassa samanantarā sahitam eva mahantaɱ simbalīvanaɱ uddhaɱ yojanamuggataɱ soḷasaŋgulakaṇṭakaɱ ādittaɱ sampajjalitaɱ sa-joti-bhūtaɱ,||<br />
					tattha āropenti pi oropenti pi.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">23. Tassa kho pana bhikkhave,||<br />
					simbalīvanassa samanantarā sahitam eva mahantaɱ asipattavanaɱ.|| ||</p>

					<p class="f4">So tattha pavisati tassa vāteritāni pattāni patitāni hattham pi chindanti,||<br />
					pādam pi chindanti,||<br />
					hatthapādam pi chindanti.|| ||</p>

					<p class="f4">Kaṇṇam pi chindanti,||<br />
					nāsam pi chindanti,||<br />
					kaṇṇanāsam pi chindanti.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">24. Tassa kho pana bhikkhave,||<br />
					asipattavanassa samanantarā sahitam eva mahatī khārodikā nadī.|| ||</p>

					<p class="f4">So tattha papatati.|| ||</p>

					<p class="f4">So tattha anusotam pi vuyhati.|| ||</p>

					<p class="f4">Paṭisotam pi vuyhati.|| ||</p>

					<p class="f4">Anusotapaṭisotam pi vuyhati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">25. Tam enaɱ bhikkhave,||<br />
					Nirayapālā baḷisena uddha- <a id="pg186"><span class="f2 g"><b>[186]</b></span></a> ritvā thale patiṭṭhāpetvā evam āhaɱsu:||<br />
					'amho purisa, kiɱ icchasī' ti.|| ||</p>

					<p class="f4">So evam āha:||<br />
					jighacchitosmī bhante' ti.|| ||</p>

					<p class="f4">Tam enaɱ bhikkhave,||<br />
					Nirayapālā tattena,||<br />
					ayosaŋkunā mukhaɱ vivaritvā ādittena samapajjalitena sa-joti-bhūtena tattaɱ ohagu'aɱ mukhe pakkhipatanti ādittaɱ samapajjalitaɱ sa-joti-bhūtaɱ.|| ||</p>

					<p class="f4">So tassa oṭṭham pi ḍayhati,||<br />
					mukham pi ḍayhati,||<br />
					kaṇṭham pi ḍayhati,||<br />
					uram pi ḍayhati,||<br />
					antam pi antaguṇam pi ādāya adhobhāgā ni-k-khamati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">26. Tam enaɱ bhikkhave,||<br />
					Nirayapālā evam āhaɱsu:||<br />
					'amho purisa, kiɱ icchasī' ti.|| ||</p>

					<p class="f4">So evam āha:||<br />
					'pipāsitosmi bhante' ti.|| ||</p>

					<p class="f4">Tam enaɱ bhikkhave,||<br />
					Nirayapālā tattena ayosaŋkunā mukhaɱ vivaritvā ādittena sampajjalitena sa-joti-bhūtena tattaɱ tambalohaɱ mukhe āsiñcanti ādittaɱ sampajjalitaɱ sa-joti-bhūtaɱ.|| ||</p>

					<p class="f4">Taɱ tassa oṭṭham pi ḍayhati,||<br />
					mukham pi ḍayhati,||<br />
					kaṇṭham pi ḍayhati,||<br />
					uram pi ḍayhati.|| ||</p>

					<p class="f4">Antam pi antaguṇam pi ādāya adhobhāgā ni-k-khamati.|| ||</p>

					<p class="f4">So tattha dukkhā tippā kaṭukā vedanā vedeti.|| ||</p>

					<p class="f4">Na ca tāva kālaɱ karoti,||<br />
					yāva na taɱ pāpaɱ kammaɱ vyantī hoti.|| ||</p>

					<p class="f4">27. Tam enaɱ bhikkhave,||<br />
					Nirayapālā puna mahāNiraye pakkhipanti.|| ||</p>

					<p class="f4">28. Bhūta-pubbaɱ bhikkhave,||<br />
					Yamassa rañño etad ahosi:||<br />
					'ye kira bho loke pāpakāni akusalāni kammāni karonti,||<br />
					te eva-rūpā vividhā kamma-kāraṇā karīyanti.|| ||</p>

					<p class="f4">Ahovatāhaɱ manussattaɱ labheyyaɱ.|| ||</p>

					<p class="f4">Tathāgato ca loke upapa-j-jeyya arahaɱ Sammā-Sam-Buddho.|| ||</p>

					<p class="f4">Tañc'āhaɱ Bhagavantaɱ payirupāseyyaɱ,||<br />
					so ca me Bhagavā dhammaɱ deseyya,||<br />
					tassa c'āhaɱ Bhagavato dhammaɱ ājāneyyan' ti.|| ||</p>

					<p class="f4">29. Taɱ kho pana ahaɱ bhikkhave,||<br />
					nāññassa samaṇassa vā brāhmaṇassa vā sutvā vadāmi.|| ||</p>

					<p class="f4">Api ca yad eva me sāmaɱ ñātaɱ,||<br />
					sāmaɱ diṭṭhaɱ,||<br />
					sāmaɱ viditaɱ||<br />
					— tam evāhaɱ vadāmī ti.|| ||</p>

					<p class="f4"><a id="pg187"><span class="f2 g"><b>[187]</b></span></a> 30. Idam avoca Bhagavā,||<br />
					idaɱ vatvā Sugato athāparaɱ etad avoca Satthā:|| ||</p>

					<p class="f4">Coditā devadūtehi ye pamajjanti mānavā,||<br />
					Te dīgha-rattaɱ socanti hinakāyūpagā narā.|| ||</p>

					<p class="f4">Ye ca kho devadūtehi santo sappurisā idha,||<br />
					Coditā nappamajjanti ariya-Dhamme kudācanaɱ.|| ||</p>

					<p class="f4">Upādāne bhayaɱ disvā jāti-maraṇa sambhave, Anupādā vimuccanti jāti-maraṇasaŋkhaye.|| ||</p>

					<p class="f4">Te khema-p-pattā sukhino diṭṭha-dhamm-ā-bhinibbutā,||<br />
					Sabba-vera-bhayātītā sabba-dukkhaɱ upaccagunti.|| ||</p>

					<p class="f4 ctr">Devadūtasuttaɱ dasamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>