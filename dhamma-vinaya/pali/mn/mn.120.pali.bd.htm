<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 120. The Buddha teaches how the intent to create experience for the self results in rebirth in accordance with the intent in a sequence that progresses from the intent to experience rebirth as a wealthy or powerful individual through a detailed list of gods to Arahantship." />
<title>MN 120: Sankhar'uppatti Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p120">Sutta 120</a></h4>

					<h1>Sankhār'uppatti Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.120.chlm.sbb.htm#p1">chlm</a>][<a href="../../../dhamma-vinaya/pts/mn/mn.120.horn.pts.htm#p1">pts</a>][<a href="../../../dhamma-vinaya/mnl/mn/mn.120.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhū āmantesi: Bhikkhavo ti.|| ||</p>

					<p class="f4">Bhadante ti te bhikkhū Bhagavato paccassosuɱ Bhagavā etad avoca:|| ||</p>

					<p class="f4">Sankhār'uppattiɱ vo bhikkhave, desissāmi.|| ||</p>

					<p class="f4">Taɱ suṇātha.|| ||</p>

					<p class="f4">Sādhukaɱ||<br />
					manasi-karotha,||<br />
					bhāsissāmī" ti.|| ||</p>

					<p class="f4">'Evaɱ bhante' ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">Idha, bhikkhave, bhikkhu||<br />
					saddhāya samannāgato hoti,||<br />
					sīlena samannāgato hoti,||<br />
					sutena samannāgato hoti,||<br />
					cāgena samannāgato hoti,||<br />
					paññāya samannāgato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">Aho vatāhaɱ kāyassa bhedā param maraṇā khattiya-mahā-sālānaɱ saha-vyataɱ upapa-j-jeyyan ti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ <a id="pg100"><span class="f2 g"><b>[100]</b></span></a> bhāveti.|| ||</p>

					<p class="f4">Tassa te sankhārā ca<br />
					viharā ca<br />
					evaɱ bhāvitā<br />
					evaɱ bahulī-katā||<br />
					tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti,||<br />
					sīlena samannāgato hoti,||<br />
					sutena samannāgato hoti,||<br />
					cāgena samannāgato hoti,||<br />
					paññāya samannāgato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">Aho vatāhaɱ kāyassa bhedā param maraṇā brāhmaṇa-mahā-sālānaɱ vā saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱ bahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave bhikkhu saddhāya samannāgato hoti,||<br />
					sīlena samannāgato hoti,||<br />
					sutena samannāgato hoti,||<br />
					cāgena samannāgato hoti,||<br />
					paññāya samannāgato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">Aho vatāhaɱ kāyassa bhedā param maraṇā gahapati-mahā-sālānaɱ vā saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					cittaɱ taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti,||<br />
					sīlena samannāgato hoti,||<br />
					sutena samannāgato hoti,||<br />
					cāgena samannāgato hoti,||<br />
					paññāya samannāgato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">Cātu-m-mahā-rājikā devā dīghā-yukā vaṇṇavanto sukhabāhulā'ti tassa evaɱ hoti: aho vatāhaɱ kāyassa bhedā param maraṇā cātu-m-mahārājikānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti,||<br />
					sīlena samannāgato hoti,||<br />
					sutena samannāgato hoti,||<br />
					cāgena samannāgato hoti,||<br />
					paññāya samannāgato hoti.|| ||</p>

					<p class="f4">Tassa evaɱ hoti:|| ||</p>

					<p class="f4">Tāvatiɱsā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti.|| ||</p>

					<p class="f4">Aho vatāhaɱ kāyassa bhedā param maraṇā Tāvatiɱsānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ kho bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Yāmā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti.|| ||</p>

					<p class="f4">Aho vatāhaɱ kāyassa bhedā param maraṇā Yāmānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ kho bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Tusitā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti.|| ||</p>

					<p class="f4">Aho vatāhaɱ kāyassa bhedā param maraṇā Tusitānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ kho bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Nimmāṇaratī devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti.|| ||</p>

					<p class="f4">Aho vatāhaɱ kāyassa bhedā param maraṇā Nimmānaratīnaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ kho bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Paranimmita-vasavattino1 devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti.|| ||</p>

					<p class="f4">Aho vatāhaɱ kāyassa bhedā param maraṇā paranimmikavasavattīnaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ kho bhikikhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya <a id="pg101"><span class="f2 g"><b>[101]</b></span></a> samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: 'sahasso Brahmā dīghāyuko vaṇṇavā sukha-bahulo' ti.|| ||</p>

					<p class="f4">Sahasso bhikkhave,||<br />
					Brahmā sahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					cakkhumā puriso ekaɱ āmaṇḍaɱ hatthe karitvā pacc-a-vekkheyya.|| ||</p>

					<p class="f4">Evam eva kho bhikkhave,||<br />
					sahasso Brahmā sahassiɱ loka-dhātuɱ2 pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā sahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ kho bhikkhave Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti,||<br />
					sīlena samannāgato hoti,||<br />
					sutena samannāgato hoti.|| ||</p>

					<p class="f4">Cāgena samannāgato hoti,||<br />
					paññāya samannāgato hoti,||<br />
					tassa sutaɱ hoti:dvīsahasso Brahmā dīghāyuko vaṇṇavā sukha-bahuloti.|| ||</p>

					<p class="f4">Dvisahassopi bhikkhave,||<br />
					Brahmā dvīsahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					cakkhumā puriso pañca āmaṇḍāni hatthe karitvā pacc-a-vekkheyya.|| ||</p>

					<p class="f4">Evam eva kho bhikkhave,||<br />
					dvīsahasso Brahmā dvīsahassiɱ loka-dhātuɱ.|| ||</p>

					<p class="f4">Pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā dvīsahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati.|| ||</p>

					<p class="f4">Taɱ cittaɱ adhiṭṭhāti.|| ||</p>

					<p class="f4">Taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrupapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Tisahasso Brahmā dīghāyuko vaṇṇavā sukha-bahuloti.|| ||</p>

					<p class="f4">Tisahassopi bhikkhave,||<br />
					Brahmā tisahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					cakkhumā purisopañca āmaṇḍāni hatthe karitvā pacc-a-vekkheyya.|| ||</p>

					<p class="f4">Evam eva kho bhikkhave,||<br />
					tisahasso Brahmā tisahassiɱ loka-dhātuɱ.|| ||</p>

					<p class="f4">Pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā tisahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati.|| ||</p>

					<p class="f4">Taɱ cittaɱ adhiṭṭhāti.|| ||</p>

					<p class="f4">Taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Catusahasso Brahmā dīghāyuko vaṇṇavā sukha-bahuloti.|| ||</p>

					<p class="f4">Catusahassopi bhikkhave,||<br />
					Brahmā catusahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					cakkhumā purisopañca āmaṇḍāni hatthe karitvā pacc-a-vekkheyya.|| ||</p>

					<p class="f4">Evam eva kho bhikkhave,||<br />
					catusahasso Brahmā catusahassiɱ loka-dhātuɱ.|| ||</p>

					<p class="f4">Pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā catusahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati.|| ||</p>

					<p class="f4">Taɱ cittaɱ adhiṭṭhāti.|| ||</p>

					<p class="f4">Taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Pañcasahasso Brahmā dīghāyuko vaṇṇavā sukha-bahuloti.|| ||</p>

					<p class="f4">Pañcasahassopi bhikkhave,||<br />
					Brahmā pañcasahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					cakkhumā purisopañca āmaṇḍāni hatthe karitvā pacc-a-vekkheyya.|| ||</p>

					<p class="f4">Evam eva kho bhikkhave,||<br />
					pañcasahasso Brahmā pañcasahassiɱ loka-dhātuɱ.|| ||</p>

					<p class="f4">Pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā pañcasahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati.|| ||</p>

					<p class="f4">Taɱ cittaɱ adhiṭṭhāti.|| ||</p>

					<p class="f4">Taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: dasasahasso Brahmā dīghāyuko vaṇṇavā sukha-bahuloti.|| ||</p>

					<p class="f4">Dasasahasso bhikkhave,||<br />
					Brahmā dasasahassiɱ loka-dhātuɱ pharitvā <a id="pg102"><span class="f2 g"><b>[102]</b></span></a> adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					maṇi veluriyo subho jātimā aṭṭhaɱso suparikammakato paṇḍukambalo nikkhitto bhāsate ca,||<br />
					tapate ca,1 virocati ca.|| ||</p>

					<p class="f4">Evāmava kho bhikkhave,||<br />
					dasasahasso Brahmā dasasahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā te pi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā dasasahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ bhāvitā evaɱ bahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: sata-sahasso Brahmā dīghāyuko vaṇṇavā sukha-bahuloti.|| ||</p>

					<p class="f4">Satasahasso bhikkhave,||<br />
					Brahmā sata-sahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā te pi pharitvā adhimuccitvā viharati.|| ||</p>

					<p class="f4">Seyyathā pi,||<br />
					bhikkhave,||<br />
					nekkhaɱ jambonadaɱ dakkha kammāraputtaukkā-mukhakusalasampahaṭṭhaɱ paṇḍukambale nikkhittaɱ bhāsate ca tapate ca1 virocati ca.|| ||</p>

					<p class="f4">Evam eva kho bhikkhave,||<br />
					sata-sahasso Brahmā sata-sahassiɱ loka-dhātuɱ pharitvā adhimuccitvā viharati.|| ||</p>

					<p class="f4">Ye pi tattha sattā upapannā,||<br />
					tepi pharitvā adhimuccitvā viharati.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā sata-sahassassa brahmuno saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca virāgā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: ābhā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā ābhānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti,||<br />
					tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Parittābhā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā parittābhānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti,||<br />
					tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Appamāṇābhā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā appamāṇābhānaɱ devānaɱ saha-vyataɱ upapa-j-jeyyanti.|| ||</p>

					<p class="f4">Sotaɱ cittaɱ dahati,||<br />
					taɱcittaɱ adhiṭṭhāti,||<br />
					taɱ cittaɱ bhāveti,||<br />
					tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Ābhassarā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā Ābhassarānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti,||<br />
					tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: parittasubhā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā parittasubhānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Appamāṇasubhā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā appamāṇasubhānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Subhakiṇṇā devā dīghā-yukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā Subhakiṇṇānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya <a id="pg103"><span class="f2 g"><b>[103]</b></span></a> samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: Vehapphalā devā dighāyukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā Vehapphalānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Avihā devā dighāyukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā avihānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Atappā devā dighāyukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā atappānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Sudassā devā dighāyukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā sudassānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Sudassī devā dighāyukā vaṇṇavatto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā sudassīnaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Akaṇiṭṭhā devā dighāyukā vaṇṇavanto sukha-bahulāti.|| ||</p>

					<p class="f4">Tassa evaɱ hoti: aho vatāhaɱ kāyassa bhedā param maraṇā akaṇiṭṭhānaɱ devānaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: Ākāsānañ-c'āyatanūpagā devā dīghā-yukā cira-ṭṭhitikā sukha-bahulāti.|| ||</p>

					<p class="f4">Tassa evaɱ hoti: aho vātāhaɱ kāyassa bhedā param maraṇā Ākāsānañ-c'āyatanūpagaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ Ākāsānañ-c'āyatan'ūpagānaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: Viññāṇañ-c'āyatanūpagā devā dīghā-yukā cira-ṭṭhitikā Sukhabahulāti.|| ||</p>

					<p class="f4">Tassa evaɱ hoti: aho vātāhaɱ kāyassa bhedā param maraṇā Viññāṇañ-c'āyatanūpagaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ Viññāṇañ-c'āyatan'ūpagānaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: Ākiñcaññ'āyatanūpagā devā dīghā-yukā cira-ṭṭhitikā Sukhabahulāti.|| ||</p>

					<p class="f4">Tassa evaɱ hoti: aho vātāhaɱ kāyassa bhedā param maraṇā Ākiñcaññ'āyatanūpagaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ Ākiñcaññ'āyatan'ūpagānaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: N'eva-saññā-nāsaññāyatanūpagā devā dīghā-yukā cira-ṭṭhitikā sukha-bahulāti.|| ||</p>

					<p class="f4">Tassa evaɱ hoti: aho vātāhaɱ kāyassa bhedā param maraṇā N'eva-saññā-nāsaññāyatanūpagaɱ saha-vyataɱ upapa-j-jeyyanti.|| ||</p>

					<p class="f4">So taɱ cittaɱ dahati,||<br />
					taɱ cittaɱ N'eva-saññā-nā-saññāyatan'ūpagānaɱ adhiṭṭhāti,||<br />
					taɱ cittaɱ bhāveti.|| ||</p>

					<p class="f4">Tassa te sankhārā ca vihārā ca evaɱ-bhāvitā evaɱbahulī-katā tatrūpapattiyā saŋvattanti.|| ||</p>

					<p class="f4">Ayaɱ bhikkhave,||<br />
					Maggo ayaɱ paṭipadā tatrūpapattiyā saŋvattati.|| ||</p>

					<p class="f4">Puna ca paraɱ bhikkhave,||<br />
					bhikkhu saddhāya samannāgato hoti.|| ||</p>

					<p class="f4">Sīlena samannāgato hoti.|| ||</p>

					<p class="f4">Sutena samannāgato hoti.|| ||</p>

					<p class="f4">Cāgena samannāgato hoti.|| ||</p>

					<p class="f4">Paññāya samannāgato hoti.|| ||</p>

					<p class="f4">Tassa sutaɱ hoti: aho vatāhaɱ āsavānaɱ khayā anāsavaɱ ceto-vimuttiɱ paññā-vimuttiɱ diṭṭhe'va dhamme sayaɱ abhiññā sacchi-katvā upasampajja vihareyyanti.|| ||</p>

					<p class="f4">So āsavanaɱ khayā anāsavaɱ ceto vimuttiɱ paññā vimuttiɱ diṭṭhe'va dhamme sayaɱ abhiññā sacchi-katvā upasampajja viharati.|| ||</p>

					<p class="f4">Ayaɱ bhikkhave,||<br />
					bhikkhu na katthaci uppajjati,||<br />
					na kuhiñci upapajjatī ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandunti.</p>

					<p class="f4 ctr">Sankhāruppatti suttaɱ dasamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>