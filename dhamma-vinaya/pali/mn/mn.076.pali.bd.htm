<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of The Buddhist Sutta, Majjhima Nikaya 76. Sandaka, a wandering ascetic, asks Ānanda a series of questions and is so impressed by his answers that he joins the Order. The questions and answers range from discussion of the problems with the prevailing doctrines to a complete course in the Buddha's Dhamma from the bottom up." />
<title>MN 76: Sandaka Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p76">Sutta 76</a></h4>

					<h1>Sandaka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg513"><span class="f2 g"><b>[513]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.076.chlm.sbb.htm">chlm</a>][<a href="../../../dhamma-vinaya/pts/mn/mn.076.horn.pts.htm#p1">pts</a>][<a href="../../../dhamma-vinaya/mnl/mn/mn.076.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosambīyaɱ viharati Ghositārāme.|| ||</p>

					<p class="f4">2. Tena kho pana samayena Sandako paribbājako pilakkha guhāyaɱ paṭivasati mahatiyā paribbājaka-parisāya saddhiɱ pañca-mattehi paribbājaka-satehi.|| ||</p>

					<p class="f4">3. Atha kho āyasmā Ānando sāyaṇha-samayaɱ paṭisallānā vuṭṭhito bhikkhū āmantesi 'āyām-āvuso yena devakaṭasobbho ten'upasankamissāma guhādassanāyā' ti.|| ||</p>

					<p class="f4">Evam āvuso ti kho te bhikkhū āyasmato Ānandassa paccassosuɱ.|| ||</p>

					<p class="f4">Atha kho āyasmā Ānando sambahulehi bhikkhūhi saddhiɱ yena devakaṭasobbho ten'upasankami.|| ||</p>

					<p class="f4">4. Tena kho pana samayena Sandako paribbājako mahatiyā paribbājaka-parisāya saddhiɱ nisinno hoti unnādiniyā uccā-sadda-mahā-saddāya aneka-vihitaɱ tiracchāna-kathaɱ kathentiyā.|| ||</p>

					<p class="f4">Seyyath'īdaɱ: rāja-kathaɱ cora-kathaɱ mahāmattakataɱ senā-kathaɱ bhaya-kathaɱ yuddha-kathaɱ anna-kathaɱ pāna-kathaɱ vattha-kathaɱ yāna-kathaɱ sayana-kathaɱ mālā-kathaɱ gandha-kathaɱ ñāti-kathaɱ gāma-kathaɱ nigama-kathaɱ nagara-kathaɱ jana-pada-kathaɱ itthi-kathaɱ purisa-kathaɱ sūra-kathaɱ visikhā-kathaɱ kumbhaṭṭhāna-kathaɱ pubba-peta-kathaɱ nānatta-kathaɱ loka-k-khāyikaɱ samuddak- <a id="pg514"><span class="f2 g"><b>[514]</b></span></a> khāyikaɱ itibhav-ā-bhava-kathaɱ iti vā.|| ||</p>

					<p class="f4">Addasā kho Sandako paribbājako āyasmantaɱ Ānandaɱ dūrato va āga-c-chantaɱ.|| ||</p>

					<p class="f4">Disvāna sakaɱ parisaɱ saṇṭhapesi appa-saddā bhonto hontu,||<br />
					mā bhonto sadda-makattha,||<br />
					ayaɱ samaṇassa Gotamassa sāvako āga-c-chati samaṇo Ānando.|| ||</p>

					<p class="f4">Yāvatā kho pana samaṇassa Gotamassa sāvakā Kosambīyaɱ paṭivasanti ayaɱ tesaɱ aññataro samaṇo Ānando.|| ||</p>

					<p class="f4">Appa-sadda-kāmā kho pana te āyasmanto appa-saddavinītā appa-saddassa vaṇṇavādino,||<br />
					app'eva nāma appa-saddaɱ parisaɱ viditvā upasankamitabbaɱ maññeyyā' ti.|| ||</p>

					<p class="f4">Atha kho te paribbājakā tuṇhī ahesuɱ.|| ||</p>

					<p class="f4">5. Atha kho āyasmā Ānando yena Sandako paribbājako ten'upasankami.|| ||</p>

					<p class="f4">Atha kho Sandako paribbājako āyasmantaɱ Ānandaɱ etad avoca: etu kho bhavaɱ Ānando,||<br />
					svāgataɱ bhoto Ānandassa cirassaɱ kho bhavaɱ Ānando imaɱ pariyāyam akāsi yad idaɱ idh'āgamanāya,||<br />
					nisīdatu bhavaɱ Ānando,||<br />
					idam āsanaɱ paññattanti.|| ||</p>

					<p class="f4">Nisīdi kho āyasmā Ānando paññatte āsane.|| ||</p>

					<p class="f4">Sandako pi kho paribbājako aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho Sandakaɱ paribbājakaɱ āyasmā Ānando etad avoca:|| ||</p>

					<p class="f4">"Kāya nu'ttha Sandaka etarahi kathāya sanni-sinnā,||<br />
					kā ca pana vo antarā kathā vippakatā" ti.|| ||</p>

					<p class="f4">"Tiṭṭhat'esā bho Ānanda kathā,||<br />
					yāya mayaɱ etarahi kathāya sanni-sinnā.|| ||</p>

					<p class="f4">N'esā bhoto Ānandassa kathā dullabhā bhavissati pacchāpi savaṇāya.|| ||</p>

					<p class="f4">Sādhu vata bhavantaɱ yeva Ānandaɱ paṭibhātu sake ācariyake dhammī kathā" ti.|| ||</p>

					<p class="f4">"Tena hi Sandaka suṇāhi,||<br />
					sādhukaɱ manasi karohi,||<br />
					bhāsissāmī" ti.|| ||</p>

					<p class="f4">"Evaɱ bho" ti kho Sandako paribbājako āyasmato Ānandassa paccassosi.|| ||</p>

					<p class="f4">Āyasmā Ānando etad avoca:|| ||</p>

					<p class="f4">6. "Cattāro'me Sandaka tena Bhagavatā jānatā passatā arahatā Sammā-SamBuddhena abrahma-cariy-a-vāsā akkhātā,||<br />
					cattāri ca anassāsikāni brahma-cariyāni akkhātāni,||<br />
					yattha viññū puriso sasakkaɱ Brahma-cariyaɱ na vaseyya vasanto vā na ārādheyya ñāyaɱ dhammaɱ kusalan"ti.|| ||</p>

					<p class="f4">Katame pana te bho Ānanda tena Bhagavatā jānatā passatā arahatā Sammā-SamBuddhena cattāro abrahma-cariy-a-vāsā akkhātā,||<br />
					yattha <a id="pg515"><span class="f2 g"><b>[515]</b></span></a> viññū puriso sasakkaɱ Brahma-cariyaɱ na vaseyya vasanto vā na ārādheyya ñāyaɱ dhammaɱ kusalan" ti?|| ||</p>

					<p class="f4">7. "Idha Sandaka ekacco Satthā evaɱ-vādī hoti evaɱ diṭṭhī: 'n'atthi dinnaɱ n'atthi yiṭṭhaɱ n'atthi hutaɱ n'atthi sukaṭa-dukkaṭānaɱ kammānaɱ phalaɱ vipāko n'atthi ayaɱ loko n'atthi paro loko n'atthi mātā n'atthi pitā n'atthi sattā opapātikā n'atthi loke samaṇa-brāhmaṇā sammaggatā sammā-paṭipannā ye imañ ca lokaɱ parañca lokaɱ sayaɱ abhiññā sacchi-katvā pavedenti,||<br />
					cātum-mahā-bhūtiko ayaɱ puriso yadā kālaɱ karoti paṭhavī paṭhavīkāyaɱ anupeti anupagacchati.|| ||</p>

					<p class="f4">Āpo āpokāyaɱ anupeti anupagacchati,||<br />
					tejo tejokāyaɱ anupeti anupagacchati,||<br />
					vāyo vāyokāyaɱ anupeti anupagacchati,||<br />
					ākāsaɱ indriyāni saŋkamanti,||<br />
					āsandipañcamā purisā mataɱ ādāya gacchanti,||<br />
					yāva ā'āhanā padāni paññāyanti,||<br />
					kāpotakāni aṭṭhīni bhavanti,||<br />
					bhassantāhutiyo dattupaññattaɱ yad idaɱ dānaɱ tesaɱ tucchaɱ musā vilāpo ye keci atthikavādaɱ vadanti,||<br />
					bāle ca paṇḍite ca kāyassa bhedā ucchijjanti vinassanti na honti param maraṇā' ti.|| ||</p>

					<p class="f4">8. Tatra Sandaka viññū puriso iti paṭisañcikkhati: 'ayaɱ kho bhavaɱ Satthā evaɱ-vādī evaɱ diṭṭhī.|| ||</p>

					<p class="f4">'N'atthi dinnaɱ n'atthi yiṭṭhaɱ n'atthi hutaɱ n'atthi sukaṭa-dukkaṭānaɱ kammānaɱ phalaɱ vipāko n'atthi ayaɱ loko n'atthi paro loko n'atthi mātā n'atthi pitā n'atthi sattā opapātikā n'atthi loke samaṇa-brāhmaṇā sammaggatā sammā-paṭipannā,||<br />
					ye imañ ca lokaɱ parañca lokaɱ sayaɱ abhiññā sacchi-katvā pavedenti,||<br />
					cātum-mahā-bhūtiko ayaɱ puriso,||<br />
					yadā kālaɱ karoti paṭhavī paṭhavīkāyaɱ anupeti anupagacchati,||<br />
					āpo āpokāyaɱ anupeti anupagacchati,||<br />
					tejo tejokāyaɱ anupeti anupagacchati.|| ||</p>

					<p class="f4">Vāyo vāyokāyaɱ anupeti anupagacchati,||<br />
					ākāsaɱ indriyāni saŋkamanti,||<br />
					āsandi pañcamā purisā mataɱ ādāya gacchanti,||<br />
					yāva ā'āhanā padāni paññāyanti,||<br />
					kāpotakāni aṭṭhīni bhavanti,||<br />
					bhassantāhutiyo,||<br />
					dattupaññattaɱ yad idaɱ dānaɱ,||<br />
					tesaɱ tucchaɱ musā vilāpo ye keci atthikavādaɱ vadanti,||<br />
					bāle ca paṇḍite ca kāyassa bhedā ucchijjanti,||<br />
					vinassanti,||<br />
					na honti param maraṇāti.||<br />
					Sace imassa bhoto Satthuno saccaɱ vacanaɱ,||<br />
					akatena me ettha kataɱ,||<br />
					abbusitena me ettha vusitaɱ,||<br />
					ubhopi mayaɱ ettha samasamā sāmaññaɱ pattā,||<br />
					yo c'āhaɱ na vadāmi: 'ubho kāyassa bhedā ucchijjissāma vinassissāma,||<br />
					na bhavissāma param maraṇā' ti.|| ||</p>

					<p class="f4">Atirekaɱ kho panimassa bhoto Satthuno naggiyaɱ muṇḍiyaɱ ukkuṭikappadhānaɱ kesa-massulocanaɱ,||<br />
					yohaɱ putta-sambādha-sayanaɱ ajjhāvasanto kāsika-candanaɱ pacc'anubhonto mālā-gandha-vilepanaɱ dhārento jāta-rūpa-rajataɱ sādiyanto iminā bhotā Satthārā sama-sama-gatiko bhavissāmi abhisamparāyaɱ,||<br />
					sohaɱ kiɱjānanto kiɱpassanto imasmiɱ satthari Brahma-cariyaɱ carissāmi,||<br />
					so aBrahma-cariyaɱ vāso aya'nti iti viditvā tasmā brahma-cariyā nibbijja pakkamati.|| ||</p>

					<p class="f4">9. Ayaɱ kho Sandaka tena Bhagavatā jānatā passatā arahatā Sammā-SamBuddhena paṭhamo abrahma-cariy-a-vāso akkhāto yattha viññū puriso sasakkaɱ brahma- <a id="pg516"><span class="f2 g"><b>[516]</b></span></a> cariyaɱ na vaseyya,||<br />
					vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">10. Puna ca paraɱ Sandaka idh'ekacco Satthā evaɱ-vādī hoti evaɱ diṭṭhī: 'karato kārayato chindato chedāpayato pacato pācayato socayato socāpayato kilamato kilamāpayato phandato phandāpayato pāṇamatipātayato adinnaɱ ādiyato sandhiɱ chindato nillopaɱ harato ekāgārikaɱ karoto paripanthe tiṭṭhato paradāraɱ gacchato musābhaṇato,||<br />
					karato na karīyati pāpaɱ.|| ||</p>

					<p class="f4">Khurapariyantena ce pi cakkena yo imissā paṭhaviyā pāṇe ekamaɱsakhalaɱ ekamaɱsapuñjaɱ kareyya,||<br />
					n'atthi tato nidānaɱ pāpaɱ,||<br />
					n'atthi pāpassa āgamo.|| ||</p>

					<p class="f4">Dakkhiṇañ ce pi Gaŋgāya tīraɱ gaccheyya hananto ghātento chindanto chedāpento pacanto pācento n'atthi tato nidānaɱ pāpaɱ,||<br />
					n'atthi pāpassa āgamo.|| ||</p>

					<p class="f4">Uttarañ ce pi Gaŋgāya tīraɱ gaccheyya dadanto dāpento yajanto yājento n'atthi tato nidānaɱ puññaɱ,||<br />
					n'atthi puññassa āgamo.|| ||</p>

					<p class="f4">Dānena damena saɱyamena saccavajjena n'atthi puññaɱ,||<br />
					n'atthi puññassa āgamo' ti.|| ||</p>

					<p class="f4">11. Tatra Sandaka viññū puriso iti paṭisañcikkhati: ayaɱ kho bhavaɱ Satthā evaɱ-vādī evaɱ diṭṭhī: 'karato kārayato chindato chedāpayato pacato pācayato socayato socāpayato kilamato kilamāpayato phandato phandāpayato pāṇamatipātayato adinnaɱ ādiyato sandhiɱ chindato nillopaɱ harato ekāgārikaɱ karoto paripanthe tiṭṭhato paradāraɱ gacchato musābhaṇato karato na karīyati pāpaɱ.|| ||</p>

					<p class="f4">Khurapariyantena ce pi cakkena yo imissā paṭhaviyā pāṇe ekamaɱsakhalaɱ ekamaɱsapuñjaɱ kareyya,||<br />
					n'atthi tato nidānaɱ pāpaɱ,||<br />
					n'atthi pāpassa āgamo.|| ||</p>

					<p class="f4">Dakkhiṇañ ce pi Gaŋgāya tīraɱ gaccheyya hananto ghātento chindanto chedāpento pacanto pācento n'atthi tato nidānaɱ pāpaɱ,||<br />
					n'atthi pāpassa āgamo.|| ||</p>

					<p class="f4">Uttarañ ce pi Gaŋgāya tīraɱ gaccheyya dadanto dāpento yajanto yājento n'atthi tato nidānaɱ puññaɱ,||<br />
					n'atthi puññassa āgamo,||<br />
					dānena damena saɱyamena saccavajjena n'atthi puññaɱ,||<br />
					n'atthi puññassa āgamoti.|| ||</p>

					<p class="f4">Sace imassa bhoto Satthuno saccaɱ vacanaɱ,||<br />
					akatena me ettha kataɱ,||<br />
					abbusitena me ettha vusitaɱ.|| ||</p>

					<p class="f4">Ubhopi mayaɱ ettha samasamā sāmaññaɱ pattā yo c'āhaɱ na vadāmi,||<br />
					'ubhinnaɱ kurutaɱ na karīyati pāpan' ti.|| ||</p>

					<p class="f4">Atirekaɱ kho panimassa bhoto Satthuno naggiyaɱ muṇḍiyaɱ ukkuṭikappadhānaɱ kesa-massulocanaɱ,||<br />
					yohaɱ putta-sambādha-sayanaɱ ajjhāvasanto kāsika-candanaɱ pacc'anubhonto mālā-gandha-vilepanaɱ dhārento jāta-rūpa-rajataɱ sādiyanto iminā bhotā Satthārā sama-sama-gatiko bhavissāmi abhisamparāyaɱ.|| ||</p>

					<p class="f4">So'haɱ kiɱjānanto kiɱpassanto imasmiɱ satthari Brahma-cariyaɱ carissāmi,||<br />
					so 'abrahma-cariy-a-vāso ayan' ti.iti viditvā tasmā brahma-cariyā nibbijja pakkamati.|| ||</p>

					<p class="f4">12. Ayaɱ kho Sandaka tena Bhagavatā jānatā passatā arahatā Sammā-SamBuddhena dutiyo abrahma-cariy-a-vāso akkhāto,||<br />
					yattha viññū puriso sasakkaɱ Brahma-cariyaɱ na vaseyya,||<br />
					vasanto vā na ārādheyya ñāyaɱ dhammaɱ kusalaɱ.|| ||</p>

					<p class="f4">13. Puna ca paraɱ Sandaka idh'ekacco Satthā evaɱ-vādī hoti evaɱ diṭṭhī:|| ||</p>

					<p class="f4">N'atthi hetu n'atthi paccayo sattānaɱ saŋkilesāya,||<br />
					ahetu a-p-paccayā sattā saŋkilissanti.|| ||</p>

					<p class="f4">N'atthi hetu n'atthi paccayo sattānaɱ visuddhiyā,||<br />
					ahetu a-p-paccayā sattā visujjhanti.|| ||</p>

					<p class="f4">N'atthi balaɱ n'atthi viriyaɱ n'atthi purisat- <a id="pg517"><span class="f2 g"><b>[517]</b></span></a> thāmo n'atthi purisaparakkamo,||<br />
					sabbe sattā sabbe pāṇā sabbe bhūtā sabbe jīvā avasā abalā aviriyā niyatisaŋgatibhāvapariṇatā chassevābhijātisu sukha-dukkhaɱ paṭisaŋvedentī' ti.|| ||</p>

					<p class="f4">14. Tatra Sandaka viññū puriso iti paṭisañcikkhati: 'ayaɱ kho bhavaɱ Satthā evaɱ-vādī evaɱ diṭṭhī: n'atthi hetu n'atthi paccayo sattānaɱ saŋkilesāya.|| ||</p>

					<p class="f4">Ahetu a-p-paccayā sattā saŋkilissanti.|| ||</p>

					<p class="f4">N'atthi hetu n'atthi paccayo sattānaɱ visuddhiyā.|| ||</p>

					<p class="f4">Ahetu a-p-paccayā sattā visujjhanti.|| ||</p>

					<p class="f4">N'atthi balaɱ n'atthi viriyaɱ n'atthi puriSatthāmo n'atthi purisaparakkamo,||<br />
					sabbe sattā sabbe pāṇā sabbe bhūtā sabbe jīvā avasā abalā aviriyā niyatisaŋgatibhāvapariṇatā chassevābhijātisu sukha-dukkhaɱ paṭisaŋvedentī' ti.|| ||</p>

					<p class="f4">Sace imassa bhoto Satthuno saccaɱ vacanaɱ,||<br />
					akatena me ettha kataɱ,||<br />
					abbusitena me ettha vusitaɱ.|| ||</p>

					<p class="f4">Ubhopi mayaɱ ettha samasamā sāmaññaɱ pattā,||<br />
					yoc'āhaɱ na vadāmi,||<br />
					ubho ahetu a-p-paccayā visujjhissāmā' ti.|| ||</p>

					<p class="f4">Atirekaɱ kho panimassa bhoto Satthuno naggiyaɱ muṇḍiyaɱ ukkuṭikappadhānaɱ kesa-massu locanaɱ.|| ||</p>

					<p class="f4">Yohaɱ putta-sambādha-sayanaɱ ajjhāvasanto kāsika-candanaɱ pacc'anubhonto mālā-gandha-vilepanaɱ dhārento jāta-rūpa-rajataɱ sādiyanto iminā bhotā Satthārā sama-sama-gatiko bhavissāmi abhisamparāyaɱ.|| ||</p>

					<p class="f4">So'haɱ kiɱjānanto kiɱpassanto imasmiɱ satthari Brahma-cariyaɱ carissāmi.|| ||</p>

					<p class="f4">So abrahma-cariy-a-vāso aya'nti iti viditvā tasmā brahma-cariyā nibbijja pakkamati.|| ||</p>

					<p class="f4">15. Ayaɱ kho Sandaka tena Bhagavatā jānatā passatā arahatā Sammā-SamBuddhena tatiyo abrahma-cariy-a-vāso akakhāto,||<br />
					yattha viññū puriso sasakkaɱ Brahma-cariyaɱ na vaseyya vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">16. Puna ca paraɱ Sandaka idh'ekacco Satthā evaɱ-vādī hoti evaɱ diṭṭhī: satt'ime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.|| ||</p>

					<p class="f4">Te na iñjanti na viparinamanti.|| ||</p>

					<p class="f4">Nāññamaññaɱ vyābādhenti.|| ||</p>

					<p class="f4">Nālaɱ añña-maññassa sukhāya vā dukkhāya vā sukha-dukkhāya vā.|| ||</p>

					<p class="f4">Katame satta?|| ||</p>

					<p class="f4">Paṭhavīkāyo āpokāyo tejokāyo vāyo kāyo sukhe dukkhe jīve satt'ime.|| ||</p>

					<p class="f4">Ime satta kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.|| ||</p>

					<p class="f4">Te na iñjanti,||<br />
					na viparinamanti,||<br />
					nāññamaññaɱ vyābādenti,||<br />
					nālaɱ añña-maññassa sukhāya vā dukkhāya vā sukha-dukkhāya vā.|| ||</p>

					<p class="f4">Tattha n'atthi hantā vā ghātetā vā sotā vā sāvetā vā viññātā vā viññāpetā vā yepi tiṇhena satthena sīsaɱ chindati.|| ||</p>

					<p class="f4">Na koci kañci jīvitā voropeti.|| ||</p>

					<p class="f4">Sattannaɱ tv'eva kāyānamantarena satthaɱ vivaramanupatati.|| ||</p>

					<p class="f4">Cuddasa kho panimāni yonipamukhasata-sahassāni saṭṭhiñca satāni cha ca satāni.|| ||</p>

					<p class="f4">Pañca ca kammuno satāni pañca ca kammāni tīṇi ca kammāni kamme ca aḍḍhakamme ca,||<br />
					dvaṭṭhi paṭipadā,||<br />
					dvaṭṭh'antarakappā,||<br />
					chaḷ-ābhijātiyo,||<br />
					aṭṭha purisabhūmiyo,||<br />
					ekūnapaññāsa ājīvasate,||<br />
					ekūnapaññāsa paribbājakasate,||<br />
					ekūna- <a id="pg518"><span class="f2 g"><b>[518]</b></span></a> paññāsa nāgāvāsasate,||<br />
					vīse indriyasate,||<br />
					tiɱse Nirayasate,||<br />
					chattiɱsa rajodhātuyo,||<br />
					satta saññīgabbhā,||<br />
					satta asaññīgabbhā,||<br />
					satta nigaṇṭhīgabbhā,||<br />
					satta devā,||<br />
					satta mānusā,||<br />
					satta pesācā,||<br />
					satta sarā,||<br />
					satta pavuṭā,||<br />
					satta papātā,||<br />
					satta papātasatāni,||<br />
					sattasupinā,||<br />
					sattasupinasatāni,||<br />
					cullāsītimahākappuno sata-sahassāni yāni bāle ca paṇḍite ca sandhāvitvā saɱsaritvā dukkhassantaɱ karissanti.|| ||</p>

					<p class="f4">Tattha n'atthi imināhaɱ sīlena vā vatena vā tapena vā brahma-cariyena vā aparipakkaɱ vā kammaɱ paripācessāmi,||<br />
					paripakkaɱ vā kammaɱ phussa phussa byantīkarissāmīti.|| ||</p>

					<p class="f4">Hevaɱ n'atthi doṇamite sukha-dukkhe,||<br />
					pariyantakaṭe saɱsāre,||<br />
					n'atthi hāyanavaḍḍhane,||<br />
					n'atthi ukkaɱsāvakaɱse.|| ||</p>

					<p class="f4">Seyyathā pi nāma suttagu'e khitte nibbeṭhiyamānameva paleti,||<br />
					evam evaɱ bāle vā paṇḍite vā sandhāvitvā saɱsaritvā dukkhassantaɱ karissantī ti.|| ||</p>

					<p class="f4">17. Tatra Sandaka viññū puriso iti paṭisañcikkhati: ayaɱ kho bhavaɱ Satthā evaɱ-vādī evandiṭṭhī: satt'ime kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.|| ||</p>

					<p class="f4">Te na iñjanti,||<br />
					na viparinamanti,||<br />
					nāññamaññaɱ vyābādhenti,||<br />
					nālaɱ añña-maññassa sukhāya vā dukkhāya vā sukha-dukkhāya vā.|| ||</p>

					<p class="f4">Katame satta?|| ||</p>

					<p class="f4">paṭhavīkāyo āpokāyo tejokāyo vāyokāyo sukhe dukkhe jīve satt'ime.|| ||</p>

					<p class="f4">Ime satta kāyā akaṭā akaṭavidhā animmitā animmātā vañjhā kūṭaṭṭhā esikaṭṭhāyiṭṭhitā.|| ||</p>

					<p class="f4">Te na iñjanti,||<br />
					na viparinamanti,||<br />
					nāññamaññaɱ vyābādhenti.|| ||</p>

					<p class="f4">Nālaɱ añña-maññassa sukhāya vā dukkhāya vā sukha-dukkhāya vā.|| ||</p>

					<p class="f4">Tattha n'atthi hantā vā ghātetā vā sotā vā sāvetā vā viññātā vā viññāpetā vā yopi tiṇhena satthena sīsaɱ chindati,||<br />
					na koci kañci jīvitā voropeti,||<br />
					sattannaɱ yeva kāyānamantarena satthaɱ vivaramanupatati.Cuddasa kho panimāni yoni pamukhasata-sahassāni saṭṭhi ca satāni cha ca satāni pañca ca kammuno satāni pañca ca kammāni tīṇi ca kammāni kamme ca aḍḍhakamme ca dvaṭṭhipaṭipadā dvaṭṭhantarakappā chaḷ-ābhijātiyo aṭṭha purisabhūmiyo ekūnapaññāsa ājīvasate1 ekūnapaññāsa paribbājakasate ekūnapaññāsa nāgāvāsasate vīse indirayasate tiɱse Nirayasate chattiɱsa rajodhātuyo satta saññīgabbhā satta asaññīgabbhā satta nigaṇṭhīgabbhā sattadevā sattamānusā sattapesācā satta sarā satta pavuṭā satta papātā satta papātasatāni satta supinā supinasatāni cullāsīti mahākappuno sata-sahassāni.|| ||</p>

					<p class="f4">Yāni bāle capaṇḍite ca sandhāvitvā saɱsaritvā dukkhassantaɱ karissanti.|| ||</p>

					<p class="f4">Tattha n'atthi imināhaɱ sīlena vā vatena vā tapena vā brahma-cariyena vā aparipakkaɱ vā kammaɱ paripācessāmi,||<br />
					paripakkaɱ vā phussa phussa vyantīkarissāmīti.|| ||</p>

					<p class="f4">Hevaɱ n'atthi doṇamite sukha-dukkhe,||<br />
					pariyantakaṭe saɱsāre,||<br />
					n'atthi hāyanavaḍḍhane n'atthi ukkaɱsāvakaɱse.|| ||</p>

					<p class="f4">Seyyathā pi nāma suttagu'e khitte nibbeṭhiyamānameva paleti.|| ||</p>

					<p class="f4">Evam evaɱ bāle ca paṇḍite ca sandhāvitvā saɱsaritvā dukkhassannaɱ karissantī' ti.||<br />
					Sace imassa bhoto Satthuno sacchaɱ vacanaɱ,||<br />
					akatena me ettha kataɱ abbusitena me ettha vusitaɱ.|| ||</p>

					<p class="f4">Ubhopi mayaɱ ettha samasamā sāmaññaɱ pattā,||<br />
					yo c'āhaɱ na vadāmi: ubho sandhāvitvā saɱsaritvā dukkhassantaɱ karissāmā' ti.|| ||</p>

					<p class="f4">Atirekaɱ kho panimassa bhoto Satthuno naggiyaɱ muṇḍiyaɱ ukkuṭikappadhānaɱ kesa-massulocanaɱ,||<br />
					yohaɱ putta-sambādha-sayanaɱ ajjhāvasanto kāsika-candanaɱ pacc'anubhonto mālā-gandha-vilepanaɱ dhārento jāta-rūpa-rajataɱ sādiyanto iminā bhotā Satthārā sama-sama-gatiko bhavissāmi abhisamparāyaɱ.|| ||</p>

					<p class="f4">So'haɱ kiɱjānanto kiɱpassanto imasmiɱ satthari Brahma-cariyaɱ carissāmi.|| ||</p>

					<p class="f4">18. So abrahma-cariy-a-vāso ayanti iti viditvā tasmā brahma-cariyā nibbijja pakkamati ayaɱ kho Sandaka tena Bhagavatā jānatā passatā arahatā Sammā-SamBuddhena catuttho abrahma-cariy-a-vāso akkhāto yattha viññū puriso sasakkaɱ Brahma-cariyaɱ na vaseyya vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">19. Ime kho te Sandaka tena Bhagavatā jānatā passatā arahatā Sammā-SamBuddhena cattāro abrahma-cariy-a-vāsā akkhātā <a id="pg519"><span class="f2 g"><b>[519]</b></span></a> yattha viññū puriso sasakkaɱ Brahma-cariyaɱ na vaseyya vasanto vā nārādheyya ñāyaɱ dhammaɱ kusalan ti.|| ||</p>

					<p class="f4">20. Acchariyaɱ bho Ānanda,||<br />
					abbhutaɱ bho Ānanda,||<br />
					yāvañ c'idaɱ tena Bhagavatā jānatā passatā arahatā Sammā-SamBuddhena cattāro abrahma-cariy-a-vāsā vasamānā abrahma-cariy-a-vāsāti akkhātā yattha viññū puriso sasakkaɱ Brahma-cariyaɱ na vaseyya,||<br />
					vasanto vā nārādheyya ñāyaɱ dhammaɱ kusalan ti.|| ||</p>

					<p class="f4">Katamāni pana tāni bho Ānanda tena Bhagavatā jānatā passatā arahatā Sammā-SamBuddhena cattāri anassāsikāni brahma-cariyāni akkhātāni yattha viññū puriso sasakkaɱ Brahma-cariyaɱ na vaseyya vasanto vā nārādheyya ñāyaɱ dhammaɱ kusalan ti:|| ||</p>

					<p class="f4">21. Idha Sandaka ekacco Satthā sabbaññū sabba-dassāvī aparisesaɱ ñāṇa-dassanaɱ paṭijānāti: carato ca me tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitanti.|| ||</p>

					<p class="f4">So suññampi agāraɱ pavisati,||<br />
					piṇḍampi na labhati,||<br />
					kukkuropi ḍasati,||<br />
					caṇḍena pi hatthinā samāga-c-chati,||<br />
					caṇḍena pi assena samāga-c-chati,||<br />
					caṇḍena pi goṇena samāga-c-chati,||<br />
					itthiyāpi purisassapi nāmampi gottampi pucchati,||<br />
					gāmassapi nigamassapi nāmampi Maggampi pucchati,||<br />
					so kimidanti puṭṭho samāno suññaɱ me agāraɱ pavisitabbaɱ ahosi,||<br />
					tena pāvisiɱ.|| ||</p>

					<p class="f4">Piṇḍaɱ me aladdhabbaɱ ahosi,||<br />
					tena nālatthaɱ.|| ||</p>

					<p class="f4">Kukkurena ḍasitabbaɱ ahosi,||<br />
					tenamhi daṭṭho.|| ||</p>

					<p class="f4">Caṇḍena hatthinā samāgantabbaɱ ahosi,||<br />
					tena samāgamaɱ.|| ||</p>

					<p class="f4">Caṇḍena assena samāgantabbaɱ ahosi,||<br />
					tena samāgamaɱ.|| ||</p>

					<p class="f4">Caṇḍena goṇena samāgantabbaɱ ahosi,||<br />
					tena samāgamaɱ.|| ||</p>

					<p class="f4">Itthiyāpi purisassapi nāmampi gottampi pucchitabbaɱ ahosi,||<br />
					tena pucchiɱ.|| ||</p>

					<p class="f4">Gāmassapi nigamassapi nāmampi Maggampi pucchitabbaɱ ahosi,||<br />
					tenāpucchinti.|| ||</p>

					<p class="f4">22. Tatra Sandaka viññū puriso iti paṭisañcikkhati: 'ayaɱ kho bhavaɱ Satthā sabbaññū sabba-dassāvī aparisesaɱ ñāṇa-dassanaɱ paṭijānāti: carato ca me tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitanti.|| ||</p>

					<p class="f4">So suññampi agāraɱ pavisati,||<br />
					piṇḍampi na labhati,||<br />
					kukkuropi ḍasati,||<br />
					caṇḍena pi hatthinā samāga-c-chati,||<br />
					caṇḍena pi assena samāga-c-chati,||<br />
					caṇḍena pi goṇena samāga-c-chati,||<br />
					itthiyāpi purisassapi nāmampi gottampi pucchati,||<br />
					gāmassapi nigamassapi nāmampi Maggampi pucchati,||<br />
					so kimidanti puṭṭho samāno suññaɱ me agāraɱ pavisitabbaɱ ahosi,||<br />
					tena pāvisiɱ.|| ||</p>

					<p class="f4">Piṇḍaɱ me aladdhabbaɱ ahosi,||<br />
					tena nālatthaɱ.|| ||</p>

					<p class="f4">Kukkurena ḍasitabbaɱ ahosi,||<br />
					tenamhi daṭṭho.|| ||</p>

					<p class="f4">Caṇḍena hatthinā samāgantabbaɱ ahosi,||<br />
					tena samāgamaɱ.|| ||</p>

					<p class="f4">Caṇḍena assena samāgantabbaɱ ahosi,||<br />
					tena samāgamaɱ.|| ||</p>

					<p class="f4">Caṇḍena goṇena samāgantabbaɱ ahosi,||<br />
					tena samāgamaɱ.|| ||</p>

					<p class="f4">Itthiyāpi purisassapi nāmampi gottampi pucchitabbaɱ ahosi,||<br />
					tena pucchiɱ.|| ||</p>

					<p class="f4">Gāmassapi nigamassapi nāmampi Maggampi pucchitabbaɱ ahosi,||<br />
					tenāpucchinti.|| ||</p>

					<p class="f4">So anassāsikaɱ idaɱ Brahma-cariyanti,||<br />
					iti viditvā tasmā brahma-cariyā nibbijja pakkamati.|| ||</p>

					<p class="f4">23. Idaɱ kho Sandaka tena Bhagavatā jānatā passatā arahatā Sammā-SamBuddhena paṭhamaɱ anassāsikaɱ Brahma-cariyaɱ akkhā <a id="pg520"><span class="f2 g"><b>[520]</b></span></a> taɱ,||<br />
					yattha viññū puriso sasakkaɱ Brahma-cariyaɱ na vaseyya,||<br />
					vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">24. Puna ca paraɱ Sandaka idh'ekacco Satthā anussaviko hoti anussavasacco.|| ||</p>

					<p class="f4">So anussavena itihitiha paramparāya piṭakasampadāya dhammaɱ deseti.|| ||</p>

					<p class="f4">Anussavikassa kho pana Sandaka Satthuno anussavasaccassa sussutampi hoti,||<br />
					dussutampi hoti.|| ||</p>

					<p class="f4">Tathāpi hoti.|| ||</p>

					<p class="f4">Aññathāpi hoti.|| ||</p>

					<p class="f4">25. Yatra Sandaka viññū puriso iti paṭisañcikkhati: 'ayaɱ kho bhavaɱ Satthā anussaviko anussavasacco.|| ||</p>

					<p class="f4">So anussavena itihitiha paramparāya piṭakasampadāya dhammaɱ deseti.|| ||</p>

					<p class="f4">Anussavikassa kho pana Satthuno anussavasaccassa sussutampi hoti,||<br />
					dussutampi hoti,||<br />
					tathāpi hoti,||<br />
					aññathāpi hoti.|| ||</p>

					<p class="f4">So anassāsikaɱ idaɱ Brahma-cariyanti iti viditvā tasmā brahma-cariyā nibbijja pakkamati.|| ||</p>

					<p class="f4">26. Idaɱ kho Sandaka tena Bhagavatā jānatā passatā arahatā Sammā-SamBuddhena dutiyaɱ anassāsikaɱ Brahma-cariyaɱ akkhātaɱ,||<br />
					yattha viññū puriso sasakkaɱ Brahma-cariyaɱ na vaseyya vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">27. Puna ca paraɱ Sandaka idh'ekacco Satthā takkī hoti vīmaɱsī.|| ||</p>

					<p class="f4">So takka-pariyāhataɱ vīmaɱsānucaritaɱ sayam-paṭibhānaɱ dhammaɱ deseti.|| ||</p>

					<p class="f4">Takkissa kho pana Sandaka Satthuno vīmaɱsissa sutakkitampi hoti,||<br />
					duttakkitampi hoti,||<br />
					tathāpi hoti,||<br />
					aññathāpi hoti.|| ||</p>

					<p class="f4">28. Tatra Sandaka viññū puriso iti paṭisañcikkhati: ayaɱ kho bhavaɱ Satthā takkī vīmaɱsī.|| ||</p>

					<p class="f4">So takka-pariyāhataɱ vīmaɱsānucaritaɱ sayam-paṭibhānaɱ dhammaɱ deseti.|| ||</p>

					<p class="f4">Takkissa kho pana Satthuno vīmaɱsissa sutakkitampi hoti,||<br />
					duttakkitampi hoti,||<br />
					tathāpi hoti,||<br />
					aññathāpi hoti.|| ||</p>

					<p class="f4">So anassāsikaɱ idaɱ Brahma-cariyanti iti viditvā tasmā brahma-cariyā nibbijja pakkamati.|| ||</p>

					<p class="f4">29. Idaɱ kho Sandaka tena Bhagavatā jānatā passatā arahatā Sammā-SamBuddhena tatiyaɱ anassāsikaɱ Brahma-cariyaɱ akkhātaɱ yattha viññū puriso sasakkaɱ Brahma-cariyaɱ na vaseyya.|| ||</p>

					<p class="f4">Vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">30. Puna ca paraɱ Sandaka idh'ekacco Satthā mando hoti momūho.|| ||</p>

					<p class="f4">So mandattā momūhattā tathā tathā pañhaɱ <a id="pg521"><span class="f2 g"><b>[521]</b></span></a> puṭṭho samāno vācā vikkhepaɱ āpajjati amarā-vikkhepaɱ,||<br />
					evam pi me no,||<br />
					tathāpi me no,||<br />
					aññathāpi me no,||<br />
					notipi me no,||<br />
					no notipi me noti.|| ||</p>

					<p class="f4">31. Tatra Sandaka viññū puriso iti paṭisañcikkhati.|| ||</p>

					<p class="f4">Ayaɱ kho bhavaɱ Satthā mando momūho,||<br />
					so mandattā momūhattā tathā tathā pañhaɱ puṭṭho samāno vācā-vikkhepaɱ āpajjati amarā-vikkhepaɱ.|| ||</p>

					<p class="f4">Evam pi me no,||<br />
					tathāpi me no,||<br />
					aññathāpi me no,||<br />
					notipi me no,||<br />
					no no tipi me noti.|| ||</p>

					<p class="f4">So anassāsikaɱ idaɱ Brahma-cariyanti iti viditvā tasmā brahma-cariyā nibbijja pakkamati.|| ||</p>

					<p class="f4">32. Idaɱ kho Sandaka tena Bhagavatā jānatā passatā arahatā Sammā-SamBuddhena catutthaɱ anassāsikaɱ Brahma-cariyaɱ akkhātaɱ,||<br />
					yattha viññū puriso sasakkaɱ Brahma-cariyaɱ na vaseyya,||<br />
					vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">33. Imāni kho Sandaka tena Bhagavatā jānatā passatā arahatā sammā sambuddhena cattāri anassāsikāni brahma-cariyāni akkhātāni,||<br />
					yattha viññū puriso sasakkaɱ Brahma-cariyaɱ na vaseyya vasanto vā nārādheyya ñāyaɱ dhammaɱ kusalan ti.|| ||</p>

					<p class="f4">34. Acchariyaɱ bho Ānanda abbhutaɱ bho Ānanda,||<br />
					yāvañ c'idaɱ tena Bhagavatā jānatā passatā arahatā Sammā-SamBuddhena cattāri anassāsikān'eva brahma-cariyāni anassāsikāni brahma-cariyānīti akkhātāni.|| ||</p>

					<p class="f4">Yattha viññū puriso sasakkaɱ Brahma-cariyaɱ na vaseyya,||<br />
					vasanto vā nārādheyya ñāyaɱ dhammaɱ kusalaɱ.|| ||</p>

					<p class="f4">Yo pana so bho Ānanda Satthā kiɱvādī kimakkhāyī yattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalan ti.|| ||</p>

					<p class="f4">35. Idha Sandaka Tathāgato loke uppajjati arahaɱ Sammā-Sam-Buddho vijjā-caraṇa-sampanno Sugato loka-vidū anuttaro purisa-damma-sārathī Satthā deva-manussānaɱ Buddho Bhagavā.|| ||</p>

					<p class="f4">So imaɱ lokaɱ sa-devakaɱ sa-mārakaɱ sa-brahmakaɱ sa-s-samaṇa-brāhmaṇiɱ pajaɱ sa-deva-manussaɱ sayaɱ abhiññā sacchi-katvā pavedeti,||<br />
					so dhammaɱ deseti: ādi kalyāṇaɱ majjhe kalyāṇaɱ pariyosāna-kalyāṇaɱ sātthaɱ savyañ janaɱ kevala-paripuṇṇaɱ parisuddhaɱ Brahma-cariyaɱ pakāseti.|| ||</p>

					<p class="f4">36. Taɱ dhammaɱ suṇāti Gahapati vā gahapati-putto vā aññatarasmiɱ vā kule paccājāto.|| ||</p>

					<p class="f4">So taɱ dhammaɱ sutvā Tathāgate saddhaɱ paṭilabhati.|| ||</p>

					<p class="f4">So tena saddhā-paṭilābhena samannāgato itipaṭisañcikkhati: sambādho gharāvāso rajo-patho,||<br />
					abbhokāso pabbajjā,||<br />
					na-y-idaɱ sukaraɱ agāraɱ ajjhāvasatā ekanta-paripuṇṇaɱ ekanta-parisuddhaɱ saŋkhalikhitaɱ Brahma-cariyaɱ carituɱ,||<br />
					yan nūnāhaɱ kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajeyyanti.|| ||</p>

					<p class="f4">So aparena samayena appaɱ vā bhoga-k-khandhaɱ pahāya mahantaɱ vā bhoga-k-khandhaɱ pahāya appaɱ vā ñāti-parivaṭṭaɱ pahāya mahantaɱ vā ñāti-parivaṭṭaɱ pahāya kesa-massuɱ ohāretvā kāsāyāni vatthāni acchādetvā agārasmā anagāriyaɱ pabbajati.|| ||</p>

					<p class="f4">37. So evaɱ pabba-jito samāno bhikkhūnaɱ [sikkhāsājīva samāpanno] pāṇāti-pātaɱ pahāya pāṇāti-pātā paṭivirato hoti,||<br />
					nihita-daṇḍo nihita-sattho lajjī dayā-panno [sabba pāṇabhūtahitānukampī] viharati.|| ||</p>

					<p class="f4">Adinn'ādānaɱ pahāya adinn'ādānā paṭivirato hoti,||<br />
					dinn'ādāyī dinna-pāṭikaŋkhī athenena suci-bhūtena attanā viharati.|| ||</p>

					<p class="f4">ABrahma-cariyaɱ pahāya brahma-cārī hoti,||<br />
					ārā-cārī virato methunā gāma-dhammā.|| ||</p>

					<p class="f4">Musā-vādaɱ pahāya musā-vādā paṭivirato hoti,||<br />
					sacca-vādī sacca-sandho theto paccayiko avisaŋvādako lokassa.|| ||</p>

					<p class="f4">pisuṇaɱ vācaɱ pahāya pisuṇāya vācāya paṭivirato hoti,||<br />
					ito sutvā na amutra akkhātā imesaɱ bhedāya,||<br />
					amutra vā sutvā na imesaɱ akkhātā amūsaɱ bhedāya,||<br />
					iti bhinnānaɱ vā sandhātā sahitānaɱ vā anuppadātā,||<br />
					samagg'ārāmo samagga-rato samagga-nandī samagga-karaṇiɱ vācaɱ bhāsitā hoti.|| ||</p>

					<p class="f4">Pharusaɱ vācaɱ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaŋ-gamā porī bahu-jana-kantā bahu-jana-manāpā,||<br />
					tathā-rūpaɱ vācaɱ bhāsitā hoti.|| ||</p>

					<p class="f4">Sampha-p-palāpaɱ pahāya samphappalāpā paṭivirato hoti,||<br />
					kāla-vādī bhūta-vādī attha-vādī dhamma-vādī vinaya-vādī nidhānavatiɱ vācaɱ bhāsitā kālena sāpadesaɱ pariyanta-vatiɱ attha-saɱhitaɱ.|| ||</p>

					<p class="f4">So [bījagāma bhūta-gāma samārambhā] paṭivirato hoti.|| ||</p>

					<p class="f4">Eka-bhattiko hoti ratt'ūparato virato vikāla-bhojanā.|| ||</p>

					<p class="f4">[Naccagītavādi tavisūka-dassanā] paṭivirato hoti.|| ||</p>

					<p class="f4">[Mālāgandha vilepana dhāraṇa maṇḍana vibhūsanaṭṭhānā] paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajatapaṭiggahanā paṭivirato hoti.|| ||</p>

					<p class="f4">Āmakadhaññapaṭiggahanā paṭivirato hoti.|| ||</p>

					<p class="f4">Āmakamaɱsapaṭiggahanā paṭivirato hoti.|| ||</p>

					<p class="f4">Itthikumārikapaṭiggahanā paṭivirato hoti.|| ||</p>

					<p class="f4">Dāsidāsapaṭiggahanā paṭivirato hoti.|| ||</p>

					<p class="f4">Ajeḷakapaṭiggahanā paṭivirato hoti.|| ||</p>

					<p class="f4">Kukkuṭasūkarapaṭiggahanā paṭivirato hoti.|| ||</p>

					<p class="f4">[Hatthi gavāssava'avā paṭiggahanā] paṭivirato hoti.|| ||</p>

					<p class="f4">Khetta-vatthupaṭiggahanā paṭivirato hoti.|| ||</p>

					<p class="f4">[Dūteyya pahīnagamanānuyogā] paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">[Tulākūṭa kaɱsakuṭa mānakūṭā] paṭivirato hoti.|| ||</p>

					<p class="f4">[Ukkoṭa navañ ca nanikati-sāci-yogā] paṭivirato hoti.|| ||</p>

					<p class="f4">[Chedana vadha bandhana viparāmosaālopa sahasākārā] paṭivirato hoti.|| ||</p>

					<p class="f4">38. So santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					so yena yen'eva pakkamati,||<br />
					samādāyeva pakkamati.|| ||</p>

					<p class="f4">Seyyathā pi nāma pakkhīsakuṇo yena yen'eva ḍeti,||<br />
					sapattabhārova ḍeti.|| ||</p>

					<p class="f4">Evam evaɱ bhikkhu santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena.|| ||</p>

					<p class="f4">Yena yen'eva pakkamati samādāyeva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaɱ anavajja-sukhaɱ paṭisaŋvedeti.|| ||</p>

					<p class="f4">39. So cakkhunā rūpaɱ disvā na nimittaggāhī hoti nānuvyañjanaggāhī,||<br />
					yatvādhi-karaṇamenaɱ cakkhu'ndriyaɱ asaɱvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati cakkhu'ndriyaɱ,||<br />
					cakkhu'ndriye saŋvaraɱ āpajjati.|| ||</p>

					<p class="f4">Sotena saddaɱ sutvā na nimittaggāhī hoti nānuvyañjanaggāhī,||<br />
					yatvādhi-karaṇamenaɱ sot'indriyaɱ asaɱvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati sot'indriyaɱ,||<br />
					sot'indriye saŋvaraɱ āpajjati.|| ||</p>

					<p class="f4">Ghānena gandhaɱ ghāyitvā na nimittaggāhī hoti nānuvyañjanaggāhī,||<br />
					yatvādhi-karaṇamenaɱ ghān'indriyaɱ asaɱvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati ghān'indriyaɱ,||<br />
					ghān'indriye saŋvaraɱ āpajjati.Jivhāya rasaɱ sāyitvā na nimittaggāhī hoti nānuvyañjanaggāhī,||<br />
					yatvādhi-karaṇamenaɱ jivh'indriyaɱ asaɱvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati jivh'indriyaɱ,||<br />
					jivh'indriye saŋvaraɱ āpajjati.|| ||</p>

					<p class="f4">Kāyena phoṭṭhabbaɱ phūsitvā na nimittaggāhī hoti nānuvyañjanaggāhī,||<br />
					yatvādhi-karaṇamenaɱ kāy'indriyaɱ asaɱvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saɱvarāya paṭipajjati,||<br />
					rakkhati kāy'indriyaɱ,||<br />
					kāy'indriye saŋvaraɱ āpajjati.Manasā dhammaɱ viññāya na nimittaggāhī hoti nānuvyañjanaggāhī,||<br />
					yatvādhi-karaṇamenaɱ man'indriyaɱ asaɱvutaɱ viharantaɱ abhijjhā domanassā pāpakā akusalā-dhammā anvāssaveyyuɱ,||<br />
					tassa saŋvaraɱ paṭipajjati,||<br />
					rakkhati man'indriyaɱ,||<br />
					man'indriye saŋvaraɱ āpajjati.|| ||</p>

					<p class="f4">So iminā ariyena indriya-saɱvarena samannāgato ajjhattaɱ abyāsekasukhaɱ paṭisaŋvedeti.|| ||</p>

					<p class="f4">40. So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					sanghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">41. So iminā ca ariyena sīla-k-khandhena samannāgato iminā ca ariyena indriya-saɱvarena samannāgato iminā ca ariyena sati-sampajaññena samannāgato vivittaɱ sen'āsanaɱ bhajati.|| ||</p>

					<p class="f4">Araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="f4">42. So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā ujuɱ kāyaɱ paṇidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya vigat-ā-bhijjhena cetasā viharati,||<br />
					abhijjhāya cittaɱ parisodheti.|| ||</p>

					<p class="f4">vyāpāda-padosaɱ pahāya avyāpanna-citto viharati sabba-pāṇa-bhūta-hitānukampī.|| ||</p>

					<p class="f4">vyāpāda-padosā cittaɱ parisodeti,||<br />
					thīna-middhaɱ pahāya vigatathīna-middho viharati āloka-saññī sato sampajāno.|| ||</p>

					<p class="f4">Thīna-middhā cittaɱ parisodheti,||<br />
					uddhacca-kukkuccaɱ pahāya anuddhato viharati ajjhattaɱ vūpasanta-citto.|| ||</p>

					<p class="f4">Uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya tiṇṇa-vici-kiccho viharati akathaŋkathī kusalesu dhammesu.|| ||</p>

					<p class="f4">Vicikicchāya cittaɱ parisodheti.|| ||</p>

					<p class="f4">43. So ime pañca nīvaraṇe pahāya cetaso upakkilese paññāya dubbalī-karaṇe,||<br />
					vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pītikhaɱ paṭhamaɱ-jhānaɱ upasampajja viharati.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4"><a id="pg522"><span class="f2 g"><b>[522]</b></span></a> Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalaɱ.|| ||</p>

					<p class="f4">44. Puna ca paraɱ Sandaka bhikkhu vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4">Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalaɱ.|| ||</p>

					<p class="f4">45. Puna ca paraɱ Sandaka bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaŋvedeti.|| ||</p>

					<p class="f4">Yantaɱ ariyā ācikkhanti: 'Upekkhako satimā sukha-vihārī' ti taɱ tatiyaɱ-jhānaɱ upasampajja viharati.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4">Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalaɱ.|| ||</p>

					<p class="f4">46. Puna ca paraɱ Sandaka bhikkhu sukhassa ca pahānā dukkhassa ca pahānā,||<br />
					pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4">Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalaɱ.|| ||</p>

					<p class="f4">47. So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte pubbe-nivāsānussati-ñāṇāya cittaɱ abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati,||<br />
					seyyath'īdaɱ: ekam pi jātiɱ dve pi jātiyo,||<br />
					Tisso pi jātiyo catasso pi jātiyo pañca pi jātiyo dasa pi jātiyo vīsatim pi jātiyo tiɱsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saɱvaṭṭa-kappe anekepi vivaṭṭa-kappe anekepi saɱvaṭṭa-vivaṭṭa-kappe amutrāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto amutra udapādiɱ tatrāpāsiɱ evaɱ-nāmo evaɱ-gotto evaɱ-vaṇṇo evam-āhāro evaɱ-sukha-dukkha-paṭisaŋvedī evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4">Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalaɱ.|| ||</p>

					<p class="f4">48. So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte sattānaɱ cutūpapātañāṇāya cittaɱ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusa-kena satte passati cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kammūpage satte pajānāti.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4">Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalaɱ.|| ||</p>

					<p class="f4">49. So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte āsavānaɱ khaya-ñāṇāya cittaɱ abhininnāmeti.|| ||</p>

					<p class="f4">So idaɱ dukkhan ti yathā-bhūtaɱ pajānāti.|| ||</p>

					<p class="f4">Ayaɱ dukkha-samudayo ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodho ti yathā-bhūtaɱ pajānāti.|| ||</p>

					<p class="f4">Ayaɱ dukkha-nirodha-gāminī paṭipadā ti yathā-bhūtaɱ pajānāti.|| ||</p>

					<p class="f4">Ime āsavāti yathā-bhūtaɱ pajānāti ayaɱ āsava-samudayoti yathā-bhūtaɱ pajānāti.|| ||</p>

					<p class="f4">Ayaɱ āsava-nirodhoti yathā-bhūtaɱ pajānāti.|| ||</p>

					<p class="f4">Ayaɱ āsava-nirodha-gāminī paṭipadā ti yathā-bhūtaɱ pajānāti.|| ||</p>

					<p class="f4">50. Tassa evaɱ jānato evaɱ passato kāmāsavā pi cittaɱ vimuccati.|| ||</p>

					<p class="f4">Bhavāsavāpi cittaɱ vimuccati.|| ||</p>

					<p class="f4">Avijjāsavāpi cittaɱ vimuccati.|| ||</p>

					<p class="f4">Vimuttasmiɱ vimuttamiti ñāṇaɱ hoti.|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānāti.|| ||</p>

					<p class="f4">Yasmiɱ kho Sandaka satthari sāvako eva-rūpaɱ uḷāraɱ visesaɱ adhigacchati.|| ||</p>

					<p class="f4">Tattha viññū puriso sasakkaɱ Brahma-cariyaɱ vaseyya,||<br />
					vasanto vā ārādheyya ñāyaɱ dhammaɱ kusalan ti.|| ||</p>

					<p class="f4">51. Yo pana so bho Ānanda bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkhīṇa-bhavasaŋyojano samma-d-aññā vimutto.|| ||</p>

					<p class="f4">Paribhuñ <a id="pg523"><span class="f2 g"><b>[523]</b></span></a> jeyya so kāmeti.|| ||</p>

					<p class="f4">Yo so Sandaka bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkhīṇa-bhavasaŋyojano samma-d-aññā vimutto.|| ||</p>

					<p class="f4">Abhabbo so pañca-ṭhānāni ajjhācarituɱ: abhabbo khīṇ'āsavo bhikkhu sañcicca pāṇaɱ jīvitā voropetuɱ,||<br />
					abhabbo khīṇ'āsavo bhikkhu adinnaɱ theyya-saŋkhātaɱ ādātuɱ,||<br />
					abhabbo khīṇ'āsavo bhikkhu methunaɱ dhammaɱ patisevetuɱ,||<br />
					abhabbo khīṇ'āsavo bhikkhu sampajānamusā bhāsituɱ,||<br />
					abhabbo khīṇ'āsavo bhikkhu sannidhikārakaɱ kāme paribhuñjituɱ seyyathā pi pubbe agāriya-bhūto.|| ||</p>

					<p class="f4">Yo so Sandaka bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkhīṇa-bhavasaŋyojano samma-d-aññā vimutto.|| ||</p>

					<p class="f4">Abhabbo so imāni pañca-ṭhānāni ajjhācaritun' ti.|| ||</p>

					<p class="f4">52. Yo pana so bho Ānanda bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho parikkhīṇa-bhavasaŋyojano samma-d-aññā vimutto.|| ||</p>

					<p class="f4">Tassa carato c'eva tiṭṭhato ca suttassa ca jāgarassa ca satataɱ samitaɱ ñāṇa-dassanaɱ pacc'upaṭṭhitaɱ: 'khīṇā me āsavā' ti.||<br />
					Tena hi Sandaka upamante karissāmi,||<br />
					upamāyapidh'ekacce viññū purisā bhāsitassa atthaɱ ājānanti.|| ||</p>

					<p class="f4">Seyyathā pi Sandaka purisassa hatthapādā chinnā,||<br />
					tassa carato c'eva tiṭṭhato ca suttassa ca jāgarassa ca satataɱ samitaɱ chinnā va hatthapādā.|| ||</p>

					<p class="f4">Api ca kho pana taɱ pacc-a-vekkhamāno jānāti: chinnā me hatthapādāti.|| ||</p>

					<p class="f4">Evam eva kho Sandaka yo so bhikkhu arahaɱ khīṇ'āsavo vusitavā kata-karaṇīyo ohita-bhāro anuppatta-sadattho [parikkhīṇa bhavasaŋyojano] samma-d-aññā vimutto.|| ||</p>

					<p class="f4">Tassa carato c'eva tiṭṭhato ca suttassa ca jāgarassa ca satataɱ samitaɱ khīṇāva āsavā.|| ||</p>

					<p class="f4">Api ca kho naɱ pacc-a-vekkhamāno jānāti: khīṇā me āsavāti.|| ||</p>

					<p class="f4">53. Kīva bahukā pana bho Ānanda imasmiɱ Dhamma-Vinaye niyyātāroti.|| ||</p>

					<p class="f4">Na kho Sandaka ekaɱ yeva sataɱ na dve satāni na tīṇi satāni na cattāri satāni na pañca satāni.|| ||</p>

					<p class="f4">Atha kho hiyyova ye imasmiɱ Dhamma-Vinaye niyyātāro' ti.|| ||</p>

					<p class="f4">Acchariyaɱ bho Ānanda,||<br />
					abbhutaɱ bho Ānanda,||<br />
					na ca nāma sadhammokkaɱsanā bhavissati na paradhammāvasādanā āyatane ca Dhamma-desanā.|| ||</p>

					<p class="f4">Tāva <a id="pg524"><span class="f2 g"><b>[524]</b></span></a> bahukā ca niyyātāro paññāyissanti.|| ||</p>

					<p class="f4">Ime panā'jīvakā puttamatāya puttā.|| ||</p>

					<p class="f4">Attānañc'eva ukkaɱsenti,||<br />
					pare ca vambhenti.|| ||</p>

					<p class="f4">Tayo c'eva niyyātāro paññā-penti.|| ||</p>

					<p class="f4">Seyyath'īdaɱ: 'Nandaɱ vacchaɱ,||<br />
					kisaɱ saŋkiccaɱ,||<br />
					makkhaligosālan" ti.|| ||</p>

					<p class="f4">54. Atha kho Sandako paribbājako sakaɱ parisaɱ āmantesi: 'carantu bhonto samaṇe gotame brahma-cariy-a-vāso,||<br />
					nadāni sukaraɱ amhehi lābha-sakkāra-siloke pariccajitun' ti.|| ||</p>

					<p class="f4">Itih'idaɱ Sandako paribbājako sakaɱ parisaɱ uyyojesi Bhagavati brahma-cariyeti.|| ||</p>

					<p class="f4 ctr">Sandakasuttaɱ chaṭṭhaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>