<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 147. The Buddha's instruction to his son Rāhula that brought Rāhula to Arahantship. A thorough-going breakdown of what is not to be considered self and why it is not to be considered self." />
<title>MN 147: Cula Rahul'ovada Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p147">Sutta 147</a></h4>

					<h1>Cūḷa Rāhul'ovāda Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.147.chlm.sbb.htm#p1">chlm</a>][<a href="../../../dhamma-vinaya/pts/mn/mn.147.horn.pts.htm#p1">pts</a>][<a href="../../../dhamma-vinaya/ati/mn/mn.147.than.ati.htm#p1">than</a>][<a href="../../../dhamma-vinaya/wp/mn/mn.147.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.147.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Bhagavato raho-gatassa paṭisallīnassa evaɱ cetaso parivitakko udapādi.|| ||</p>

					<p class="f4">Paripakkā kho Rāhulassa vimuttiparipācanīyā dhammā.|| ||</p>

					<p class="f4">Yan'nūnāhaɱ Rāhulaɱ uttariɱ āsavānaɱ khaye vineyyanti.|| ||</p>

					<p class="f4">Atha kho Bhagavā pubbaṇha-samayaɱ nivāsetvā patta-cīvaraɱ ādāya Sāvatthīɱ piṇḍāya pāvisi.|| ||</p>

					<p class="f4">Sāvatthiyaɱ piṇḍāya caritvā pacchā-bhattaɱ piṇḍa-pāta-paṭikkanto āyasmantaɱ Rāhulaɱ āmantesi:||<br />
					gaṇhāhi Rāhula nisīdanaɱ,||<br />
					yena andhavanaɱ ten'upasankamissāma divā-vihārāyā' ti.|| ||</p>

					<p class="f4">"Evaɱ bhante" ti kho āyasmā rāhulo Bhagavato paṭissutvā nisīdanaɱ ādāya Bhagavantaɱ piṭṭhato anubandhi.|| ||</p>

					<p class="f4">Tena kho pana samayena anekāni devatāsahassāni Bhagavantaɱ anubandhāni honti.|| ||</p>

					<p class="f4">Ajja Bhagavā āyasmantaɱ Rāhulaɱ uttariɱ āsavānaɱ khaye vinessatī' ti.|| ||</p>

					<p class="f4">Atha kho Bhagavā andhavanaɱ ajjhoga-hetvā aññatarasmiɱ rukkha-mūle paññatte āsane nisīdi.|| ||</p>

					<p class="f4">Āyasmā pi kho rāhulo Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho āyasmantaɱ Rāhulaɱ Bhagavā etad avoca:|| ||</p>

					<p class="f4">3. Taɱ kiɱ maññasi Rāhula?|| ||</p>

					<p class="f4">Cakkhuɱ niccaɱ vā aniccaɱ vāti.|| ||</p>

					<p class="f4">Aniccaɱ bhante. Yaɱ pan-ā-niccaɱ,||<br />
					dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante. Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Rūpā niccā vā aniccā vāti.|| ||</p>

					<p class="f4">Aniccā bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Cakkhu-viññāṇaɱ niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">Eso me attā' ti.|| ||</p>

					<p class="f4">No etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Cakkhu-samphasso nicco vā anicco vāti.|| ||</p>

					<p class="f4">Anicco bhante.|| ||</p>

					<p class="f4">'Yaɱ pan-ā-niccaɱ,||<br />
					dukkhaɱ vā taɱ sukhaɱ vā' ti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ,||<br />
					vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Yam pidaɱ cakkhu-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ.|| ||</p>

					<p class="f4">Tam pi niccaɱ vā aniccaɱ vā' ti.|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">4. Taɱ kiɱ maññasi Rāhula?|| ||</p>

					<p class="f4">Sotaɱ niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ.|| ||</p>

					<p class="f4">Dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">5. Taɱ kiɱ maññasi Rāhula?|| ||</p>

					<p class="f4">Ghānaɱ niccaɱ vā aniccaɱ vā' ti.|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ.|| ||</p>

					<p class="f4">Dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">6. Taɱ kiɱ maññasi Rāhula? Jivhā niccā vā aniccā vā' ti.|| ||</p>

					<p class="f4">Aniccā bhante.|| ||</p>

					<p class="f4">Yaɱ pan-ā-niccaɱ.|| ||</p>

					<p class="f4">Dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">7. Taɱ kiɱ maññasi Rāhula?|| ||</p>

					<p class="f4">Kāyo nicco vā anicco vā' ti.|| ||</p>

					<p class="f4">Anicco bhante.|| ||</p>

					<p class="f4">Yaɱ pan-ā-niccaɱ.|| ||</p>

					<p class="f4">Dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">8. Taɱ kiɱ maññasi Rāhula? Mano nicco vā anicco vāti.|| ||</p>

					<p class="f4">Anicco bhante.|| ||</p>

					<p class="f4">Yaɱ pan-ā-niccaɱ.|| ||</p>

					<p class="f4">Dukkhaɱ vā taɱ sukhaɱvāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Dhammā niccā vā aniccā vāti.|| ||</p>

					<p class="f4">Aniccā bhante.|| ||</p>

					<p class="f4">Yaɱ pan-ā-niccaɱ.|| ||</p>

					<p class="f4">Dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Mano-viññāṇaɱ niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Mano-samphasso nicco vā anicco vāti.|| ||</p>

					<p class="f4">Anicco bhante.|| ||</p>

					<p class="f4">Yaɱ pan-ā-niccaɱ,||<br />
					dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yaɱ pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">Taɱ kiɱ maññasi Rāhula?|| ||</p>

					<p class="f4">Yam pidaɱ mano-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ.|| ||</p>

					<p class="f4">Tam pi niccaɱ vā aniccaɱ vāti.|| ||</p>

					<p class="f4">Aniccaɱ bhante.|| ||</p>

					<p class="f4">Yam pan-ā-niccaɱ,||<br />
					dukkhaɱ vā taɱ sukhaɱ vāti.|| ||</p>

					<p class="f4">Dukkhaɱ bhante.|| ||</p>

					<p class="f4">Yam pan-ā-niccaɱ dukkhaɱ vipariṇāma-dhammaɱ,||<br />
					kallaɱ nu taɱ samanupassituɱ:|| ||</p>

					<p class="f4">'Etaɱ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaɱ bhante.|| ||</p>

					<p class="f4">9. Evaɱ passaɱ Rāhula,||<br />
					sutavā ariya-sāvako cakkhusmiɱ nibbindati,||<br />
					rūpesu nibbindati,||<br />
					cakkhu-viññāṇe nibbindati.|| ||</p>

					<p class="f4">Cakkhu-samphasse nibbindati,||<br />
					yam pidaɱ cakkhu-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ,||<br />
					tasmim pi nibbindati.|| ||</p>

					<p class="f4">Sotasmiɱ nibbindati,||<br />
					saddesu nibbindati,||<br />
					sota-viññāṇe nibbindati.|| ||</p>

					<p class="f4">Sota-samphasse nibbindati,||<br />
					yampidaɱ sota-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ,||<br />
					tasmim pi nibbindati.|| ||</p>

					<p class="f4">Ghānasmiɱ nibbindati,||<br />
					gandhesu nibbindati,||<br />
					ghāna-viññāṇe nibbindati.|| ||</p>

					<p class="f4">Ghāna-samphasse nibbindati,||<br />
					yam pidaɱ ghāna-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ,||<br />
					tasmim pi nibbindati.|| ||</p>

					<p class="f4">Jivhāya nibbindati,||<br />
					rasesu nibbindati,||<br />
					rasa-viññāṇe nibbindati.|| ||</p>

					<p class="f4">Rasa-samphasse nibbindati,||<br />
					yampidaɱ rasa-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ,||<br />
					tasmim pi nibbindati.|| ||</p>

					<p class="f4">Kāyasmīɱ nibbindati,||<br />
					poṭṭhabbesu nibbindati,||<br />
					poṭṭhabbaviññāṇe nibbindati.|| ||</p>

					<p class="f4">Phoṭṭhabba-samphasse nibbindati,||<br />
					yampidaɱ phoṭṭhabba-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ,||<br />
					tasmim pi nibbindati.|| ||</p>

					<p class="f4">Manasmiɱ nibbindati,||<br />
					dhammesu nibbindati,||<br />
					mano-viññāṇe nibbindati.|| ||</p>

					<p class="f4">Mano-samphasse nibbindati,||<br />
					yampidaɱ mano-samphassa-paccayā uppajjati vedanā-gataɱ saññā-gataɱ sankhāra-gataɱ viññāṇa-gataɱ,||<br />
					tasmim pi nibbindati.|| ||</p>

					<p class="f4">Nibbindaɱ virajjati,||<br />
					virāgā vimuccati.|| ||</p>

					<p class="f4">Vimuttasmiɱ vimuttamiti ñāṇaɱ hoti:|| ||</p>

					<p class="f4">'Khīṇā jāti||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā ti pajānātī' ti.|| ||</p>

					<p class="f4">Idam avoca Bhagavā,||<br />
					atta-mano āyasmā rāhulo Bhagavato bhāsitaɱ abhinandī ti.|| ||</p>

					<p class="f4">Imasmiɱ ca pana veyyā-kara-ṇasmiɱ bhaññamāne āyasmato Rāhulassa anupādāya āsavehi cittaɱ vimucci.|| ||</p>

					<p class="f4">Tāsañca anekānaɱ devatāsahassānaɱ virajaɱ vīta-malaɱ Dhamma-cakkhuɱ udapādi: 'yaɱ kiñci samudaya-dhammaɱ,||<br />
					sabbaɱ taɱ nirodha-dhamman' ti.|| ||</p>

					<p class="f4 ctr">Cūḷarāhul'ovāda suttaɱ pañcamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>