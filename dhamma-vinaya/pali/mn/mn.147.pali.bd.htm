<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 147. The Buddha's instruction to his son Rāhula that brought Rāhula to Arahantship. A thorough-going breakdown of what is not to be considered self and why it is not to be considered self." />
<title>MN 147: Cūḷa Rāhul'Ovāda Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					5. Saḷāyatana Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p147">Sutta 147</a></h4>

					<h1>Cūḷa Rāhul'Ovāda Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg277"><span class="f2 g"><b>[277]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.147.chlm.sbb.htm#p1">chlm</a>][<a href="../../../dhamma-vinaya/pts/mn/mn.147.horn.pts.htm#p1">pts</a>][<a href="../../../dhamma-vinaya/ati/mn/mn.147.than.ati.htm#p1">than</a>][<a href="../../../dhamma-vinaya/wp/mn/mn.147.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.147.upal.mnl.htm#p1">upal</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Atha kho Bhagavato raho-gatassa paṭisallīnassa evaṃ cetaso parivitakko udapādi.|| ||</p>

					<p class="f4">Paripakkā kho Rāhulassa vimuttiparipācanīyā dhammā.|| ||</p>

					<p class="f4">Yan'nūn-ā-haṃ Rāhulaṃ uttariṃ āsavānaṃ khaye vineyyanti.|| ||</p>

					<p class="f4">Atha kho Bhagavā pubbaṇha-samayaṃ nivāsetvā patta-cīvaraṃ ādāya Sāvatthīṃ piṇḍāya pāvisi.|| ||</p>

					<p class="f4">Sāvatthiyaṃ piṇḍāya caritvā pacchā-bhattaṃ piṇḍa-pāta-paṭikkanto āyasmantaṃ Rāhulaṃ āmantesi:||<br />
					gaṇhāhi Rāhula nisīdanaṃ,||<br />
					yena Andhavanaṃ ten'upasaṇkamissāma <a id="pg278"><span class="f2 g"><b>[278]</b></span></a> divā-vihārāyā' ti.|| ||</p>

					<p class="f4">"Evaṃ bhante" ti kho āyasmā rāhulo Bhagavato paṭi-s-sutvā nisīdanaṃ ādāya Bhagavantaṃ piṭṭhato anubandhi.|| ||</p>

					<p class="f4">Tena kho pana samayena anekāni devatāsahassāni Bhagavantaṃ anubandhāni honti.|| ||</p>

					<p class="f4">Ajja Bhagavā āyasmantaṃ Rāhulaṃ uttariṃ āsavānaṃ khaye vinessatī' ti.|| ||</p>

					<p class="f4">Atha kho Bhagavā andhavanaṃ ajjhoga-hetvā aññatarasmiṃ rukkha-mūle paññatte āsane nisīdi.|| ||</p>

					<p class="f4">Āyasmā pi kho rāhulo Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho āyasmantaṃ Rāhulaṃ Bhagavā etad avoca:|| ||</p>

					<p class="f4">3. Taṃ kiṃ maññasi Rāhula?|| ||</p>

					<p class="f4">Cakkhuṃ niccaṃ vā aniccaṃ vāti.|| ||</p>

					<p class="f4">Aniccaṃ bhante. Yaṃ panāniccaṃ,||<br />
					dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante. Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Rūpā niccā vā aniccā vāti.|| ||</p>

					<p class="f4">Aniccā bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Cakkhu-viññāṇaṃ niccaṃ vā aniccaṃ vāti.|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">Eso me attā' ti.|| ||</p>

					<p class="f4"><a id="pg279"><span class="f2 g"><b>[279]</b></span></a> No etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Cakkhu-samphasso nicco vā anicco vāti.|| ||</p>

					<p class="f4">Anicco bhante.|| ||</p>

					<p class="f4">'Yaṃ panāniccaṃ,||<br />
					dukkhaṃ vā taṃ sukhaṃ vā' ti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ,||<br />
					vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Yam pidaṃ cakkhu-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ.|| ||</p>

					<p class="f4">Tam pi niccaṃ vā aniccaṃ vā' ti.|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">4. Taṃ kiṃ maññasi Rāhula?|| ||</p>

					<p class="f4">Sotaṃ niccaṃ vā aniccaṃ vāti.|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ.|| ||</p>

					<p class="f4">Dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">5. Taṃ kiṃ maññasi Rāhula?|| ||</p>

					<p class="f4">Ghānaṃ niccaṃ vā aniccaṃ vā' ti.|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ.|| ||</p>

					<p class="f4">Dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">6. Taṃ kiṃ maññasi Rāhula? Jivhā niccā vā aniccā vā' ti.|| ||</p>

					<p class="f4">Aniccā bhante.|| ||</p>

					<p class="f4">Yaṃ panāniccaṃ.|| ||</p>

					<p class="f4">Dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">7. Taṃ kiṃ maññasi Rāhula?|| ||</p>

					<p class="f4">Kāyo nicco vā anicco vā' ti.|| ||</p>

					<p class="f4">Anicco bhante.|| ||</p>

					<p class="f4">Yaṃ panāniccaṃ.|| ||</p>

					<p class="f4">Dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">8. Taṃ kiṃ maññasi Rāhula?|| ||</p>

					<p class="f4">Mano nicco vā anicco vāti.|| ||</p>

					<p class="f4">Anicco bhante.|| ||</p>

					<p class="f4">Yaṃ panāniccaṃ.|| ||</p>

					<p class="f4">Dukkhaṃ vā taṃ sukhaṃvāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Dhammā niccā vā aniccā vāti.|| ||</p>

					<p class="f4">Aniccā bhante.|| ||</p>

					<p class="f4">Yaṃ panāniccaṃ.|| ||</p>

					<p class="f4">Dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Mano-viññāṇaṃ niccaṃ vā aniccaṃ vāti.|| ||</p>

					<p class="f4">Aniccaṃ bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Mano-samphasso nicco vā anicco vāti.|| ||</p>

					<p class="f4">Anicco bhante.|| ||</p>

					<p class="f4">Yaṃ panāniccaṃ,||<br />
					dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yaṃ panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">Taṃ kiṃ maññasi Rāhula?|| ||</p>

					<p class="f4">Yam pidaṃ mano-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ.|| ||</p>

					<p class="f4">Tam pi niccaṃ vā aniccaṃ vāti.|| ||</p>

					<p class="f4">Aniccaṃ bhante.|| ||</p>

					<p class="f4">Yam panāniccaṃ,||<br />
					dukkhaṃ vā taṃ sukhaṃ vāti.|| ||</p>

					<p class="f4">Dukkhaṃ bhante.|| ||</p>

					<p class="f4">Yam panāniccaṃ dukkhaṃ vipariṇāma-dhammaṃ,||<br />
					kallaṃ nu taṃ samanupassituṃ:|| ||</p>

					<p class="f4">'Etaṃ mama,||<br />
					eso ham'asmi,||<br />
					eso me attā' ti.|| ||</p>

					<p class="f4">No h'etaṃ bhante.|| ||</p>

					<p class="f4">9. Evaṃ passaṃ Rāhula,||<br />
					sutavā ariya-sāvako cakkhusmiṃ nibbindati,||<br />
					rūpesu nibbindati,||<br />
					cakkhu-viññāṇe nibbindati.|| ||</p>

					<p class="f4">Cakkhu-samphasse nibbindati,||<br />
					yam pidaṃ cakkhu-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					tasmim pi nibbindati.|| ||</p>

					<p class="f4">Sotasmiṃ nibbindati,||<br />
					saddesu nibbindati,||<br />
					sota-viññāṇe nibbindati.|| ||</p>

					<p class="f4">Sota-samphasse nibbindati,||<br />
					yampidaṃ sota-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					tasmim pi nibbindati.|| ||</p>

					<p class="f4">Ghānasmiṃ nibbindati,||<br />
					gandhesu nibbindati,||<br />
					ghāna-viññāṇe nibbindati.|| ||</p>

					<p class="f4">Ghāna-samphasse nibbindati,||<br />
					yam pidaṃ ghāna-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					tasmim pi nibbindati.|| ||</p>

					<p class="f4">Jivhāya nibbindati,||<br />
					rasesu nibbindati,||<br />
					rasa-viññāṇe nibbindati.|| ||</p>

					<p class="f4">Rasa-samphasse nibbindati,||<br />
					yampidaṃ rasa-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					tasmim pi nibbindati.|| ||</p>

					<p class="f4">Kāyasmīṃ nibbindati,||<br />
					poṭṭhabbesu nibbindati,||<br />
					poṭṭhabbaviññāṇe nibbindati.|| ||</p>

					<p class="f4">Phoṭṭhabba-samphasse nibbindati,||<br />
					yampidaṃ phoṭṭhabba-samphassa-paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					tasmim pi nibbindati.|| ||</p>

					<p class="f4">Manasmiṃ nibbindati,||<br />
					dhammesu nibbindati,||<br />
					mano-viññāṇe nibbindati.|| ||</p>

					<p class="f4">Mano-samphasse nibbindati.|| ||</p>

					<p class="f4">Yam p'idaṃ mano-samphassa- <a id="pg280"><span class="f2 g"><b>[280]</b></span></a> paccayā uppajjati vedanā-gataṃ saññā-gataṃ saṇkhāra-gataṃ viññāṇa-gataṃ,||<br />
					tasmim pi nibbindati.|| ||</p>

					<p class="f4">Nibbindaṃ virajjati,||<br />
					virāgā vimuccati.|| ||</p>

					<p class="f4">Vimuttasmiṃ vimuttamiti ñāṇaṃ hoti:|| ||</p>

					<p class="f4">'Khīṇā jāti||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā ti pajānātī' ti.|| ||</p>

					<p class="f4">Idam avoca Bhagavā,||<br />
					atta-mano āyasmā rāhulo Bhagavato bhāsitaṃ abhinandī ti.|| ||</p>

					<p class="f4">Imasmiṃ ca pana veyyā-kara-ṇasmiṃ bhaññamāne āyasmato Rāhulassa anupādāya āsavehi cittaṃ vimucci.|| ||</p>

					<p class="f4">Tāsañca anekānaṃ devatāsahassānaṃ virajaṃ vīta-malaṃ Dhamma-cakkhuṃ udapādi: 'yaṃ kiñci samudaya-dhammaṃ,||<br />
					sabbaṃ taṃ nirodha-dhamman' ti.|| ||</p>

					<p class="ctr">Cūḷa Rāhul'Ovāda Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>