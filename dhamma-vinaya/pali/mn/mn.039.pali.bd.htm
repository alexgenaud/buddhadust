<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 39. The Buddha gives the bhikkhus a full curriculum for the realization of Nibbāna." />
<title>MN 39: Mahā Assapura Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p39">Sutta 39</a></h4>

					<h1>Mahā Assapura Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg271"><span class="f2 g"><b>[271]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.039.chlm.sbb.htm#p1">chlm</a>][<a href="../../../dhamma-vinaya/pts/mn/mn.039.horn.pts.htm#p1">pts</a>][<a href="../../../dhamma-vinaya/ati/mn/mn.039.than.ati.htm#p1">than</a>][<a href="../../../dhamma-vinaya/mnl/mn/mn.039.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Aṅgesu viharati||<br />
					Assapuraṃ nāma aṅgānaṃ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuṃ||<br />
					Bhagavā etad avoca:|| ||</p>

					<p class="f4">2. "'Samaṇā samaṇā' ti vo bhikkhave jano sañjānāti||<br />
					tumhe ca pana:||<br />
					ke tumheti puṭṭhā samaṇā:||<br />
					'samaṇā'mhā' ti paṭijānātha.|| ||</p>

					<p class="f4">Tesaṃ vo bhikkhave evaṃ samaññānaṃ sataṃ evam paṭiññānaṃ sataṃ:|| ||</p>

					<p class="f4">'Ye'dhammā samaṇakaraṇā ca brāhmaṇa-karaṇā ca||<br />
					te dhamme samādāya vattissāma,||<br />
					evaṃ no ayaṃ amhākaṃ samaññā ca saccā bhavissati paṭiññā ca bhūtā,||<br />
					yesañ ca mayaṃ cīvara-piṇḍa-pāta-sen'āsana-gilāna-paccaya-bhesajja-parikkhāraṃ paribhuñjāma||<br />
					tesaṃ te kārā amhesu maha-p-phalā bhavissanti mahā-nisaṃsā,||<br />
					amhākañ c'evāyaṃ pabbajjā avañjhā bhavissati saphalā sa-udayā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">3. Katame ca bhikkhave dhammā samaṇakaraṇā ca brāhmaṇa-karaṇā ca?|| ||</p>

					<p class="f4">4. 'Hir'ottappena samannāgatā bhavissāmā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">5. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">6. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">'Parisuddho no <a id="pg272"><span class="f2 g"><b>[272]</b></span></a> kāya-samā-cāro bhavissati uttāno vivaṭo||<br />
					na ca chiddavā saṃvuto ca,||<br />
					tāya ca pana parisuddha-kāya-samā-cāratāya n'ev'attān'ukkaṃsissāma,||<br />
					na paraṃ vambhissāmā' ti|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">7. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">8. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">'Parisuddho no vacī-samā-cāro bhavissati uttāno vivaṭo||<br />
					na ca chiddavā saṃvuto ca||<br />
					tāya ca pana parisuddha-vacī-samā-cāratāya||<br />
					n'ev'attān'ukkaṃsissāma||<br />
					na paraṃ vambhissāmā' ti|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">7. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					parisuddho vacī-samā-cāro||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">8. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">'Parisuddho no mano-samā-cāro bhavissati uttāno vivaṭo||<br />
					na ca chiddavā saṃvuto ca,||<br />
					tāya ca pana parisuddha-mano-samā-cāratāya||<br />
					n'ev'attān'ukkaṃsissāma,||<br />
					na paraṃ vambhissāmā' ti|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">9. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					parisuddho vacī-samā-cāro||<br />
					parisuddho mano-samā-cāro||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">10. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">'Parisuddho no ājīvo bhavissati uttāno vivaṭo||<br />
					na ca chiddavā saṃvuto ca,||<br />
					tāya ca pana parisuddhā-jīvatāya||<br />
					n'ev'attān'ukkaṃsissāma,||<br />
					na paraṃ vambhissāmā' ti|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">11. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					parisuddho vacī-samā-cāro||<br />
					parisuddho mano-samā-cāro||<br />
					parisuddho ājīvo||<br />
					<a id="pg273"><span class="f2 g"><b>[273]</b></span></a> alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">12. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">'Indriyesu gutta-dvārā bhavissāma:|| ||</p>

					<p class="f4">Cakkhunā rūpaṃ disvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaṃ cakkhu'ndriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjissāma,||<br />
					rakkhissāma cakkhu'ndriyaṃ,||<br />
					cakkhu'ndriye saṃvaraṃ āpajjissāma.|| ||</p>

					<p class="f4">Sotena saddaṃ sutvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaṃ sot'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjissāma,||<br />
					rakkhissāma sot'indriyaṃ,||<br />
					sot'indriye saṃvaraṃ āpajjissāma.|| ||</p>

					<p class="f4">Ghānena gandhaṃ ghāyitvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaṃ ghān'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjissāma,||<br />
					rakkhissāma ghān'indriyaṃ,||<br />
					ghān'indriye saṃvaraṃ āpajjissāma.|| ||</p>

					<p class="f4">Jivhāya rasaṃ sāyitvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaṃ jivh'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjissāma,||<br />
					rakkhissāma jivh'indriyaṃ,||<br />
					jivh'indriye saṃvaraṃ āpajjissāma.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaṃ kāy'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjissāma,||<br />
					rakkhissāma kāy'indriyaṃ,||<br />
					kāy'indriye saṃvaraṃ āpajjissāma.|| ||</p>

					<p class="f4">Manasā dhammaṃ viññāya na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaṃ man'indriyaṃ asaṃvutaṃ viharantaṃ abhijjhā-domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjissāma,||<br />
					rakkhissāma man'indriyaṃ,||<br />
					man'indriye saṃvaraṃ āpajjissāmā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">15. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">16. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">'Bhojane mattaññuno bhavissāma,||<br />
					paṭisaṅkhā yoniso āhāraṃ āharissāma:||<br />
					'n'eva davāya na madāya na maṇḍanāya na vibhūsanāya,||<br />
					yāva-d-eva imassa kāyassa ṭhitiyā yāpanāya,||<br />
					vihiṃs'ūparatiyā brahma-cariyānuggahāya:|| ||</p>

					<p class="f4">'Iti purāṇañ ca vedanaṃ paṭihankhāmi navañ ca vedanaṃ na uppādessāmi||<br />
					yātrā ca me bhavissati anavajjatā ca phāsu-vihāro cā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">17. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					bhojane mattaññuno||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">18. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">Jāgariyaṃ anuyuttā bhavissāma:|| ||</p>

					<p class="f4">Divasaṃ caṅkamena nisajjāya āvaraṇīyehi dhammehi cittaṃ parisodhessāma,||<br />
					rattiyā paṭhamaṃ yāmaṃ <a id="pg274"><span class="f2 g"><b>[274]</b></span></a> caṅkamena nisajjāya āvaraṇīyehi dhammehi cittaṃ parisodhessāma,||<br />
					rattiyā majjhimaṃ yāmaṃ dakkhiṇena passena sīhaseyyaṃ kappessāma pāde pādaṃ accādhāya satā sampajānā uṭṭhāna-saññaṃ mana-sikaritvā,||<br />
					rattiyā pacchimaṃ yāmaṃ paccu-ṭṭhāya caṅkamena nisajjāya āvaraṇīyehi dhammehi cittaṃ parisodhessāmā' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">19. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					bhojane mattaññuno||<br />
					jāgariyaṃ anuyuttā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">20. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">Sati-sampajaññena samannāgatā bhavissāma:||<br />
					abhikkante paṭikkante sampajāna-kārī,||<br />
					ālokite vilokite sampajāna-kārī,||<br />
					sammiñjite pasārite sampajāna-kārī,||<br />
					saṅghāṭipatta-cīvaradhāraṇe sampajāna-kārī,||<br />
					asite pīte khāyite sāyite sampajāna-kārī,||<br />
					uccāra-passāvakamme sampajāna-kārī,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī' ti.|| ||</p>

					<p class="f4">Evaṃ hi vo bhikkhave sikkhitabbaṃ.|| ||</p>

					<p class="f4">21. Siyā kho pana bhikkhave tumhākaṃ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					bhojane mattaññuno||<br />
					jāgariyaṃ anuyuttā||<br />
					sati-sampajaññena samannāgatā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariṃ karaṇīyan' ti;|| ||</p>

					<p class="f4">tāvataken'eva tuṭṭhiṃ āpajjeyyātha.|| ||</p>

					<p class="f4">22. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaṃ sataṃ||<br />
					sāmaññattho parihāyi sati uttariṃ karaṇīye.|| ||</p>

					<p class="f4">Kiñ ca bhikkhave uttariṃ karaṇīyaṃ?|| ||</p>

					<p class="f4">Idha, bhikkhave, bhikkhu vivittaṃ sen'āsanaṃ bhajati:||<br />
					araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="f4">So pacchā-bhattaṃ piṇḍa-pāta-paṭikkanto nisīdati pallaṅkaṃ ābhujitvā,||<br />
					ujuṃ kāyaṃ paṇidhāya,||<br />
					parimukhaṃ satiṃ upaṭṭha-petvā.|| ||</p>

					<p class="f4">So abhijjhaṃ loke pahāya||<br />
					vigat-ā-bhijjhena cetasā viharati||<br />
					abhijjhāya cittaṃ parisodheti||<br />
					Vyāpāda-padosaṃ pahāya||<br />
					avyāpanna-citto viharati,||<br />
					sabba-pāṇa-<a id="pg275"><span class="f2 g"><b>[275]</b></span></a>  bhūta-hit-ā-nukampī||<br />
					vyāpāda-padosā cittaṃ parisodheti.|| ||</p>

					<p class="f4">Thīna-middhaṃ pahāya||<br />
					vigata-thīna-middho viharati,||<br />
					āloka-saññī sato sampajāno||<br />
					thīna-middhā cittaṃ parisodheti.|| ||</p>

					<p class="f4">Uddhacca-kukkuccaṃ pahāya||<br />
					anuddhato viharati,||<br />
					ajjhattaṃ vūpasanta-citto,||<br />
					uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya||<br />
					tiṇṇa-vici-kiccho viharati,||<br />
					akathaṃ-kathī kusalesu dhammesu,||<br />
					vicikicchāya cittaṃ parisodheti.|| ||</p>

					<p class="f4">23. Seyyathā pi, bhikkhave,||<br />
					puriso iṇaṃ ādāya kammante payojeyya,||<br />
					tassa te kammantā samijjheyyuṃ,||<br />
					so yāni ca porāṇāni iṇamūlāni tāni ca vyantīkareyya,||<br />
					siyā c'assa uttariṃ avasiṭṭhaṃ dārābharaṇāya,||<br />
					tassa evam assa:|| ||</p>

					<p class="f4">'Ahaṃ kho pubbe iṇaṃ ādāya kammante payojesiṃ,||<br />
					tassa me kammantā samijjhiṃsu,||<br />
					so ahaṃ yāni ca porāṇāni iṇamūlāni,||<br />
					tāni ca byantiakāsiṃ,||<br />
					atthi ca me uttariṃ avasiṭṭhaṃ dārābhāraṇāyā' ti.|| ||</p>

					<p class="f4">So tatonidānaṃ labhetha pāmujjaṃ,||<br />
					adhigaccheyya somanassaṃ.|| ||</p>

					<p class="f4">24. Seyyathā pi, bhikkhave,||<br />
					puriso ābādhiko assa dukkhito bāḷha-gilāno,||<br />
					bhattañ c'assa na-cchādeyya,||<br />
					na c'assa kāye balamattā,||<br />
					so aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā,||<br />
					tassa evam assa:|| ||</p>

					<p class="f4">'Ahaṃ kho pubbe ābādhiko ahosiṃ dukkhito bāḷha-gilāno,||<br />
					bhattañ ca me nacchādesi,||<br />
					na ca me āsi kāye balamattā,||<br />
					so'mhi etarahi tamhā ābādhā mutto,||<br />
					bhattañ ca me chādeti,||<br />
					atthi ca me kāye balamattā' ti.|| ||</p>

					<p class="f4">So tatonidānaṃ labhetha pāmujjaṃ,||<br />
					adhigaccheyya somanassaṃ.|| ||</p>

					<p class="f4">25. Seyyathā pi, bhikkhave,||<br />
					puriso bandhanāgāre baddho assa,||<br />
					so aparena samayena tamhā bandhanā mucceyya,||<br />
					sotthinā abyayena,||<br />
					na c'assa koci bhogānaṃ vayo,||<br />
					tassa evam assa:|| ||</p>

					<p class="f4">'Ahaṃ kho pubbe bandhanāgāre baddho ahosiṃ||<br />
					so'mhi etarahi tamhā bandhanā mutto sotthinā abyayena||<br />
					n'atthi ca me koci bhogānaṃ vayo' ti.|| ||</p>

					<p class="f4">So tatonidānaṃ labhetha pāmujjaṃ,||<br />
					adhigaccheyya somanassaṃ.|| ||</p>

					<p class="f4">16. Seyyathā pi, bhikkhave,||<br />
					puriso dāso assa anattādhīno parādhīno na yena kām'aṅgamo,||<br />
					so aparena samayena tamhā dāsabyā mucceyya,||<br />
					attādhīno aparādhīno bhujisso yena kām'aṅgamo;||<br />
					tassa evam assa:|| ||</p>

					<p class="f4">'Ahaṃ kho pubbe dāso āhosiṃ anattādhīno parādhīno na yena kām'aṅgamo,||<br />
					so'mhi etarahi tamhā dāsabyā mutto attādhīno <a id="pg276"><span class="f2 g"><b>[276]</b></span></a> aparādhīno bhujisso yenakām'aṅgamo' ti.|| ||</p>

					<p class="f4">So tatonidānaṃ labhetha pāmujjaṃ,||<br />
					adhigaccheyya somanassaṃ.|| ||</p>

					<p class="f4">26. Seyyathā pi, bhikkhave,||<br />
					puriso sadhano sabhogo kantāraddhāna-maggaṃ paṭipajjeyya,||<br />
					so aparena samayena tamhā kantārā nitthareyya sotthinā abyayena,||<br />
					na c'assa kiñci bhogānaṃ vayo;||<br />
					tassa evam assa:|| ||</p>

					<p class="f4">'Ahaṃ kho pubbe sadhano sabhogo kantāraddhāna-maggaṃ paṭipajjiṃ,||<br />
					so'mhi etarahi tamhā kantārā nitthiṇṇo sotthinā abyayena,||<br />
					n'atthi ca me kiñci bhogānaṃ vayo' ti.|| ||</p>

					<p class="f4">So tatonidānaṃ labhetha pāmujjaṃ,||<br />
					adhigaccheyya somanassaṃ.|| ||</p>

					<p class="f4">27. Evam eva kho bhikkhave bhikkhu yathā iṇaṃ,||<br />
					yathā rogaṃ,||<br />
					yathā bandhanāgāraṃ,||<br />
					yathā dāsabyaṃ,||<br />
					yathā kantāraddhāna-maggaṃ,||<br />
					ime pañca nīvaraṇe a-p-pahīne attani samanupassati.|| ||</p>

					<p class="f4">Seyyathā pi, bhikkhave, yathā ānaṇyaṃ yathā ārogyaṃ,||<br />
					yathā bandhanā mokkhaṃ,||<br />
					yathā bhujissaṃ,||<br />
					yathā khemantabhūmiṃ,||<br />
					evam evaṃ bhikkhu ime pañca nīvaraṇe pahīne attani samanupassati.|| ||</p>

					<p class="f4">28. So ime pañca nīvaraṇe pahāya cetaso upakkilese paññāya dubbalī-karaṇe||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pīti-sukhaṃ||<br />
					paṭhamaṃ-jhānaṃ upasampajja viharati.|| ||</p>

					<p class="f4">So imam-eva kāyaṃ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					dakkho nahāpako vā||<br />
					nāhāpakantevāsī vā||<br />
					kaṃsathāle nahānīyacuṇṇāni ākiritvā udakena||<br />
					paripphosakaṃ||<br />
					paripphosakaṃ sanneyya,||<br />
					sā'ssa nahānīyapiṇḍi snehānugatā snehaparetā,||<br />
					santara-bāhirā phuṭā snehena,||<br />
					na ca paggharaṇī.|| ||</p>

					<p class="f4">Evam eva kho bhikkhave bhikkhu imam-eva kāyaṃ viveka-jena pīti-sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaṃ hoti.|| ||</p>

					<p class="f4">29. Puna ca paraṃ bhikkhave bhikkhu vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avitakkaṃ||<br />
					avicāraṃ||<br />
					samādhi-jaṃ pīti-sukhaṃ||<br />
					dutiyaṃ-jhānaṃ upasampajja viharati.|| ||</p>

					<p class="f4">So imam-eva kāyaṃ samādhijena pīti-sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					udaka-rahado ubbhi- <a id="pg277"><span class="f2 g"><b>[277]</b></span></a> dodako,||<br />
					tassa n'ev'assa puratthimāya disāya udakass'āya-mukhaṃ,||<br />
					na pacchi-māya disāya udakass'āya-mukhaṃ,||<br />
					na uttarāya disāya udakass'āya-mukhaṃ,||<br />
					na dakkhiṇāya disāya udakass'āya-mukhaṃ,||<br />
					devo ca na kālena kālaṃ sammā dhāraṃ anuppaveccheyya.|| ||</p>

					<p class="f4">Atha kho tamhā va udaka-rahadā sītā vāridhārā ubbhijjitvā tam-eva udaka-rahadaṃ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa sītena vārinā apphuṭaṃ assa.|| ||</p>

					<p class="f4">Evam eva kho bhikkhave bhikkhu imam-eva kāyaṃ samādhijena pīti-sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaṃ hoti.|| ||</p>

					<p class="f4">30. Puna ca paraṃ bhikkhave bhikkhu pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaṃvedeti.|| ||</p>

					<p class="f4">Yan taṃ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">tatiyaṃ-jhānaṃ upasampajja viharati.|| ||</p>

					<p class="f4">So imam-eva kāyaṃ nippītikena sukhena,||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					uppaliniyaṃ vā,||<br />
					paduminiyaṃ vā,||<br />
					puṇḍarīkiniyaṃ vā,||<br />
					app'ekaccāni uppalāni vā,||<br />
					padumāni vā,||<br />
					puṇḍarīkāni vā,||<br />
					udake jātāni,||<br />
					udake saṃvaddhāni,||<br />
					udakā'nuggatāni,||<br />
					antonimuggaposīni,||<br />
					tāni yāva c'aggā yāva ca mūlā sītena vārinā abhisannāni parisannāni paripūrāni paripphuṭāni||<br />
					nāssa kiñci sabbā-vataṃ||<br />
					uppalānaṃ vā||<br />
					padumānaṃ vā||<br />
					puṇḍarīkānaṃ vā||<br />
					sītena vārinā apphuṭaṃ assa.|| ||</p>

					<p class="f4">Evam eva kho bhikkhave bhikkhu imam-eva kāyaṃ nippītikena sukhena,||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaṃ hoti.|| ||</p>

					<p class="f4">31. Puna ca paraṃ bhikkhave bhikkhu,||<br />
					sukhassa ca pahānā,||<br />
					dukkhassa ca pahānā,||<br />
					pubbe va somanassa-domanassānaṃ atthaṅgamā,||<br />
					adukkha-m-asukhaṃ,||<br />
					upekkhā-sati-pārisuddhiṃ,||<br />
					catutthaṃ-jhānaṃ upasampajja viharati.|| ||</p>

					<p class="f4">So imam-eva kāyaṃ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaṃ hoti.|| ||</p>

					<p class="f4">Seyyathā pi, bhikkhave,||<br />
					puriso odātena vatthena sasīsaṃ pārupitvā nisinno assa,||<br />
					nāssa kiñci sabbā- <a id="pg278"><span class="f2 g"><b>[278]</b></span></a> vato kāyassa odātena vattena apphuṭaṃ assa,||<br />
					evam eva kho, bhikkhave,||<br />
					bhikkhu imam-eva kāyaṃ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaṃ hoti.|| ||</p>

					<p class="f4">32. So evaṃ samāhite citte parisuddhe pariyodāte an-aṅgaṇe vigat'ūpakkilese mudubhūte kammaniye ṭhite ānejjappatte pubbe-nivāsānu-s-sati-ñāṇāya cittaṃ abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi-jāti sata-sahassam pi,||<br />
					aneke pi saṃvaṭṭa-kappe aneke pi,||<br />
					vivaṭṭa-kappe aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ.|| ||</p>

					<p class="f4">Tatra p'āsiṃ,||<br />
					evaṃ-nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">Seyyathā pi, bhikkhave,||<br />
					puriso sakamhā gāmā aññaṃ gāmaṃ gaccheyya,||<br />
					tamhā pi gāmā aññaṃ gāmaṃ gaccheyya,||<br />
					so tamhā gāmā sakaṃ yeva gāmaṃ paccāgaccheyya,||<br />
					tassa evam assa:|| ||</p>

					<p class="f4">'Ahaṃ kho sakamhā gāmā amuṃ gāmaṃ agañchiṃ,||<br />
					tatra evaṃ aṭṭhāsiṃ,||<br />
					evaṃ nisīdiṃ,||<br />
					evaṃ abhāsiṃ,||<br />
					evaṃ tuṇhī ahosiṃ,||<br />
					tamhā pi gāmā amuṃ gāmaṃ agañchiṃ.|| ||</p>

					<p class="f4">Tatrā pi evaṃ aṭṭhāsiṃ,||<br />
					evaṃ nisīdiṃ,||<br />
					evaṃ abhāsiṃ,||<br />
					evaṃ tuṇhī ahosiṃ.|| ||</p>

					<p class="f4">So'mhi tamhā gāmā sakaṃ yeva gāmaṃ paccāgato' ti.|| ||</p>

					<p class="f4">Evam eva kho bhikkhave bhikkhu aneka-vihitaṃ pubbe-nivāsaṃ anussarati||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi-jāti sata-sahassam pi,||<br />
					aneke pi saṃvaṭṭa-kappe aneke pi,||<br />
					vivaṭṭa-kappe aneke pi saṃvaṭṭa-vivaṭṭa-kappe,||<br />
					'amutr'āsiṃ evaṃ-nāmo,||<br />
					evaṃ-gotto,||<br />
					evaṃ-vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiṃ.|| ||</p>

					<p class="f4">Tatra p'āsiṃ,||<br />
					evaṃ-nāmo,||<br />
					evaṃ gotto,||<br />
					evaṃ vaṇṇo,||<br />
					evam-āhāro,||<br />
					evaṃ sukha-dukkha-paṭisaṃvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">33. So evaṃ samāhite citte parisuddhe pariyodāte an-aṅgaṇe vigat'ūpakkilese mudubhūte kammaniye ṭhite ānejjappatte sattāṇaṃ cut'ūpapātañāṇāya cittaṃ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati:||<br />
					cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate||<br />
					yathā-kamm'ūpage satte pajānāti:-|| ||</p>

					<p class="f4">"Ime vata <a id="pg279"><span class="f2 g"><b>[279]</b></span></a> bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā||<br />
					sugatiṃ saggaṃ lokaṃ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne uppajjamāne,||<br />
					hīne paṇīte suvaṇaṇe dubbaṇṇe sugate duggate||<br />
					yathā-kamm'ūpage satte pajānāti.|| ||</p>

					<p class="f4">Seyyathā p'assu bhikkhave dve agārā sadvārā,||<br />
					tattha cakkhumā puriso majjhe ṭhito passeyya manusse gehaṃ pavisante pi||<br />
					ni-k-khamante pi||<br />
					anusañcarante pi||<br />
					anuvicarante pi,||<br />
					evam eva kho, bhikkhave, bhikkhu||<br />
					dibbena cakkhunā visuddhena atikkanta-mānusakena satte passati cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate||<br />
					yathā-kamm'ūpage satte pajānāti:-|| ||</p>

					<p class="f4">"Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaṃ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaṃ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā||<br />
					sugatiṃ saggaṃ lokaṃ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne uppajjamāne,||<br />
					hīne paṇīte suvaṇaṇe dubbaṇṇe sugate duggate||<br />
					yathā-kamm'ūpage satte pajānāti.|| ||</p>

					<p class="f4">34. So evaṃ samāhite citte parisuddhe pariyodāte an-aṅgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So:|| ||</p>

					<p class="f4">"Idaṃ dukkhan" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-samudayo" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodho" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodha-gāminī-paṭipadā" ti yathā-bhūtaṃ pajānāti.|| ||</p>

					<p class="f4">"Ime āsavā" ti yathā-bhūtaṃ pajānāti.|| ||</p>

					<p class="f4">"Ayaṃ āsava-samudayo" ti yathā-bhūtaṃ pajānāti.|| ||</p>

					<p class="f4">"Ayaṃ āsava-nirodho" ti yathā-bhūtaṃ pajānāti.|| ||</p>

					<p class="f4">"Ayaṃ āsava-nirodha-gāminī paṭipadā" ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kāmāsāvā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj-ā-savā pi cittaṃ vimuccati||<br />
					vimuttasmiṃ vimuttam iti ñāṇaṃ hoti:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā" ti pajānāti.|| ||</p>

					<p class="f4">Seyyathā pi, bhikkhave,||<br />
					pabbatasaṅkhepe udaka-rahado accho vi-p-pasanno anāvilo,||<br />
					tattha cakkhumā puriso tīre ṭhito passeyya||<br />
					sippi-sambukam pi,||<br />
					sakkhara-kaṭhalam pi,||<br />
					macchagumbam pi,||<br />
					carantam pi,||<br />
					tiṭṭhantam pi,||<br />
					tassa evam assa:|| ||</p>

					<p class="f4">"Ayaṃ kho udaka-rahado accho vi-p-pasanno anāvilo,||<br />
					tatir'ime sippi- <a id="pg280"><span class="f2 g"><b>[280]</b></span></a> sambukā pi||<br />
					sakkhara-kaṭhalā pi||<br />
					macchagumbā pi||<br />
					caranti pi||<br />
					tiṭṭhanti pī' ti.|| ||</p>

					<p class="f4">Evam eva kho bhikkhave bhikkhu:|| ||</p>

					<p class="f4">"Idaṃ dukkhan" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-samudayo" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodho" ti yathā-bhūtaṃ pajānāti.|| ||</p>

					<p class="f4">"Ayaṃ dukkha-nirodha-gāminī-paṭipadā" ti yathā-bhūtaṃ pajānāti.|| ||</p>

					<p class="f4">"Ime āsavā" ti yathā-bhūtaṃ pajānāti.|| ||</p>

					<p class="f4">"Ayaṃ āsava-samudayo" ti yathā-bhūtaṃ pajānāti.|| ||</p>

					<p class="f4">"Ayaṃ āsava-nirodho" ti yathā-bhūtaṃ pajānāti.|| ||</p>

					<p class="f4">"Ayaṃ āsava-nirodha-gāminī paṭipadā" ti yathā-bhūtaṃ pajānāti.|| ||</p>

					<p class="f4">Tassa evaṃ jānato evaṃ passato kāmāsāvā pi cittaṃ vimuccati,||<br />
					bhav'āsavā pi cittaṃ vimuccati,||<br />
					avijj-ā-savā pi cittaṃ vimuccati||<br />
					vimuttasmiṃ vimuttam iti ñāṇaṃ hoti:|| ||</p>

					<p class="f4">"Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā" ti pajānāti.|| ||</p>

					<p class="f4">35. Ayaṃ vuccati bhikkhave bhikkhu samaṇo iti pi,||<br />
					brāhmaṇo iti pi,||<br />
					nahātako iti pi,||<br />
					vedagū iti pi,||<br />
					sottiyo iti pi,||<br />
					ariyo iti pi,||<br />
					arahaṃ iti pi.|| ||</p>

					<p class="f4">36. Kathañ ca bhikkhave bhikkhu samaṇo hoti?|| ||</p>

					<p class="f4">Samitā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu samaṇo hoti.|| ||</p>

					<p class="f4">37. Kathañ ca bhikkhave bhikkhu brāhmaṇo hoti?|| ||</p>

					<p class="f4">Bāhitā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu brāhmaṇo hoti.|| ||</p>

					<p class="f4">38. Kathañ ca bhikkhave bhikkhu nahātako hoti?|| ||</p>

					<p class="f4">Nahātā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu nahātako hoti.|| ||</p>

					<p class="f4">39. Kathañ ca bhikkhave bhikkhu vedagū hoti?|| ||</p>

					<p class="f4">Viditā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu vedagū hoti.|| ||</p>

					<p class="f4">40. Kathañ ca bhikkhave bhikkhu sottiyo hoti?|| ||</p>

					<p class="f4">Nissutā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu sottiyo hoti.|| ||</p>

					<p class="f4">41. Kathañ ca bhikkhave bhikkhu ariyo hoti?|| ||</p>

					<p class="f4">Ārakā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu ariyo hoti.|| ||</p>

					<p class="f4">42. Kathañ ca bhikkhave bhikkhu arahaṃ hoti?|| ||</p>

					<p class="f4">Ārakā'ssa honti pāpakā akusalā dhammā saṅkilesikā pono-bhavikā sadarā dukkha-vipākā āyatiṃ jāti-jarā-maraṇīyā.|| ||</p>

					<p class="f4">Evaṃ kho bhikkhave bhikkhu arahaṃ hoti."|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaṃ abhinandun  ti.</p>

					<p class="ctr">Mahā Assapura Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>