<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 39. The Buddha gives the bhikkhus a full curiculum for the realization of Nibbāna." />
<title>MN 39: Maha Assapura Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					4. Mahā Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p39">Sutta 39</a></h4>

					<h1>Mahā Assapura Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.039.chlm.sbb.htm#p1">chlm</a>][<a href="../../../dhamma-vinaya/pts/mn/mn.039.horn.pts.htm#p1">pts</a>][<a href="../../../dhamma-vinaya/ati/mn/mn.039.than.ati.htm#p1">than</a>][<a href="../../../dhamma-vinaya/mnl/mn/mn.039.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Aŋgesu viharati||<br />
					Assapuraɱ nāma aŋgānaɱ nigamo.|| ||</p>

					<p class="f4">Tatra kho Bhagavā bhikkhū āmantesi:|| ||</p>

					<p class="f4">"Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ||<br />
					Bhagavā etad avoca:|| ||</p>

					<p class="f4">2. "'Samaṇā samaṇā' ti vo bhikkhave jano sañjānāti||<br />
					tumhe ca pana:||<br />
					ke tumheti puṭṭhā samaṇā:||<br />
					'samaṇā'mhā' ti paṭijānātha.|| ||</p>

					<p class="f4">Tesaɱ vo bhikkhave evaɱ samaññānaɱ sataɱ evam paṭiññānaɱ sataɱ:|| ||</p>

					<p class="f4">'Ye'dhammā samaṇakaraṇā ca brāhmaṇa-karaṇā ca||<br />
					te dhamme samādāya vattissāma,||<br />
					evaɱ no ayaɱ amhākaɱ samaññā ca saccā bhavissati paṭiññā ca bhūtā,||<br />
					yesañ ca mayaɱ cīvara-piṇḍa-pāta-sen'āsana-gilāna-paccaya-bhesajja-parikkhāraɱ paribhuñjāma||<br />
					tesaɱ te kārā amhesu maha-p-phalā bhavissanti mahā-nisaɱsā,||<br />
					amhākañ c'evāyaɱ pabbajjā avañjhā bhavissati saphalā sa-udayā' ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">3. Katame ca bhikkhave dhammā samaṇakaraṇā ca brāhmaṇa-karaṇā ca?|| ||</p>

					<p class="f4">4. 'Hir'ottappena samannāgatā bhavissāmā' ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">5. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">6. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">'Parisuddho no <a id="pg272"><span class="f2 g"><b>[272]</b></span></a> kāya-samā-cāro bhavissati uttāno vivaṭo||<br />
					na ca chiddavā saɱvuto ca,||<br />
					tāya ca pana parisuddha-kāya-samā-cāratāya n'ev'attān'ukkaɱsissāma,||<br />
					na paraɱ vambhissāmā' ti|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">7. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">8. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">'Parisuddho no vacī-samā-cāro bhavissati uttāno vivaṭo||<br />
					na ca chiddavā saɱvuto ca||<br />
					tāya ca pana parisuddha-vacī-samā-cāratāya||<br />
					n'ev'attān'ukkaɱsissāma||<br />
					na paraɱ vambhissāmā' ti|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">7. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					parisuddho vacī-samā-cāro||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">8. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">'Parisuddho no mano-samā-cāro bhavissati uttāno vivaṭo||<br />
					na ca chiddavā saɱvuto ca,||<br />
					tāya ca pana parisuddha-mano-samā-cāratāya||<br />
					n'ev'attān'ukkaɱsissāma,||<br />
					na paraɱ vambhissāmā' ti|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">9. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					parisuddho vacī-samā-cāro||<br />
					parisuddho mano-samā-cāro||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">10. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">'Parisuddho no ājīvo bhavissati uttāno vivaṭo||<br />
					na ca chiddavā saɱvuto ca,||<br />
					tāya ca pana parisuddhā-jīvatāya||<br />
					n'ev'attān'ukkaɱsissāma,||<br />
					na paraɱ vambhissāmā' ti|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">11. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro;||<br />
					parisuddho vacī-samā-cāro||<br />
					parisuddho mano-samā-cāro||<br />
					parisuddho ājīvo||<br />
					<a id="pg273"><span class="f2 g"><b>[273]</b></span></a> alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">12. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">'Indriyesu gutta-dvārā bhavissāma:|| ||</p>

					<p class="f4">Cakkhunā rūpaɱ disvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaɱ cakkhu'ndriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjissāma,||<br />
					rakkhissāma cakkhu'ndriyaɱ,||<br />
					cakkhu'ndriye saŋvaraɱ āpajjissāma.|| ||</p>

					<p class="f4">Sotena saddaɱ sutvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaɱ sot'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjissāma,||<br />
					rakkhissāma sot'indriyaɱ,||<br />
					sot'indriye saŋvaraɱ āpajjissāma.|| ||</p>

					<p class="f4">Ghānena gandhaɱ ghāyitvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaɱ ghān'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjissāma,||<br />
					rakkhissāma ghān'indriyaɱ,||<br />
					ghān'indriye saŋvaraɱ āpajjissāma.|| ||</p>

					<p class="f4">Jivhāya rasaɱ sāyitvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaɱ jivh'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjissāma,||<br />
					rakkhissāma jivh'indriyaɱ,||<br />
					jivh'indriye saŋvaraɱ āpajjissāma.|| ||</p>

					<p class="f4">Kāyena phoṭṭhabbaɱ phusitvā na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaɱ kāy'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjissāma,||<br />
					rakkhissāma kāy'indriyaɱ,||<br />
					kāy'indriye saŋvaraɱ āpajjissāma.|| ||</p>

					<p class="f4">Manasā dhammaɱ viññāya na nimitta-g-gāhī n-ā-nu-vyañjana-g-gāhī,||<br />
					yatvādhi-karaṇam-enaɱ man'indriyaɱ asaɱvutaɱ viharantaɱ abhijjhā-domanassā pāpakā akusalā dhammā anvāssaveyyuɱ,||<br />
					tassa saɱvarāya paṭipajjissāma,||<br />
					rakkhissāma man'indriyaɱ,||<br />
					man'indriye saŋvaraɱ āpajjissāmā' ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">15. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">16. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">'Bhojane mattaññuno bhavissāma,||<br />
					paṭisaŋkhā yoniso āhāraɱ āharissāma:||<br />
					'n'eva davāya na madāya na maṇḍanāya na vibhūsanāya,||<br />
					yāva-d-eva imassa kāyassa ṭhitiyā yāpanāya,||<br />
					vihiɱs'ūparatiyā brahma-cariyānuggahāya:|| ||</p>

					<p class="f4">'Iti purāṇañ ca vedanaɱ paṭihankhāmi navañ ca vedanaɱ na uppādessāmi||<br />
					yātrā ca me bhavissati anavajjatā ca phāsu-vihāro cā' ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">17. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					bhojane mattaññuno||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">18. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">Jāgariyaɱ anuyuttā bhavissāma:|| ||</p>

					<p class="f4">Divasaɱ caŋkamena nisajjāya āvaraṇīyehi dhammehi cittaɱ parisodhessāma,||<br />
					rattiyā paṭhamaɱ yāmaɱ <a id="pg274"><span class="f2 g"><b>[274]</b></span></a> caŋkamena nisajjāya āvaraṇīyehi dhammehi cittaɱ parisodhessāma,||<br />
					rattiyā majjhimaɱ yāmaɱ dakkhiṇena passena sīhaseyyaɱ kappessāma pāde pādaɱ accādhāya satā sampajānā uṭṭhāna-saññaɱ mana-sikaritvā,||<br />
					rattiyā pacchimaɱ yāmaɱ paccu-ṭṭhāya caŋkamena nisajjāya āvaraṇīyehi dhammehi cittaɱ parisodhessāmā' ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">19. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					bhojane mattaññuno||<br />
					jāgariyaɱ anuyuttā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">20. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">Sati-sampajaññena samannāgatā bhavissāma:||<br />
					abhikkante paṭikkante sampajāna-kārī,||<br />
					ālokite vilokite sampajāna-kārī,||<br />
					sammiñjite pasārite sampajāna-kārī,||<br />
					sanghāṭipatta-cīvaradhāraṇe sampajāna-kārī,||<br />
					asite pīte khāyite sāyite sampajāna-kārī,||<br />
					uccāra-passāvakamme sampajāna-kārī,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī' ti.|| ||</p>

					<p class="f4">Evaɱ hi vo bhikkhave sikkhitabbaɱ.|| ||</p>

					<p class="f4">21. Siyā kho pana bhikkhave tumhākaɱ evam assa:|| ||</p>

					<p class="f4">'Hir'ottappen'amhā samannāgatā,||<br />
					parisuddho no kāya-samā-cāro,||<br />
					parisuddho vacī-samā-cāro,||<br />
					parisuddho mano-samā-cāro,||<br />
					parisuddho ājīvo,||<br />
					indriyesu'mha gutta-dvārā||<br />
					bhojane mattaññuno||<br />
					jāgariyaɱ anuyuttā||<br />
					sati-sampajaññena samannāgatā||<br />
					alam-ettāvatā,||<br />
					katam-ettāvatā,||<br />
					anuppatto no sāmaññattho,||<br />
					n'atthi no kiñci uttariɱ karaṇīyan' ti;|| ||</p>

					<p class="f4">tāvataken'eva tuṭṭhiɱ āpajjeyyātha.|| ||</p>

					<p class="f4">22. Ārocayāmi vo bhikkhave,||<br />
					paṭivedayāmi vo bhikkhave:||<br />
					mā vo sāmaññatthikānaɱ sataɱ||<br />
					sāmaññattho parihāyi sati uttariɱ karaṇīye.|| ||</p>

					<p class="f4">Kiñ ca bhikkhave uttariɱ karaṇīyaɱ?|| ||</p>

					<p class="f4">Idha, bhikkhave, bhikkhu vivittaɱ sen'āsanaɱ bhajati:||<br />
					araññaɱ rukkha-mūlaɱ pabbataɱ kandaraɱ giri-guhaɱ susānaɱ vana-patthaɱ abbhokāsaɱ palālapuñjaɱ.|| ||</p>

					<p class="f4">So pacchā-bhattaɱ piṇḍa-pāta-paṭikkanto nisīdati pallaŋkaɱ ābhujitvā,||<br />
					ujuɱ kāyaɱ paṇidhāya,||<br />
					parimukhaɱ satiɱ upaṭṭha-petvā.|| ||</p>

					<p class="f4">So abhijjhaɱ loke pahāya||<br />
					vigat-ā-bhijjhena cetasā viharati||<br />
					abhijjhāya cittaɱ parisodheti||<br />
					Vyāpāda-padosaɱ pahāya||<br />
					avyāpanna-citto viharati,||<br />
					sabba-pāṇa-<a id="pg275"><span class="f2 g"><b>[275]</b></span></a>  bhūta-hitānukampī||<br />
					vyāpāda-padosā cittaɱ parisodheti.|| ||</p>

					<p class="f4">Thīna-middhaɱ pahāya||<br />
					vigatathīna-middho viharati,||<br />
					āloka-saññī sato sampajāno||<br />
					thīna-middhā cittaɱ parisodheti.|| ||</p>

					<p class="f4">Uddhacca-kukkuccaɱ pahāya||<br />
					anuddhato viharati,||<br />
					ajjhattaɱ vūpasanta-citto,||<br />
					uddhacca-kukkuccā cittaɱ parisodheti.|| ||</p>

					<p class="f4">Vici-kicchaɱ pahāya||<br />
					tiṇṇa-vici-kiccho viharati,||<br />
					akathaŋkathī kusalesu dhammesu,||<br />
					vicikicchāya cittaɱ parisodheti.|| ||</p>

					<p class="f4">23. Seyyathā pi, bhikkhave,||<br />
					puriso iṇaɱ ādāya kammante payojeyya,||<br />
					tassa te kammantā samijjheyyuɱ,||<br />
					so yāni ca porāṇāni iṇamūlāni tāni ca vyantīkareyya,||<br />
					siyā c'assa uttariɱ avasiṭṭhaɱ dārābharaṇāya,||<br />
					tassa evam assa:|| ||</p>

					<p class="f4">'Ahaɱ kho pubbe iṇaɱ ādāya kammante payojesiɱ,||<br />
					tassa me kammantā samijjhiɱsu,||<br />
					so ahaɱ yāni ca porāṇāni iṇamūlāni,||<br />
					tāni ca byantiakāsiɱ,||<br />
					atthi ca me uttariɱ avasiṭṭhaɱ dārābhāraṇāyā' ti.|| ||</p>

					<p class="f4">So tatonidānaɱ labhetha pāmujjaɱ,||<br />
					adhigaccheyya somanassaɱ.|| ||</p>

					<p class="f4">24. Seyyathā pi, bhikkhave,||<br />
					puriso ābādhiko assa dukkhito bāḷha-gilāno,||<br />
					bhattañ c'assa na-cchādeyya,||<br />
					na c'assa kāye balamattā,||<br />
					so aparena samayena tamhā ābādhā mucceyya,||<br />
					bhattañ c'assa chādeyya,||<br />
					siyā c'assa kāye balamattā,||<br />
					tassa evam assa:|| ||</p>

					<p class="f4">'Ahaɱ kho pubbe ābādhiko ahosiɱ dukkhito bāḷha-gilāno,||<br />
					bhattañ ca me nacchādesi,||<br />
					na ca me āsi kāye balamattā,||<br />
					so'mhi etarahi tamhā ābādhā mutto,||<br />
					bhattañ ca me chādeti,||<br />
					atthi ca me kāye balamattā' ti.|| ||</p>

					<p class="f4">So tatonidānaɱ labhetha pāmujjaɱ,||<br />
					adhigaccheyya somanassaɱ.|| ||</p>

					<p class="f4">25. Seyyathā pi, bhikkhave,||<br />
					puriso bandhanāgāre baddho assa,||<br />
					so aparena samayena tamhā bandhanā mucceyya,||<br />
					sotthinā abyayena,||<br />
					na c'assa koci bhogānaɱ vayo,||<br />
					tassa evam assa:|| ||</p>

					<p class="f4">'Ahaɱ kho pubbe bandhanāgāre baddho ahosiɱ||<br />
					so'mhi etarahi tamhā bandhanā mutto sotthinā abyayena||<br />
					n'atthi ca me koci bhogānaɱ vayo' ti.|| ||</p>

					<p class="f4">So tatonidānaɱ labhetha pāmujjaɱ,||<br />
					adhigaccheyya somanassaɱ.|| ||</p>

					<p class="f4">16. Seyyathā pi, bhikkhave,||<br />
					puriso dāso assa anattādhīno parādhīno na yena kām'aŋgamo,||<br />
					so aparena samayena tamhā dāsabyā mucceyya,||<br />
					attādhīno aparādhīno bhujisso yena kām'aŋgamo;||<br />
					tassa evam assa:|| ||</p>

					<p class="f4">'Ahaɱ kho pubbe dāso āhosiɱ anattādhīno parādhīno na yena kām'aŋgamo,||<br />
					so'mhi etarahi tamhā dāsabyā mutto attādhīno <a id="pg276"><span class="f2 g"><b>[276]</b></span></a> aparādhīno bhujisso yenakām'aŋgamo' ti.|| ||</p>

					<p class="f4">So tatonidānaɱ labhetha pāmujjaɱ,||<br />
					adhigaccheyya somanassaɱ.|| ||</p>

					<p class="f4">26. Seyyathā pi, bhikkhave,||<br />
					puriso sadhano sabhogo kantāraddhāna-maggaɱ paṭipajjeyya,||<br />
					so aparena samayena tamhā kantārā nitthareyya sotthinā abyayena,||<br />
					na c'assa kiñci bhogānaɱ vayo;||<br />
					tassa evam assa:|| ||</p>

					<p class="f4">'Ahaɱ kho pubbe sadhano sabhogo kantāraddhāna-maggaɱ paṭipajjiɱ,||<br />
					so'mhi etarahi tamhā kantārā nitthiṇṇo sotthinā abyayena,||<br />
					n'atthi ca me kiñci bhogānaɱ vayo' ti.|| ||</p>

					<p class="f4">So tatonidānaɱ labhetha pāmujjaɱ,||<br />
					adhigaccheyya somanassaɱ.|| ||</p>

					<p class="f4">27. Evam eva kho bhikkhave bhikkhu yathā iṇaɱ,||<br />
					yathā rogaɱ,||<br />
					yathā bandhanāgāraɱ,||<br />
					yathā dāsabyaɱ,||<br />
					yathā kantāraddhāna-maggaɱ,||<br />
					ime pañca nīvaraṇe appahīne attani samanupassati.|| ||</p>

					<p class="f4">Seyyathā pi, bhikkhave, yathā ānaṇyaɱ yathā ārogyaɱ,||<br />
					yathā bandhanā mokkhaɱ,||<br />
					yathā bhujissaɱ,||<br />
					yathā khemantabhūmiɱ,||<br />
					evam evaɱ bhikkhu ime pañca nīvaraṇe pahīne attani samanupassati.|| ||</p>

					<p class="f4">28. So ime pañca nīvaraṇe pahāya cetaso upakkilese paññāya dubbalī-karaṇe||<br />
					vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pīti-sukhaɱ||<br />
					paṭhamaɱ-jhānaɱ upasampajja viharati.|| ||</p>

					<p class="f4">So imam-eva kāyaɱ viveka-jena pīti-sukhena||<br />
					abhisandeti||<br />
					parisandeti||<br />
					paripūreti||<br />
					parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					dakkho nahāpako vā||<br />
					nāhāpakantevāsī vā||<br />
					kaɱsathāle nahānīyacuṇṇāni ākiritvā udakena||<br />
					paripphosakaɱ||<br />
					paripphosakaɱ sanneyya,||<br />
					sā'ssa nahānīyapiṇḍi snehānugatā snehaparetā,||<br />
					santara-bāhirā phuṭā snehena,||<br />
					na ca paggharaṇī.|| ||</p>

					<p class="f4">Evam eva kho bhikkhave bhikkhu imam-eva kāyaɱ viveka-jena pīti-sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa viveka-jena pīti-sukhena apphuṭaɱ hoti.|| ||</p>

					<p class="f4">29. Puna ca paraɱ bhikkhave bhikkhu vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avitakkaɱ||<br />
					avicāraɱ||<br />
					samādhi-jaɱ pīti-sukhaɱ||<br />
					dutiyaɱ-jhānaɱ upasampajja viharati.|| ||</p>

					<p class="f4">So imam-eva kāyaɱ samādhijena pīti-sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					udaka-rahado ubbhi- <a id="pg277"><span class="f2 g"><b>[277]</b></span></a> dodako,||<br />
					tassa n'ev'assa puratthimāya disāya udakass'āya-mukhaɱ,||<br />
					na pacchi-māya disāya udakass'āya-mukhaɱ,||<br />
					na uttarāya disāya udakass'āya-mukhaɱ,||<br />
					na dakkhiṇāya disāya udakass'āya-mukhaɱ,||<br />
					devo ca na kālena kālaɱ sammā dhāraɱ anuppaveccheyya.|| ||</p>

					<p class="f4">Atha kho tamhā va udaka-rahadā sītā vāridhārā ubbhijjitvā tam-eva udaka-rahadaɱ sītena vārinā abhisandeyya parisandeyya paripūreyya paripphareyya,||<br />
					nāssa kiñci sabbā-vato udaka-rahadassa sītena vārinā apphuṭaɱ assa.|| ||</p>

					<p class="f4">Evam eva kho bhikkhave bhikkhu imam-eva kāyaɱ samādhijena pīti-sukhena||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa samādhijena pīti-sukhena apphuṭaɱ hoti.|| ||</p>

					<p class="f4">30. Puna ca paraɱ bhikkhave bhikkhu pītiyā ca virāgā||<br />
					upekkhako ca viharati||<br />
					sato ca sampajāno,||<br />
					sukhañ ca kāyena paṭisaŋvedeti.|| ||</p>

					<p class="f4">Yan taɱ ariyā ācikkhanti:|| ||</p>

					<p class="f4">'Upekkhako satimā sukha-vihārī' ti|| ||</p>

					<p class="f4">tatiyaɱ-jhānaɱ upasampajja viharati.|| ||</p>

					<p class="f4">So imam-eva kāyaɱ nippītikena sukhena,||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					uppaliniyaɱ vā,||<br />
					paduminiyaɱ vā,||<br />
					puṇḍarīkiniyaɱ vā,||<br />
					app'ekaccāni uppalāni vā,||<br />
					padumāni vā,||<br />
					puṇḍarīkāni vā,||<br />
					udake jātāni,||<br />
					udake saɱvaddhāni,||<br />
					udakā'nuggatāni,||<br />
					antonimuggaposīni,||<br />
					tāni yāva c'aggā yāva ca mūlā sītena vārinā abhisannāni parisannāni paripūrāni paripphuṭāni||<br />
					nāssa kiñci sabbā-vataɱ||<br />
					uppalānaɱ vā||<br />
					padumānaɱ vā||<br />
					puṇḍarīkānaɱ vā||<br />
					sītena vārinā apphuṭaɱ assa.|| ||</p>

					<p class="f4">Evam eva kho bhikkhave bhikkhu imam-eva kāyaɱ nippītikena sukhena,||<br />
					abhisandeti,||<br />
					parisandeti,||<br />
					paripūreti,||<br />
					parippharati.|| ||</p>

					<p class="f4">Nāssa kiñci sabbā-vato kāyassa nippītikena sukhena apphuṭaɱ hoti.|| ||</p>

					<p class="f4">31. Puna ca paraɱ bhikkhave bhikkhu,||<br />
					sukhassa ca pahānā,||<br />
					dukkhassa ca pahānā,||<br />
					pubbe va somanassa-domanassānaɱ atthaŋ-gamā,||<br />
					adukkha-m-asukhaɱ,||<br />
					upekkhā-sati-pārisuddhiɱ,||<br />
					catutthaɱ-jhānaɱ upasampajja viharati.|| ||</p>

					<p class="f4">So imam-eva kāyaɱ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">Seyyathā pi, bhikkhave,||<br />
					puriso odātena vatthena sasīsaɱ pārupitvā nisinno assa,||<br />
					nāssa kiñci sabbā- <a id="pg278"><span class="f2 g"><b>[278]</b></span></a> vato kāyassa odātena vattena apphuṭaɱ assa,||<br />
					evam eva kho, bhikkhave,||<br />
					bhikkhu imam-eva kāyaɱ parisuddhena cetasā pariyodātena pharitvā nisinno hoti.|| ||</p>

					<p class="f4">Nāssa kiñci sabbā-vato kāyassa parisuddhena cetasā pariyodātena apphuṭaɱ hoti.|| ||</p>

					<p class="f4">32. So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte pubbe-nivāsānussati-ñāṇāya cittaɱ abhininnāmeti.|| ||</p>

					<p class="f4">So aneka-vihitaɱ pubbe-nivāsaɱ anussarati||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi-jāti sata-sahassam pi,||<br />
					aneke pi saɱvaṭṭa-kappe aneke pi,||<br />
					vivaṭṭa-kappe aneke pi saɱvaṭṭa-vivaṭṭa-kappe,||<br />
					'amutr'āsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ.|| ||</p>

					<p class="f4">Tatra p'āsiɱ,||<br />
					evaɱ-nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">Seyyathā pi, bhikkhave,||<br />
					puriso sakamhā gāmā aññaɱ gāmaɱ gaccheyya,||<br />
					tamhā pi gāmā aññaɱ gāmaɱ gaccheyya,||<br />
					so tamhā gāmā sakaɱ yeva gāmaɱ paccāgaccheyya,||<br />
					tassa evam assa:|| ||</p>

					<p class="f4">'Ahaɱ kho sakamhā gāmā amuɱ gāmaɱ agañchiɱ,||<br />
					tatra evaɱ aṭṭhāsiɱ,||<br />
					evaɱ nisīdiɱ,||<br />
					evaɱ abhāsiɱ,||<br />
					evaɱ tuṇhī ahosiɱ,||<br />
					tamhā pi gāmā amuɱ gāmaɱ agañchiɱ.|| ||</p>

					<p class="f4">Tatrā pi evaɱ aṭṭhāsiɱ,||<br />
					evaɱ nisīdiɱ,||<br />
					evaɱ abhāsiɱ,||<br />
					evaɱ tuṇhī ahosiɱ.|| ||</p>

					<p class="f4">So'mhi tamhā gāmā sakaɱ yeva gāmaɱ paccāgato' ti.|| ||</p>

					<p class="f4">Evam eva kho bhikkhave bhikkhu aneka-vihitaɱ pubbe-nivāsaɱ anussarati||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsatim pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi-jāti sata-sahassam pi,||<br />
					aneke pi saɱvaṭṭa-kappe aneke pi,||<br />
					vivaṭṭa-kappe aneke pi saɱvaṭṭa-vivaṭṭa-kappe,||<br />
					'amutr'āsiɱ evaɱ-nāmo,||<br />
					evaɱ-gotto,||<br />
					evaɱ-vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto amutra upapādiɱ.|| ||</p>

					<p class="f4">Tatra p'āsiɱ,||<br />
					evaɱ-nāmo,||<br />
					evaɱ gotto,||<br />
					evaɱ vaṇṇo,||<br />
					evam-āhāro,||<br />
					evaɱ sukha-dukkha-paṭisaŋvedī,||<br />
					evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarati.|| ||</p>

					<p class="f4">33. So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte sattānaɱ cutūpapātañāṇāya cittaɱ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusa-kena satte passati:||<br />
					cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate||<br />
					yathā-kammūpage satte pajānāti:-|| ||</p>

					<p class="f4">"Ime vata <a id="pg279"><span class="f2 g"><b>[279]</b></span></a> bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā||<br />
					sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne uppajjamāne,||<br />
					hīne paṇīte suvaṇaṇe dubbaṇṇe sugate duggate||<br />
					yathā-kammūpage satte pajānāti.|| ||</p>

					<p class="f4">Seyyathā p'assu bhikkhave dve agārā sadvārā,||<br />
					tattha cakkhumā puriso majjhe ṭhito passeyya manusse gehaɱ pavisante pi||<br />
					ni-k-khamante pi||<br />
					anusaŋcarante pi||<br />
					anuvicarante pi,||<br />
					evam eva kho, bhikkhave, bhikkhu||<br />
					dibbena cakkhunā visuddhena atikkanta-mānusa-kena satte passati cavamāne uppajjamāne,||<br />
					hīne paṇīte suvaṇṇe dubbaṇṇe sugate duggate||<br />
					yathā-kammūpage satte pajānāti:-|| ||</p>

					<p class="f4">"Ime vata bhonto sattā kāya-du-c-caritena samannāgatā||<br />
					vacī-du-c-caritena samannāgatā||<br />
					mano-du-c-caritena samannāgatā||<br />
					ariyānaɱ upavādakā micchā-diṭṭhikā||<br />
					micchā-diṭṭhi-kamma-samādānā||<br />
					te kāyassa bhedā param maraṇā||<br />
					apāyaɱ duggatiɱ vinipātaɱ Nirayaɱ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā||<br />
					vacī-sucaritena samannāgatā||<br />
					mano-sucaritena samannāgatā||<br />
					ariyānaɱ anupavādakā sammā-diṭṭhikā||<br />
					sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā||<br />
					sugatiɱ saggaɱ lokaɱ upapannā" ti.|| ||</p>

					<p class="f4">Iti dibbena cakkhunā visuddhena atikkanta-mānusa-kena satte passati cavamāne uppajjamāne,||<br />
					hīne paṇīte suvaṇaṇe dubbaṇṇe sugate duggate||<br />
					yathā-kammūpage satte pajānāti.|| ||</p>

					<p class="f4">34. So evaɱ samāhite citte parisuddhe pariyodāte anaŋgaṇe vigatūpakkilese mudubhūte kammaniye ṭhite ānejjappatte āsavānaɱ khaya-ñāṇāya cittaɱ abhininnāmeti.|| ||</p>

					<p class="f4">So:|| ||</p>

					<p class="f4">"Idaɱ dukkhan" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-samudayo" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodho" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodha-gāminī-paṭipadā" ti yathā-bhūtaɱ pajānāti.|| ||</p>

					<p class="f4">"Ime āsavā" ti yathā-bhūtaɱ pajānāti.|| ||</p>

					<p class="f4">"Ayaɱ āsava-samudayo" ti yathā-bhūtaɱ pajānāti.|| ||</p>

					<p class="f4">"Ayaɱ āsava-nirodho" ti yathā-bhūtaɱ pajānāti.|| ||</p>

					<p class="f4">"Ayaɱ āsava-nirodha-gāminī paṭipadā" ti yathā-bhūtaɱ pajānāti.|| ||</p>

					<p class="f4">Tassa evaɱ jānato evaɱ passato kāmāsāvā pi cittaɱ vimuccati,||<br />
					bhavāsavā pi cittaɱ vimuccati,||<br />
					avijjāsavā pi cittaɱ vimuccati||<br />
					vimuttasmiɱ vimuttam iti ñāṇaɱ hoti:|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā" ti pajānāti.|| ||</p>

					<p class="f4">Seyyathā pi, bhikkhave,||<br />
					pabbatasankhepe udaka-rahado accho vi-p-pasanno anāvilo,||<br />
					tattha cakkhumā puriso tīre ṭhito passeyya||<br />
					sippi-sambukam pi,||<br />
					sakkhara-kaṭhalam pi,||<br />
					macchagumbam pi,||<br />
					carantam pi,||<br />
					tiṭṭhantam pi,||<br />
					tassa evam assa:|| ||</p>

					<p class="f4">"Ayaɱ kho udaka-rahado accho vi-p-pasanno anāvilo,||<br />
					tatir'ime sippi- <a id="pg280"><span class="f2 g"><b>[280]</b></span></a> sambukā pi||<br />
					sakkhara-kaṭhalā pi||<br />
					macchagumbā pi||<br />
					caranti pi||<br />
					tiṭṭhanti pī' ti.|| ||</p>

					<p class="f4">Evam eva kho bhikkhave bhikkhu:|| ||</p>

					<p class="f4">"Idaɱ dukkhan" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-samudayo" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodho" ti yathā-bhūtaɱ pajānāti.|| ||</p>

					<p class="f4">"Ayaɱ dukkha-nirodha-gāminī-paṭipadā" ti yathā-bhūtaɱ pajānāti.|| ||</p>

					<p class="f4">"Ime āsavā" ti yathā-bhūtaɱ pajānāti.|| ||</p>

					<p class="f4">"Ayaɱ āsava-samudayo" ti yathā-bhūtaɱ pajānāti.|| ||</p>

					<p class="f4">"Ayaɱ āsava-nirodho" ti yathā-bhūtaɱ pajānāti.|| ||</p>

					<p class="f4">"Ayaɱ āsava-nirodha-gāminī paṭipadā" ti yathā-bhūtaɱ pajānāti.|| ||</p>

					<p class="f4">Tassa evaɱ jānato evaɱ passato kāmāsāvā pi cittaɱ vimuccati,||<br />
					bhavāsavā pi cittaɱ vimuccati,||<br />
					avijjāsavā pi cittaɱ vimuccati||<br />
					vimuttasmiɱ vimuttam iti ñāṇaɱ hoti:|| ||</p>

					<p class="f4">"Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā" ti pajānāti.|| ||</p>

					<p class="f4">35. Ayaɱ vuccati bhikkhave bhikkhu samaṇo iti pi,||<br />
					brāhmaṇo iti pi,||<br />
					nahātako iti pi,||<br />
					vedagū iti pi,||<br />
					sottiyo iti pi,||<br />
					ariyo iti pi,||<br />
					arahaɱ iti pi.|| ||</p>

					<p class="f4">36. Kathañ ca bhikkhave bhikkhu samaṇo hoti?|| ||</p>

					<p class="f4">Samitā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu samaṇo hoti.|| ||</p>

					<p class="f4">37. Kathañ ca bhikkhave bhikkhu brāhmaṇo hoti?|| ||</p>

					<p class="f4">Bāhitā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu brāhmaṇo hoti.|| ||</p>

					<p class="f4">38. Kathañ ca bhikkhave bhikkhu nahātako hoti?|| ||</p>

					<p class="f4">Nahātā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu nahātako hoti.|| ||</p>

					<p class="f4">39. Kathañ ca bhikkhave bhikkhu vedagū hoti?|| ||</p>

					<p class="f4">Viditā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu vedagū hoti.|| ||</p>

					<p class="f4">40. Kathañ ca bhikkhave bhikkhu sottiyo hoti?|| ||</p>

					<p class="f4">Nissutā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu sottiyo hoti.|| ||</p>

					<p class="f4">41. Kathañ ca bhikkhave bhikkhu ariyo hoti?|| ||</p>

					<p class="f4">Ārakā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu ariyo hoti.|| ||</p>

					<p class="f4">42. Kathañ ca bhikkhave bhikkhu arahaɱ hoti?|| ||</p>

					<p class="f4">Ārakā'ssa honti pāpakā akusalā dhammā saŋkilesikā pono-bhavikā sadarā dukkha-vipākā āyatiɱ jāti-jarā-maraṇīyā.|| ||</p>

					<p class="f4">Evaɱ kho bhikkhave bhikkhu arahaɱ hoti."|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhū Bhagavato bhāsitaɱ abhinandun  ti.</p>

					<p class="f4 ctr">Mahā Assapurasuttaɱ navamaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>