<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 14. Mahanama the Sakkyan, lamenting over his state of confusion with regard to pleasures of the senses, is given a detailed exposition of what constitutes the pleasure and the danger of the five senses, the thing that is binding Mahanama to confusion, and the way the Buddha himself escaped such confusion. The Buddha then describes an encounter with some Jains wherein he defeats their claim that the end of pain is to be got through pain by showing them that they are practicing their painful austerities without any support in knowledge or understanding and concludes with a description of the exceptional pleasure which he is able to attain." />
<title>MN 14: Cūḷa Dukkha-k-Khandha Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					2. Sīhanāda Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p14">Sutta 14</a></h4>

					<h1>Cūḷa Dukkha-k-Khandha Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg91"><span class="f2 g"><b>[91]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.014.chlm.sbb.htm#p1">chlm</a>][<a href="../../../dhamma-vinaya/pts/mn/mn.014.horn.pts.htm#p1">pts</a>][<a href="../../../dhamma-vinaya/ati/mn/mn.014.than.ati.htm#p1">than</a>][<a href="../../../dhamma-vinaya/wp/mn/mn.014.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.014.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sakkesu viharati||<br />
					Kapilavatthusmiɱ||<br />
					Nigrodhārāme.|| ||</p>

					<p class="f4"><span class="f3">[<a id="p2">2</a>]</span> Atha kho Mahānāmo Sakko||<br />
					yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavantaɱ abhivādetvā||<br />
					eka-m-antaɱ nisīdi.|| ||</p>

					<p class="f4">Eka-m-antaɱ nisinno kho||<br />
					Mahānāmo Sakko Bhagavantaɱ etad avoca:|| ||</p>

					<p class="f4">"Dīgha-rattāhaɱ bhante||<br />
					Bhagavatā evaɱ dhammaɱ desitaɱ ajānāmi:|| ||</p>

					<p class="f4">'Lobho cittassa upakkileso,||<br />
					doso cittassa upakkileso,||<br />
					moho cittassa upakkileso' ti.|| ||</p>

					<p class="f4">Evañ c'āhaɱ bhante||<br />
					Bhagavatā dhammaɱ desitaɱ ājānāmi:|| ||</p>

					<p class="f4">'Lobho cittassa upakkileso,||<br />
					doso cittassa upakkileso,||<br />
					moho cittassa upakkileso' ti.|| ||</p>

					<p class="f4">Atha ca pana me ekadā||<br />
					lobha-dhammā pi cittaɱ pariyādāya tiṭṭhanti||<br />
					dosa-dhammā pi cittaɱ pariyādāya tiṭṭhanti||<br />
					moha-dhammā pi cittaɱ pariyādāya tiṭṭhanti.|| ||</p>

					<p class="f4">Tassa mayhaɱ bhante evaɱ hoti:|| ||</p>

					<p class="f4">'Ko su nāma me dhammo||<br />
					ajjhattaɱ a-p-pahīno||<br />
					yena me ekadā<br />
					lobha-dhammā pi cittaɱ pariyādāya tiṭṭhanti,||<br />
					dosa-dhammā pi cittaɱ pariyādāya tiṭṭhanti,||<br />
					moha-dhammā pi cittaɱ pariyādāya tiṭṭhantī'" ti?|| ||</p>

					<p class="ctr c">&#9632;</p>

					<p class="f4"><span class="f3">[<a id="p3">3</a>]</span> "So eva kho te Mahānāma dhammo||<br />
					ajjhattaɱ a-p-pahīno||<br />
					yena te ekadā<br />
					lobha-dhammā pi cittaɱ pariyādāya tiṭṭhanti,||<br />
					dosa-dhammā pi cittaɱ pariyādāya tiṭṭhanti,||<br />
					moha-dhammā pi cittaɱ pariyādāya tiṭṭhanti.|| ||</p>

					<p class="f4">So ca hi te Mahānāma dhammo||<br />
					ajjhattaɱ pahīno abhavissa,||<br />
					na tvaɱ agāraɱ ajjhāvaseyyāsi,||<br />
					na kāme paribhuñjeyyāsi.|| ||</p>

					<p class="f4">Yasmā ca kho te Mahānāma||<br />
					so eva dhammo ajjhattaɱ a-p-pahīno,||<br />
					tasmā tvaɱ agāraɱ ajjhāvasasi,||<br />
					kāme paribhuñjasi.|| ||</p>

					<p class="f4"><span class="f3">[<a id="p4">4</a>]</span> 'Appassādā kāmā||<br />
					bahu-dukkhā||<br />
					bah'ūpāyāsā,||<br />
					ādīnavo ettha bhiyyo' ti,||<br />
					iti ce pi Mahānāma ariya-sāvakassa||<br />
					yathā-bhūtaɱ||<br />
					samma-p-paññāya||<br />
					su-diṭṭhaɱ hoti,||<br />
					so ca aññatr'eva kāmehi||<br />
					aññatra akusalehi dhammehi||<br />
					pīti-sukhaɱ nādhigacchati||<br />
					aññaɱ vā tato santataraɱ,||<br />
					atha kho so n'eva tāva anāvaṭṭī kāmesu hoti.|| ||</p>

					<p class="f4">Yato ca kho Mahānāma ariya-sāvakassa:|| ||</p>

					<p class="f4">'Appassādā kāmā||<br />
					bahu-dukkhā||<br />
					bah'ūpāyāsā,||<br />
					ādīnavo ettha bhiyyo' ti|| ||</p>

					<p class="f4">evam etaɱ yathā-bhūtaɱ||<br />
					samma-p-paññāya||<br />
					su-diṭṭhaɱ hoti,||<br />
					so ca aññatr'eva kāmehi||<br />
					aññatra akusalehi dhammehi||<br />
					pīti-sukhaɱ adhigacchati||<br />
					aññaɱ ca tato santataraɱ,||<br />
					atha kho so anāvaṭṭī kāmesu hoti.|| ||</p>

					<p class="f4"><span class="f3">[<a id="p5">5</a>]</span> Mayham pi kho <a id="pg92"><span class="f2 g"><b>[92]</b></span></a> Mahānāma pubbe va sambodhā||<br />
					anabhi-sambuddhassa||<br />
					bodhisattass'eva sato:|| ||</p>

					<p class="f4">'Appassādā kāmā||<br />
					bahu-dukkhā||<br />
					bah'ūpāyāsā,||<br />
					ādīnavo ettha bhiyyo' ti,|| ||</p>

					<p class="f4">evam etaɱ yathā-bhūtaɱ||<br />
					samma-p-paññāya||<br />
					su-diṭṭhaɱ ahosi,||<br />
					so ca aññatr'eva kāmehi||<br />
					aññatra akusalehi dhammehi||<br />
					pīti-sukhaɱ nājjhagamaɱ||<br />
					aññaɱ vā tato santataraɱ,||<br />
					atha khv'āhaɱ n'eva tāva anāvaṭṭī kāmesu paccaññāsiɱ.|| ||</p>

					<p class="f4">Yato ca kho me Mahānāma:|| ||</p>

					<p class="f4">'Appassādā kāmā||<br />
					bahu-dukkhā||<br />
					bah'ūpāyāsā,||<br />
					ādīnavo ettha bhiyyo' ti,|| ||</p>

					<p class="f4">evam etaɱ yathā-bhūtaɱ||<br />
					samma-p-paññāya||<br />
					su-diṭṭhaɱ ahosi,||<br />
					so ca aññatr'eva kāmehi||<br />
					aññatra akusalehi dhammehi||<br />
					pīti-sukhaɱ ajjhagamaɱ||<br />
					aññañ ca tato santataraɱ,||<br />
					ath'āhaɱ anāvaṭṭī kāmesu paccaññāsiɱ.|| ||</p>

					<p class="f4"><span class="f3">[<a id="p6">6</a>]</span> Ko ca Mahānāma kāmānaɱ assādo?|| ||</p>

					<p class="f4">Pañc'ime Mahānāma kāma-guṇā.|| ||</p>

					<p class="f4">Katame pañca?|| ||</p>

					<p class="f4"><span class="f2"><i>[1]</i></span> Cakkhu-viññeyyā rūpā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā rajanīyā.|| ||</p>

					<p class="f4"><span class="f2"><i>[2]</i></span> Sota-viññeyyā saddā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā rajanīyā.|| ||</p>

					<p class="f4"><span class="f2"><i>[3]</i></span> Ghāna-viññeyyā gandhā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā rajanīyā.|| ||</p>

					<p class="f4"><span class="f2"><i>[4]</i></span> Jivhā-viññeyyā rasā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā rajanīyā.|| ||</p>

					<p class="f4"><span class="f2"><i>[5]</i></span> Kāya-viññeyyā phoṭṭhabbā||<br />
					iṭṭhā||<br />
					kantā||<br />
					manāpā||<br />
					piya-rūpā||<br />
					kām'ūpasaɱ-hitā rajanīyā.|| ||</p>

					<p class="f4">Ime kho Mahānāma pañca kāma-guṇā.|| ||</p>

					<p class="ctr c">&#9632;</p>

					<p class="f4">Yaɱ kho Mahānāma ime pañca kāma-guṇe||<br />
					paṭicca uppajjati sukhaɱ somanassaɱ,||<br />
					ayaɱ kāmānaɱ assādo.|| ||</p>

					<p class="ctr c">&#9632;</p>

					<p class="f4"><span class="f3">[<a id="p7">7</a>]</span> Ko ca Mahānāma kāmānaɱ ādīnavo?|| ||</p>

					<p class="f4">Idha, Mahānāma, kula-putto||<br />
					yena sippa-ṭ-ṭhānena jīvikaɱ kappeti:||<br />
					yadi muddāya,||<br />
					yadi gaṇanāya,||<br />
					yadi saṇkhānena,||<br />
					yadi kasiyā,||<br />
					yadi vaṇijjāya,||<br />
					yadi go-rakkhena,||<br />
					yadi issatthena,||<br />
					yadi rāja-porisena,||<br />
					yadi sipp'aññatarena,||<br />
					sītassa purakkhato||<br />
					uṇhassa purakkhato,||<br />
					ḍaɱsa-makasa-vāt'ātapa-siriɱsapa-samphassehi||<br />
					rissamāno,||<br />
					khuppipāsāya||<br />
					mīyamāno.|| ||</p>

					<p class="f4">Ayam pi Mahānāma kāmānaɱ ādīnavo||<br />
					sandiṭṭhiko||<br />
					dukkha-k-khandho||<br />
					kāma-hetu||<br />
					kāma-nidānaɱ||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p8">8</a>]</span> Tassa ce Mahānāma kula-puttassa||<br />
					evaɱ uṭṭhahato||<br />
					ghaṭato||<br />
					vāyamato||<br />
					te bhogā nābhi-nipphajjanti,||<br />
					so socati||<br />
					kilamati||<br />
					paridevati||<br />
					urattāḷiɱ kandati,||<br />
					sammohaɱ āpajjati:|| ||</p>

					<p class="f4">'Moghaɱ vata me uṭṭhānaɱ,||<br />
					aphalo vata me vāyāmo' ti!|| ||</p>

					<p class="f4">Ayam pi Mahānāma kāmānaɱ ādīnavo||<br />
					sandiṭṭhiko||<br />
					dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p9">9</a>]</span> Tassa ce Mahānāma kula-puttassa||<br />
					evaɱ uṭṭhahato||<br />
					ghaṭato||<br />
					vāyamato||<br />
					te bhogā abhi-nipphajjanti,||<br />
					so tesaɱ bhogānaɱ||<br />
					ārakkh-ā-dhikaraṇaɱ||<br />
					dukkhaɱ domanassaɱ paṭisaɱvedeti:|| ||</p>

					<p class="f4">'Kinti me bhoge||<br />
					n'eva rājāno hareyyuɱ||<br />
					na corā hareyyuɱ||<br />
					na aggi ḍaheyya||<br />
					na udakaɱ vaheyya||<br />
					na appiyā dāyādā hareyyun' ti.|| ||</p>

					<p class="f4">Tassa evaɱ ārakkhato gopayato te bhoge||<br />
					rājāno vā haranti,||<br />
					corā vā haranti,||<br />
					aggi vā ḍahati,||<br />
					udaka vā vahati,||<br />
					appiyā vā dāyādā haranti.|| ||</p>

					<p class="f4">So socati kilamati paridevati.|| ||</p>

					<p class="f4">Urattāḷiɱ kandati,||<br />
					sammohaɱ āpajjati:|| ||</p>

					<p class="f4">'Yam pi me ahosi||<br />
					tam pi no n'atthī' ti.|| ||</p>

					<p class="f4">Ayam pi Mahānāma kāmānaɱ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p10">10</a>]</span> Puna ca paraɱ Mahānāma||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu||<br />
					rājāno pi rājūhi vivadanti,||<br />
					khattiyā pi khattiyehi vivadanti,||<br />
					brāhmaṇā pi brāhmaṇehi vivadanti,||<br />
					gapahatī pi gahapatīhi vivadanti,||<br />
					mātā pi puttena vivadati,||<br />
					putto pi mātarā vivadati,||<br />
					pitā pi puttena vivadati,||<br />
					bhātā pi bhātarā vivadati,||<br />
					bhātā pi bhaginiyā vivadati,||<br />
					bhaginī pi bhātarā vivadati,||<br />
					sahāyo pi sahāyena vivadati.|| ||</p>

					<p class="f4">Te tattha kalaha-viggaha-vivādāɱ-āpannā añña-maññaɱ pāṇīhi pi upakkamanti,||<br />
					leḍḍūhi pi upakkamanti,||<br />
					daṇḍehi pi upakkamanti,||<br />
					satthehi pi upakkamanti,||<br />
					te tattha maraṇam pi nigacchanti maraṇa-mattam pi dukkhaɱ.|| ||</p>

					<p class="f4">Ayam pi Mahānāma kāmānaɱ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p11">11</a>]</span> Puna ca paraɱ Mahānāma||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu asicammaɱ gahetvā dhanukalāpaɱ sannayhitvā ubhato-viyūḷhaɱ saṇgāmaɱ pakkhandanti usūsu pi khippamānesu||<br />
					sattīsu pi khippamānāsu,||<br />
					asīsu pi vijjotalantesu,||<br />
					te tattha usūhi pi vijjhanti,||<br />
					sattiyā pi vijjhanti,||<br />
					asinā pi sīsaɱ chindanti,||<br />
					te tattha maraṇam pi nigacchanti maraṇa-mattam pi dukkhaɱ.|| ||</p>

					<p class="f4">Ayam pi Mahānāma kāmānaɱ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p12">12</a>]</span> Puna ca paraɱ Mahānāma||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu||<br />
					asicammaɱ gahetvā dhanukalāpaɱ sannayhitvā addāvalepanā upakāriyo pakkhandanti usūsu pi khippamānāsu||<br />
					sattīsu pi khippamānāsu||<br />
					asīsu pi vijjotalantesu;||<br />
					te tattha usūhi pi vijjhanti,||<br />
					sattiyā pi vijjhanti,||<br />
					pakkaṭṭhiyā pi osiñcanti,||<br />
					ahivaggena pi omaddanti,||<br />
					asinā pi sīsaɱ chindanti;||<br />
					te tattha maraṇam pi nigacchanti,||<br />
					maraṇa-mattam pi dukkhaɱ.|| ||</p>

					<p class="f4">Ayam pi Mahānāma kāmānaɱ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p13">13</a>]</span> Puna ca paraɱ bhikkhave||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu sandhim pi chindanti,||<br />
					nillopam pi haranti,||<br />
					ekāgārikam pi karonti,||<br />
					paripanthe pi tiṭṭhanti,||<br />
					paradāram pi gacchanti;||<br />
					tam enaɱ rājāno gahetvā vividhā kamma-kāraṇā kārenti:||<br />
					kasāhi pi tāḷenti,||<br />
					vettehi pi tāḷenti,||<br />
					addhadaṇḍakehi pi tāḷenti,||<br />
					hattham pi chindanti,||<br />
					pādam pi chindanti,||<br />
					hatthapādam pi chindanti,||<br />
					kaṇṇam pi chindanti,||<br />
					nāsam pi chindanti,||<br />
					kaṇṇanāsam pi chindanti,||<br />
					bilaṇgathālikam pi karonti,||<br />
					saṅkhamuṇḍikam pi karonti,||<br />
					Rāhumukham pi karonti,||<br />
					joti-mālikam pi karonti,||<br />
					hatthapajjotikam pi karonti,||<br />
					erakavattikam pi karonti,||<br />
					cīrakavāsikam pi karonti,||<br />
					eṇeyyakam pi karonti,||<br />
					baḷisamaɱsikam pi karonti,||<br />
					kahāpaṇakam pi karonti.,||<br />
					khārāpatacchikam pi karonti,||<br />
					palighaparivattikam pi karonti,||<br />
					palālapīṭhakam pi karonti,||<br />
					tattena pi telena osiñcanti,||<br />
					sunakhehi pi khādāpenti,||<br />
					jīvantam pi sūle uttāsenti,||<br />
					asinā pi sīsaɱ chindanti,||<br />
					te tattha maraṇam pi nigacchanti,||<br />
					maraṇa-mattam pi dukkhaɱ.|| ||</p>

					<p class="f4">Ayam pi bhikkhave kāmānaɱ ādīnavo sandiṭṭhiko dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p class="ctr c">&#9632;</p>

					<p class="f4"><span class="f3">[<a id="p14">14</a>]</span> Puna ca paraɱ bhikkhave||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu kāyena du-c-caritaɱ caranti,||<br />
					vācāya du-c-caritaɱ caranti,||<br />
					manasā du-c-caritaɱ caranti;||<br />
					te kāyena du-c-caritaɱ caritvā||<br />
					vācāya du-c-caritaɱ caritvā||<br />
					manasā du-c-caritaɱ caritvā||<br />
					kāyassa bhedā param maraṇā apāyaɱ||<br />
					duggatiɱ||<br />
					vinipātaɱ||<br />
					Nirayaɱ upapajjanti.|| ||</p>

					<p class="f4">Ayaɱ bhikkhave kāmānaɱ ādīnavo samparāyiko dukkha-k-khandho||<br />
					kāma-hetu,||<br />
					kāma-nidānaɱ,||<br />
					kāmā-dhikaraṇaɱ||<br />
					kāmānam-eva hetu.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="f4"><span class="f3">[<a id="p15">15</a>]</span> Ekam idāhaɱ Mahānāma samayaɱ Rājagahe viharāmi||<br />
					Gijjhakūṭe pabbate.|| ||</p>

					<p class="f4">Tena kho pana samayena sambahulā Nigaṇṭhā Isigilipasse Kāḷasilāyaɱ ubbhaṭṭhakā honti āsanapaṭikkhittā,||<br />
					opakkamikā||<br />
					dukkhā||<br />
					tippā||<br />
					kaṭukā vedanā vediyanti.|| ||</p>

					<p class="f4"><span class="f3">[<a id="p16">16</a>]</span> Atha khohaɱ Mahānāma sāyaṇha-samayaɱ paṭisallānā vuṭṭhito||<br />
					yena Isigilipasse Kāḷasilā||<br />
					yena te Nigaṇṭhā ten'upasaṅkamiɱ.|| ||</p>

					<p class="f4">Upasaṅkamitvā te Nigaṇṭhe etad avocaɱ:|| ||</p>

					<p class="f4">'Kin nu tumhe āvuso Nigaṇṭhā,||<br />
					ubbhaṭṭhakā āsanapaṭikkhittā||<br />
					opakkamikā||<br />
					tippā||<br />
					kaṭukā vedanā vediyathā' ti?|| ||</p>

					<p class="f4"><span class="f3">[<a id="p17">17</a>]</span> Evaɱ vutte Mahānāma||<br />
					te Nigaṇṭhā maɱ etad avocuɱ:|| ||</p>

					<p class="f4">'Nigaṇṭho āvuso Nātaputto||<br />
					sabbaññū||<br />
					sabba-dassāvī||<br />
					aparisesaɱ ñāṇa-dassanaɱ paṭijānāti:|| ||</p>

					<p class="f4">"Carato ca me tiṭṭhato ca||<br />
					suttassa ca||<br />
					<a id="pg93"><span class="f2 g"><b>[93]</b></span></a> jāgarassa ca||<br />
					satataɱ||<br />
					samitaɱ||<br />
					ñāṇa-dassanaɱ pacc'upatthikan" ti.|| ||</p>

					<p class="f4">So evam āha:|| ||</p>

					<p class="f4">"Atthi vo Nigaṇṭhā,||<br />
					pubbe pāpaɱ kammaɱ kataɱ,||<br />
					taɱ imāya kaṭukāya du-k-kara-kāri-kāya nijjaretha.|| ||</p>

					<p class="f4">Yaɱ pan'ettha etarahi kāyena saɱvutā||<br />
					vācāya saɱvutā||<br />
					manasā saɱvutā||<br />
					taɱ āyatiɱ pāpassa kammassa akaraṇaɱ.|| ||</p>

					<p class="f4">Iti purāṇānaɱ kammānaɱ tapasā vyantībhāvā,||<br />
					navānaɱ kammānaɱ akaraṇā āyatiɱ anavassavo,||<br />
					āyatiɱ anavassavā kamma-k-khayo||<br />
					kamma-k-khayā dukkha-k-khayo||<br />
					dukkha-k-khayā vedanā-k-khayo||<br />
					vedanā-k-khayā sabbaɱ dukkhaɱ nijjiṇṇaɱ bhavissatī" ti.|| ||</p>

					<p class="f4">Tañ ca pan'amhākaɱ ruccati c'eva khamati ca||<br />
					tena c'amhā atta-manā' ti.|| ||</p>

					<p class="ctr c">&#9632;</p>

					<p class="f4"><span class="f3">[<a id="p18">18</a>]</span> Evaɱ vutte||<br />
					ahaɱ Mahānāma||<br />
					te Nigaṇṭhe etad avocuɱ:|| ||</p>

					<p class="f4">'Kim pana tumhe āvuso Nigaṇṭhā jānātha:|| ||</p>

					<p class="f4">"Ahuvamh'eva mayaɱ pubbe,||<br />
					na nāhuvamhā" ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Kim pana tumhe āvuso Nigaṇṭhā jānātha:|| ||</p>

					<p class="f4">"Akaramh'eva mayaɱ pubbe pāpaɱ kammaɱ,||<br />
					na nākaramhā" ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Kim pana tumhe āvuso Nigaṇṭhā jānātha:|| ||</p>

					<p class="f4">"Eva-rūpaɱ vā pāpaɱ kammaɱ akaramhā" ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Kim pana tumhe āvuso Nigaṇṭhā jānātha:|| ||</p>

					<p class="f4">"Ettakaɱ vā dukkhaɱ nijjiṇṇaɱ,||<br />
					ettakaɱ vā dukkhaɱ nijjaretabbaɱ,||<br />
					ettakamhi vā dukkhe nijjiṇṇe||<br />
					sabbaɱ dukkhaɱ nijjiṇṇaɱ bhavissatī" ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Kim pana tumhe āvuso Nigaṇṭhā jānātha:|| ||</p>

					<p class="f4">"Diṭṭhe'va dhamme akusalānaɱ dhammānaɱ pahānaɱ,||<br />
					kusalānaɱ dhammānaɱ upasampadan" ti?|| ||</p>

					<p class="f4">'No h'idaɱ āvuso.'|| ||</p>

					<p class="ctr c">&#9632;</p>

					<p class="f4"><span class="f3">[<a id="p19">19</a>]</span> Iti kira tumhe āvuso Nigaṇṭhā na jānātha:|| ||</p>

					<p class="f4">"Ahuvamh'eva mayaɱ pubbe na nāhuvamhā" ti.|| ||</p>

					<p class="f4">Na jānātha:|| ||</p>

					<p class="f4">"Akaramh'eva mayaɱ pubbe pāpaɱ kammaɱ na nākaramhā" ti.|| ||</p>

					<p class="f4">Na jānātha:|| ||</p>

					<p class="f4">"Eva-rūpaɱ vā eva-rūpaɱ vā pāpaɱ kammaɱ akaramhā" ti.|| ||</p>

					<p class="f4">Na jānātha:|| ||</p>

					<p class="f4">"Ettakaɱ vā dukkhaɱ nijjiṇṇaɱ,||<br />
					ettakaɱ vā dukkhaɱ nijjaretabbaɱ,||<br />
					ettakamhi vā dukkhe nijjiṇṇe sabbaɱ dukkhaɱ nijjiṇṇaɱ bhavissatī" ti.|| ||</p>

					<p class="f4">Na jānātha diṭṭhe'va dhamme akusalānaɱ dhammānaɱ pahānaɱ||<br />
					kusalānaɱ dhammānaɱ upasampadaɱ.|| ||</p>

					<p class="f4">Evaɱ sante āvuso Nigaṇṭhā||<br />
					ye loke luddā||<br />
					lohitapāṇino||<br />
					kurūrakammantā manussesu paccājātā,||<br />
					te Nigaṇṭhesu pabbajantī' ti?|| ||</p>

					<p class="ctr c">&#9632;</p>

					<p class="f4"><span class="f3">[<a id="p20">20</a>]</span> 'Na kho āvuso Gotama||<br />
					sukhena sukhaɱ adhigantabbaɱ,||<br />
					dukkhena kho sukhaɱ adhigantabbaɱ.|| ||</p>

					<p class="f4">Sukhena ca <a id="pg94"><span class="f2 g"><b>[94]</b></span></a> āvuso Gotama sukhaɱ adhigantabbaɱ abhavissa,||<br />
					rājā Māgadho Seniyo Bimbisāro sukhaɱ adhigaccheyya,||<br />
					rājā Māgadho Seniyo Bimbisāro sukha-vihāritaro āyasmatā Gotamenā' ti.|| ||</p>

					<p class="f4">'Addhāyasmantehi Nigaṇṭhehi sahasā appaṭisaṅkhā vācā bhāsitā:|| ||</p>

					<p class="f4">"Na kho āvuso Gotama,||<br />
					sukhena sukhaɱ adhigantabbaɱ,||<br />
					dukkhena kho sukhaɱ adhigantabbaɱ.|| ||</p>

					<p class="f4">Sukhena ca āvuso Gotama,||<br />
					sukhaɱ adhigantabbaɱ abhavissa,||<br />
					rājā Māgadho Seniyo Bimbisāro sukhaɱ adhigaccheyya||<br />
					rājā Māgadho Seniyo Bimbisāro sukha-vihāritaro āyasmatā Gotamenā" ti.|| ||</p>

					<p class="f4">Api ca aham eva tattha paṭipucchitabbo:|| ||</p>

					<p class="f4">"Ko nu kho āyasmantānaɱ sukha-vihāritaro,||<br />
					rājā vā Māgadho Seniyo Bimbisāro||<br />
					āyasmā vā Gotamo" ti?|| ||</p>

					<p class="f4">'Addh'āvuso Gotama amhehi sahasā appaṭisaṅkhā vācā bhāsitā:|| ||</p>

					<p class="f4">"Na kho āvuso Gotama sukhena sukhaɱ adhigantabbaɱ,||<br />
					dukkhena kho sukhaɱ adhigantabbaɱ sukhena ca āvuso Gotama,||<br />
					sukhaɱ adhigantabbaɱ abhavissa,||<br />
					rājā Māgadho Seniyo Bimbisāro sukhaɱ adhigaccheyya,||<br />
					rājā Māgadho Seniyo Bimbisāro sukha-vihāritaro āyasmatā Gotamenā" ti.|| ||</p>

					<p class="f4">'Api ca tiṭṭhat'etaɱ,||<br />
					idāni pi mayaɱ āyasmantaɱ Gotamaɱ pucchāma:|| ||</p>

					<p class="f4">"Ko nu kho āyasmantānaɱ sukha-vihāritaro||<br />
					rājā vā Māgadho Seniyo Bimbisāro||<br />
					āyasmā vā Gotamo" ti?|| ||</p>

					<p class="f4"><span class="f3">[<a id="p21">21</a>]</span> 'Tena h'āvuso Nigaṇṭhā tumhe va tattha paṭipucchissāmi||<br />
					yathā vo khameyya,||<br />
					tathā naɱ vyākareyyātha.|| ||</p>

					<p class="f4">Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					satta rattin-divāni||<br />
					ekanta-sukha-paṭisaɱvedi viharitun' ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					cha rattin-divāni||<br />
					ekanta-sukha-paṭisaɱvedī viharitun' ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					pañca rattin-divāni||<br />
					ekanta-sukha-paṭisaɱvedī viharitun' ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					cattāri rattin-divāni||<br />
					ekanta-sukha-paṭisaɱvedī viharitun' ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					tīṇi rattin-divāni||<br />
					ekanta-sukha-paṭisaɱvedī viharitun' ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					dve rattin-divāni||<br />
					ekanta-sukha-paṭisaɱvedī viharitun' ti?|| ||</p>

					<p class="f4">'No h'idaɱ āvuso.'|| ||</p>

					<p class="f4">'Taɱ kiɱ maññath'āvuso Nigaṇṭhā?|| ||</p>

					<p class="f4">Pahoti rājā Māgadho Seniyo Bimbisāro||<br />
					aniñjamāno kāyena||<br />
					abhāsa-māno vācaɱ||<br />
					ekaɱ rattin-divaɱ||<br />
					ekanta-sukha-paṭisaɱvedī viharitunti?|| ||</p>

					<p class="f4">'No h'idaɱ āvuso.'|| ||</p>

					<p class="ctr c">&#9632;</p>

					<p class="f4"><span class="f3">[<a id="p22">22</a>]</span> 'Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					ekaɱ rattin-divaɱ||<br />
					ekanta-sukha-paṭisaɱvedī viharituɱ.|| ||</p>

					<p class="f4">Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					dve rattin-divāni||<br />
					ekanta-sukha-paṭisaɱvedī viharituɱ.|| ||</p>

					<p class="f4">Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					tīṇi rattin-divāni||<br />
					ekanta-sukha-paṭisaɱvedī viharituɱ.|| ||</p>

					<p class="f4">Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					cattāri rattin-divāni||<br />
					ekanta-sukha-paṭisaɱvedī viharituɱ.|| ||</p>

					<p class="f4">Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					pañca rattin-divāni||<br />
					ekanta-sukha-paṭisaɱvedī viharituɱ.|| ||</p>

					<p class="f4">Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					cha rattin-divāni||<br />
					ekanta-sukha-paṭisaɱvedī viharituɱ.|| ||</p>

					<p class="f4">Ahaɱ kho āvuso Nigaṇṭhā,||<br />
					pahomi aniñjamāno kāyena||<br />
					abhāsa-māno vācaɱ||<br />
					satta rattin-divāni||<br />
					ekanta-sukha-paṭisaɱvedī viharituɱ.|| ||</p>

					<p class="f4">Taɱ kiɱ maññath'āvuso Nigaṇṭhā?|| ||</p>

					<p class="f4">Evaɱ sante||<br />
					ko sukha-vihāritaro||<br />
					rājā vā Māgadho Seniyo Bimbisāro||<br />
					ahaɱ vā' ti?|| ||</p>

					<p class="f4">'Evaɱ sante||<br />
					āyasmāva Gotamo sukha-vihāritaro||<br />
					raññā Māgadhena Seniyena Bimbisārenā'" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamano Mahānāmo Sakko Bhagavato bhāsitaɱ 'abhinandī' ti.|| ||</p>

					<p class="ctr">Cūḷa Dukkha-k-Khandha Suttaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>