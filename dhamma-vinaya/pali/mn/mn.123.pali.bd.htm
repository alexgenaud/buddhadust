<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 123. Ānanda relates what he has heard about certain wonderous events that accompanied the birth of the Buddha." />
<title>MN 123: Acchariya-b-Bhuta-Dhamma Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p123">Sutta 123</a></h4>

					<h1>Acchariya-b-Bhuta-Dhamma Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.123.chlm.sbb.htm#p1">chlm</a>][<a href="../../../dhamma-vinaya/pts/mn/mn.123.horn.pts.htm#p1">pts</a>][<a href="../../../dhamma-vinaya/mnl/mn/mn.123.upal.mnl.htm#p1">upal</a>][<a href="../../../dhamma-vinaya/ati/mn/mn.123.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.</p>

					<p class="f4">Atha kho sambahulānaɱ bhikkhūnaɱ pacchā-bhattaɱ piṇḍa-pāta-paṭikkantānaɱ upaṭṭhāna-sālāyaɱ sanni-sinnānaɱ sanni-patitānaɱ ayam antarā kathā udapādi: acchariyaɱ āvuso abbhutaɱ āvuso,||<br />
					Tathāgatassa mahiddhi-katā mah-ā-nubhāvakatā1 yatra hī nāma Tathāgato atīte Buddhe parinibbute chinnapapañce chinnavaṭume pariyādinnavaṭṭe sabba-dukkha vītivatte jānissati: evaɱjaccā te Bhagavanto ahesuɱ iti pi,||<br />
					evaɱnāmā te Bhagavanto ahesuɱ iti pi,||<br />
					evaɱ gottā te Bhagavanto ahesuɱ iti pi,||<br />
					evaɱsīlā te Bhagavanto ahesuɱ iti pi,||<br />
					evaɱ-dhammā te Bhagavanto ahesuɱ iti pi,||<br />
					evaɱ paññā te Bhagavanto ahesuɱ iti pi,||<br />
					evaɱvihāri te Bhagavanto ahesuɱ iti pi,||<br />
					evaɱvimuttā te Bhagavanto ahesuɱ iti piti.|| ||</p>

					<p class="f4">Evaɱ vutte āyasmā Ānando te bhikkhū etad avoca: acchariyā c'eva āvuso,||<br />
					Tathāgatā acchariya-Dhammasamannāgatā ca abbhutā c'eva āvuso,||<br />
					Tathāgatā abbhuta-dhammasamannāgatā cā ti.|| ||</p>

					<p class="f4"><a id="pg119"><span class="f2 g"><b>[119]</b></span></a> Ayañ ca h'idaɱ tesaɱ bhikkhūnaɱ antarā kathā vippakatā hoti.</p>

					<p class="f4">Atha kho Bhagavā sāyaṇha-samayaɱ patisallānā vuṭṭhito yenūpaṭṭhānasālā ten'upasaṅkami.</p>

					<p class="f4">Upasaṅkamitvā paññatte āsane nisīdi.</p>

					<p class="f4">Nissajja kho Bhagavā bhikkhu āmantesi:|| ||</p>

					<p class="f4">Kāya nu'ttha bhikkhave,||<br />
					etarahi kathāya sanni-sinnā,||<br />
					kā ca pana vo antarā kathā vippakatāti.|| ||</p>

					<p class="f4">Idha bhante,||<br />
					amhākaɱ pacchā-bhattaɱ piṇḍa-pāta-paṭikkantānaɱ upaṭṭhāna-sālāyaɱ sanni-sinnānaɱ sanni-patitānaɱ ayam antarā kathā udapādi: acchariyaɱ āvuso abbhutaɱ āvuso,||<br />
					Tathāgatassa mahiddhi-katā mah-ā-nubhāvakatā yatra hī nāma Tathāgato atīte Buddhe parinibbute chinnapapañce chinnavaṭume pariyādinnavaṭṭe sabba-dukkha vītivatte jānissati: evaɱjaccā te Bhagavanto ahesuɱ iti pi,||<br />
					evaɱnāmā te Bhagavantato ahesuɱ iti pi,||<br />
					evaɱ gottā te Bhagavanto ahesuɱ iti pi,||<br />
					evaɱ sīlā te Bhagavanto ahesuɱ iti pi,||<br />
					evaɱ-dhammā te Bhagavanto ahesuɱ iti pi,||<br />
					evaɱ paññā te Bhagavanto ahesuɱ iti pi,||<br />
					evaɱvihāri te Bhagavanto ahesuɱ iti pi,||<br />
					evaɱvimuttā te Bhagavanto ahesuɱ itipīti.</p>

					<p class="f4">Evaɱ vutte bhante,||<br />
					āyasmā Ānando amhe etad avoca: acchariyā c'eva āvuso.</p>

					<p class="f4">Tathāgatā acchariya-Dhammasamannāgatā ca,||<br />
					abbhutā c'eva āvuso,||<br />
					Tathāgatā abbhuta-dhammasamannāgatācāti.</p>

					<p class="f4">Ayaɱ kho no bhante,||<br />
					antarā kathā vippakatā.</p>

					<p class="f4">Atha Bhagavā anuppattoti.|| ||</p>

					<p class="f4">Atha kho Bhagavā āyasmantaɱ Ānandaɱ āmantesi: tasmāt iha taɱ Ānanda,||<br />
					bhiyyoso-mattāya paṭibhantu Tathāgatassa acchariyā abbhuta-dhammāti.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: sato sampajāno Ānanda1,||<br />
					bodhisatto Tusitaɱ kāyaɱ upapajjīti yampi bhante,||<br />
					sato sampajāno bodhisatto Tusitaɱ kāyaɱ upapajji.</p>

					<p class="f4">Idamahaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: sato sampajāno Ānanda,||<br />
					bodhisatto Tusite kāye aṭṭhāsīti.</p>

					<p class="f4">Yampi bhante sato sampajāno bodhisatto Tusite kāye aṭṭhāsi.</p>

					<p class="f4">Idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yāvatāyukaɱ Ānanda,||<br />
					bodhisatto Tusite kāye aṭṭhāsīti.</p>

					<p class="f4">Yampi bhante,||<br />
					yāvatāyukaɱ bodhisatto Tusite kāye aṭṭhāsi.</p>

					<p class="f4">Idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ.</p>

					<p class="f4">Sammukhā paṭiggahitaɱ: sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkamīti.</p>

					<p class="f4">Yampi <a id="pg120"><span class="f2 g"><b>[120]</b></span></a> bhante,||<br />
					sato sampajāno bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto Tusitā kāyā cavitvā mātu-kucchiɱ okkami.</p>

					<p class="f4">Atha sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya appamāṇo uḷāro obhāso loke pātu-bhavati ati-k-kamm'eva devānaɱ devānubhāvaɱ.</p>

					<p class="f4">Yāpi tā lokantarikā aghā asaɱvutā andhakārā andhakāratimisā,||<br />
					yatthapime candima-suriyā evaɱmahiddhikā evaɱmah-ā-nubhāvā ābhāya nānubhonti tatthapi appamāṇo uḷāro obhāso loke pātu-bhavati ati-k-kamm'eva devānaɱ devānubhāvaɱ.</p>

					<p class="f4">Ye pi tattha sattā upapannā,||<br />
					tepi tenobhāsena añña-maññaɱ sañjānanti: aññe pi kira bho santi sattā idh'ūpapannāti.</p>

					<p class="f4">Ayañ ca dasasahassī loka-dhātu saṅkampati sampakampati sampavedhati.</p>

					<p class="f4">Appamāṇo ca uḷāro obhāso loke pātu-bhavati ati-k-kamm'eva devānaɱ devānubhāvanti.</p>

					<p class="f4">Yampi bhante,||<br />
					sato sampajāno bodhisatto Tusitaɱ kāyaɱ upapajjī.</p>

					<p class="f4">Idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda.</p>

					<p class="f4">Bodhisatto mātu-kucchiɱ okkanto hoti.</p>

					<p class="f4">Cattāro naɱ deva-puttā2 catuddisaɱ ārakkhāya upagacchanti: mā naɱ kho bodhisattaɱ vā bodhisattamātaraɱ vā manusso vā amanusso vā koci vā viheṭhesīti3.</p>

					<p class="f4">Yampi bhante,||<br />
					sato sampajāno bodhisatto Tusite kāyaɱ upapajjī.</p>

					<p class="f4">Idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ sammukhā paṭiggahitaɱ: yadā Ānanda,||<br />
					bodhisatto mātu-kucchiɱ okkanto hoti.</p>

					<p class="f4">Pakatiyā sīla-vatī bodhisattamātā hoti.</p>

					<p class="f4">Viratā pāṇ-ā-tipātā,||<br />
					viratā adinn'ādānā.</p>

					<p class="f4">Viratā kāmesu micchā-cārā,||<br />
					viratā musā-vādā,||<br />
					viratā surā-mera-yamajja-pamā-daṭṭhānāti.</p>

					<p class="f4">Yampi bhante,||<br />
					yāvatāyukaɱ bodhisatto Tusite kāye aṭṭhāsi.</p>

					<p class="f4">Idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4"><a id="pg121"><span class="f2 g"><b>[121]</b></span></a> Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchiɱ okkanto hoti.</p>

					<p class="f4">Na bodhisattamātu purisesu mānasaɱ uppajjati kāma-guṇūpasaɱhitaɱ.</p>

					<p class="f4">Anati-k-kamanīyā ca bodhisattamātā hoti kenaci purisena rattacittenāti.</p>

					<p class="f4">Yampi bhante,||<br />
					sato sampajāno bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante.</p>

					<p class="f4">Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchiɱ okkanto hoti.</p>

					<p class="f4">Lābhinī bodhisattamātā hoti pañcannaɱ kāma-guṇānaɱ.</p>

					<p class="f4">Sā pañcahi kāma-guṇehi samappitā samaṅgībhūtā paricāretī' ti.</p>

					<p class="f4">Yampi bhante,||<br />
					sato sampajāno bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhūta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchiɱ okkanto hoti.</p>

					<p class="f4">Na bodhisattamātu kocid-eva ābādho uppajjati.</p>

					<p class="f4">Sukhinī bodhisattamātā hoti akilanta-kāyā.</p>

					<p class="f4">Bodhisattañ ca bodhisattamātā tirokucchigataɱ passati sabbaṅgapaccaṅgaɱ ahīnindriyaɱ.</p>

					<p class="f4">Seyyathā pi Ānanda,||<br />
					maṇi veeriyo subho jātimā aṭṭhaɱso suparikammakato.</p>

					<p class="f4">Tatrāssa suttaɱ āvutaɱ nīlaɱ vā pītaɱ vā lohitaɱ vā odātaɱ vā paṇḍusuttaɱ vā.</p>

					<p class="f4">Tam enaɱ cakkhumā puriso hatthe karitvā pacc'avekkheyya: ayaɱ kho maṇi veeriyo subho jātimā aṭṭhaɱso suparikammakato.</p>

					<p class="f4">Tatr'idaɱ suttaɱ āvutaɱ nīlaɱ vā pītaɱ vā lohitaɱ vā odātaɱ vā paṇḍusuttaɱ vāti.</p>

					<p class="f4">Evam eva kho Ānanda,||<br />
					yadā bodhisatto mātu-kucchiɱ okkanto hoti.</p>

					<p class="f4">Na bodhisattamātu kocid-eva ābādho uppajjati.</p>

					<p class="f4">Sukhīnī bodhisattamātā hoti akilanta-kāyā.|| ||</p>

					<p class="f4">Bodhisattañ ca bodhisattamātā tirokucchigataɱ passati sabbaṅgapaccaṅgaɱ ahīnindriyanti.|| ||</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4"><a id="pg122"><span class="f2 g"><b>[122]</b></span></a> Sammukhā me taɱ bhante.</p>

					<p class="f4">Bhagavato sutaɱ,||<br />
					sammukhā paṭaggahitaɱ: sattāhajāte Ānanda,||<br />
					bodhisatte bodhisattamātā kālaɱ karoti.</p>

					<p class="f4">Tusitaɱ kāyaɱ upapajjatī' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yathā kho pan'Ānanda aññā itthikā nava vā dasa vā māse gabbhaɱ kucchinā pariharitvā vijāyanti.</p>

					<p class="f4">Na hevaɱ bodhisattaɱ bodhisattamātā vijāyati.</p>

					<p class="f4">Daseva māsāni bodhisattaɱ bodhisattamātā kucchinā pariharitvā vijāyatī' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yathā kho pan'Ānanda,||<br />
					aññā itthikā nisinnā vā nipannā vā vijāyanti.</p>

					<p class="f4">Na hevaɱ bodhisattaɱ bodhisattamātā vijāyati.</p>

					<p class="f4">Ṭhitāva kho bodhisattaɱ bodhisattamātā vijāyatīti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ.</p>

					<p class="f4">Sammukhā paṭiggahitaɱ: yadā Ānanda,||<br />
					bodhisatto mātu-kucchimhā ni-k-khamati,||<br />
					devā naɱ paṭhamaɱ paṭiggaṇhanti,||<br />
					pacchā manussāti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchimhā ni-k-khamati appattova bodhisatto paṭhaviɱ hoti.</p>

					<p class="f4">Cattāro naɱ deva-puttā paṭiggahetvā mātu purato ṭhapenti: 'atta-manā devi hohi,||<br />
					mahesakkho te putto uppanno' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchimhā ni-k-khamati,||<br />
					visadova ni-k-khamati amakkhito uddena1 amakkhito semhena,||<br />
					amakkhito ruhirena,||<br />
					amakkhito <a id="pg123"><span class="f2 g"><b>[123]</b></span></a> kenaci asucinā suddho visado.</p>

					<p class="f4">Seyyathā pi Ānanda,||<br />
					maṇi-ratanaɱ kāsike vatthe nikkhittaɱ,||<br />
					n'eva maṇi-ratanaɱ kāsikaɱ vatthaɱ makkheti.</p>

					<p class="f4">Nāpi kāsikaɱ vatthaɱ maṇi-ratanaɱ makkheti.</p>

					<p class="f4">Taɱ kissa hetu? ubhinnaɱ suddhattā.</p>

					<p class="f4">Evam eva kho Ānanda,||<br />
					yadā bodhisatto mātu-kucchimhā ni-k-khamati,||<br />
					visadova ni-k-khamati amakkhito uddena amakkhito semhena amakkhito ruhirena amakkhito kenaci asucīnā suddho visadoti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchimhā ni-k-khamati.</p>

					<p class="f4">Dve udakassa dhārā antalikkhā pātu-bhavanti ekā sītassa ekā uṇhassa,||<br />
					yena bodhisattassa udakakiccaɱ karonti2 mātu cāti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: sampati jāto Ānanda,||<br />
					bodhisatto samehi pādehi paṭhaviyaɱ patiṭṭhahitvā uttarābhimukho sattapadavītihārena gacchati.</p>

					<p class="f4">Setamhi chatte anuhīramāne3 sabbā ca disā viloketi āsabhiɱ ca vācaɱ bhāsati: 'aggohamasmi lokassa,||<br />
					seṭṭhohamasmi lokassa,||<br />
					jeṭṭhohamasmi lokassa,||<br />
					ayamantimājāti,||<br />
					n'atthi-dāni puna-b-bhavo' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremi.|| ||</p>

					<p class="f4">Sammukhā me taɱ bhante,||<br />
					Bhagavato sutaɱ,||<br />
					sammukhā paṭiggahitaɱ: yadā Ānanda,||<br />
					bodhisatto mātu-kucchimhā ni-k-khamati.</p>

					<p class="f4">Atha sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya appamāṇo uḷāro obhāso loke pātu-bhavati ati-k-kamm'eva devānaɱ devānubhāvaɱ.</p>

					<p class="f4">Yāpi tā lokantarikā aghā asaɱvutā andhakārā andhakāratimisā,||<br />
					yatthapime candima-suriyā evaɱ mahiddhikā evaɱ mah-ā-nubhāvā ābhāya nānubhonti.</p>

					<p class="f4">Tatthapi <a id="pg124"><span class="f2 g"><b>[124]</b></span></a> appamāṇo uḷāro obhāso loke pātu-bhavati ati-k-kamm'eva devānaɱ devānubhāvaɱ,||<br />
					yepi tattha sattā upapannā,||<br />
					tepi tenobhāsena añña-maññaɱ sañjānanti: aññe pi kira bho santi sattā idh'ūpapannāti.</p>

					<p class="f4">Ayañ ca dasasahassī loka-dhātu saṅkampati,||<br />
					sampakampati,||<br />
					sampavedhati.</p>

					<p class="f4">Appamāṇo ca uḷāro obhāso loke pātu-bhavati ati-k-kamme va devānaɱ devānubhāvanti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiɱ okkami,||<br />
					idampāhaɱ bhante,||<br />
					Bhagavato acchariyaɱ abbhuta-dhammaɱ dhāremīti.|| ||</p>

					<p class="f4">Tasmā'ti ha tvaɱ Ānanda,||<br />
					idam pi Tathāgatassa acchariyaɱ abbhuta-dhammaɱ dhārehi.</p>

					<p class="f4">Idh'Ānanda,||<br />
					Tathāgatassa viditā vedanā uppajjanti.</p>

					<p class="f4">Viditā upaṭṭhahanti.</p>

					<p class="f4">Viditā abbhatthaɱ gacchanti.</p>

					<p class="f4">Viditā saññā uppajjanti viditā upaṭṭhahanti.</p>

					<p class="f4">Viditā abbhatthaɱ gacchanti.</p>

					<p class="f4">Viditā vitakkā uppajjanti.</p>

					<p class="f4">Viditā upaṭṭhahanti.</p>

					<p class="f4">Viditā abbhatthaɱ gacchanti.</p>

					<p class="f4">Idam pi kho tvaɱ Ānanda,||<br />
					Tathāgatassa acchariyaɱ abbhuta-dhammaɱ dhāremi.|| ||</p>

					<p class="f4">Yampi bhante,||<br />
					Bhagavato viditā vedanā uppajjanti,||<br />
					viditā upaṭṭhahanti,||<br />
					viditā abbhanthaɱ gacchanti,||<br />
					viditā saññā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti.</p>

					<p class="f4">Viditā vitakkā uppajjanti,||<br />
					viditā upaṭṭhahanti,||<br />
					viditā abbhatthaɱ gacchanti.</p>

					<p class="f4">Idampāhaɱ bhante Bhagavato acchariyaɱ abbhuta-dhammaɱ dhāremīti.|| ||</p>

					<p class="f4">Idam avoca āyasmā Ānando,||<br />
					samanuñño Satthā ahosi.</p>

					<p class="f4">Attamanā ca te bhikkhu āyasmato Ānandassa bhāsitaɱ abhinandunti.|| ||</p>

					<p class="ctr">Acchariya-b-Bhuta-Dhamma Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>