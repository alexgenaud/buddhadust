<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 123. Ānanda relates what he has heard about certain wonderous events that accompanied the birth of the Buddha." />
<title>MN 123: Acchariya-b-Bhuta-Dhamma Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					3. Suññata Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p123">Sutta 123</a></h4>

					<h1>Acchariya-b-Bhuta-Dhamma Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg118"><span class="f2 g"><b>[118]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.123.chlm.sbb.htm#p1">chlm</a>][<a href="../../../dhamma-vinaya/pts/mn/mn.123.horn.pts.htm#p1">pts</a>][<a href="../../../dhamma-vinaya/mnl/mn/mn.123.upal.mnl.htm#p1">upal</a>][<a href="../../../dhamma-vinaya/ati/mn/mn.123.than.ati.htm#p1">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati Jetavane Anāthapiṇḍikassa ārāme.</p>

					<p class="f4">Atha kho sambahulānaṃ bhikkhūnaṃ pacchā-bhattaṃ piṇḍa-pāta-paṭikkantānaṃ upaṭṭhāna-sālāyaṃ sanni-sinnānaṃ sanni-patitānaṃ ayam antarā kathā udapādi: acchariyaṃ āvuso abbhutaṃ āvuso,||<br />
					Tathāgatassa mahiddhi-katā mah-ā-nubhāvakatā1 yatra hī nāma Tathāgato atīte Buddhe parinibbute chinnapapañce chinnavaṭume pariyādinnavaṭṭe sabba-dukkha vītivatte jānissati: evaṃjaccā te Bhagavanto ahesuṃ iti pi,||<br />
					evaṃnāmā te Bhagavanto ahesuṃ iti pi,||<br />
					evaṃ gottā te Bhagavanto ahesuṃ iti pi,||<br />
					evaṃsīlā te Bhagavanto ahesuṃ iti pi,||<br />
					evaṃ-dhammā te Bhagavanto ahesuṃ iti pi,||<br />
					evaṃ paññā te Bhagavanto ahesuṃ iti pi,||<br />
					evaṃvihāri te Bhagavanto ahesuṃ iti pi,||<br />
					evaṃvimuttā te Bhagavanto ahesuṃ iti piti.|| ||</p>

					<p class="f4">Evaṃ vutte āyasmā Ānando te bhikkhū etad avoca: acchariyā c'eva āvuso,||<br />
					Tathāgatā acchariya-Dhammasamannāgatā ca abbhutā c'eva āvuso,||<br />
					Tathāgatā abbhuta-dhammasamannāgatā cā ti.|| ||</p>

					<p class="f4"><a id="pg119"><span class="f2 g"><b>[119]</b></span></a> Ayañ ca h'idaṃ tesaṃ bhikkhūnaṃ antarā kathā vippakatā hoti.</p>

					<p class="f4">Atha kho Bhagavā sāyaṇha-samayaṃ patisallānā vuṭṭhito yenūpaṭṭhānasālā ten'upasaṇkami.</p>

					<p class="f4">Upasaṇkamitvā paññatte āsane nisīdi.</p>

					<p class="f4">Nissajja kho Bhagavā bhikkhu āmantesi:|| ||</p>

					<p class="f4">Kāya nu'ttha bhikkhave,||<br />
					etarahi kathāya sanni-sinnā,||<br />
					kā ca pana vo antarā kathā vippakatāti.|| ||</p>

					<p class="f4">Idha bhante,||<br />
					amhākaṃ pacchā-bhattaṃ piṇḍa-pāta-paṭikkantānaṃ upaṭṭhāna-sālāyaṃ sanni-sinnānaṃ sanni-patitānaṃ ayam antarā kathā udapādi: acchariyaṃ āvuso abbhutaṃ āvuso,||<br />
					Tathāgatassa mahiddhi-katā mah-ā-nubhāvakatā yatra hī nāma Tathāgato atīte Buddhe parinibbute chinnapapañce chinnavaṭume pariyādinnavaṭṭe sabba-dukkha vītivatte jānissati: evaṃjaccā te Bhagavanto ahesuṃ iti pi,||<br />
					evaṃnāmā te Bhagavantato ahesuṃ iti pi,||<br />
					evaṃ gottā te Bhagavanto ahesuṃ iti pi,||<br />
					evaṃ sīlā te Bhagavanto ahesuṃ iti pi,||<br />
					evaṃ-dhammā te Bhagavanto ahesuṃ iti pi,||<br />
					evaṃ paññā te Bhagavanto ahesuṃ iti pi,||<br />
					evaṃvihāri te Bhagavanto ahesuṃ iti pi,||<br />
					evaṃvimuttā te Bhagavanto ahesuṃ itipīti.</p>

					<p class="f4">Evaṃ vutte bhante,||<br />
					āyasmā Ānando amhe etad avoca: acchariyā c'eva āvuso.</p>

					<p class="f4">Tathāgatā acchariya-Dhammasamannāgatā ca,||<br />
					abbhutā c'eva āvuso,||<br />
					Tathāgatā abbhuta-dhammasamannāgatācāti.</p>

					<p class="f4">Ayaṃ kho no bhante,||<br />
					antarā kathā vippakatā.</p>

					<p class="f4">Atha Bhagavā anuppattoti.|| ||</p>

					<p class="f4">Atha kho Bhagavā āyasmantaṃ Ānandaṃ āmantesi: tasmāt iha taṃ Ānanda,||<br />
					bhiyyoso-mattāya paṭibhantu Tathāgatassa acchariyā abbhuta-dhammāti.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: sato sampajāno Ānanda1,||<br />
					bodhisatto Tusitaṃ kāyaṃ upapajjīti yampi bhante,||<br />
					sato sampajāno bodhisatto Tusitaṃ kāyaṃ upapajji.</p>

					<p class="f4">Idamahaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: sato sampajāno Ānanda,||<br />
					bodhisatto Tusite kāye aṭṭhāsīti.</p>

					<p class="f4">Yampi bhante sato sampajāno bodhisatto Tusite kāye aṭṭhāsi.</p>

					<p class="f4">Idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yāvatāyukaṃ Ānanda,||<br />
					bodhisatto Tusite kāye aṭṭhāsīti.</p>

					<p class="f4">Yampi bhante,||<br />
					yāvatāyukaṃ bodhisatto Tusite kāye aṭṭhāsi.</p>

					<p class="f4">Idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ.</p>

					<p class="f4">Sammukhā paṭiggahitaṃ: sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkamīti.</p>

					<p class="f4">Yampi <a id="pg120"><span class="f2 g"><b>[120]</b></span></a> bhante,||<br />
					sato sampajāno bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto Tusitā kāyā cavitvā mātu-kucchiṃ okkami.</p>

					<p class="f4">Atha sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya appamāṇo uḷāro obhāso loke pātu-bhavati ati-k-kamm'eva devānaṃ devānubhāvaṃ.</p>

					<p class="f4">Yāpi tā lokantarikā aghā asaṃvutā andhakārā andhakāratimisā,||<br />
					yatthapime candima-suriyā evaṃmahiddhikā evaṃmah-ā-nubhāvā ābhāya nānubhonti tatthapi appamāṇo uḷāro obhāso loke pātu-bhavati ati-k-kamm'eva devānaṃ devānubhāvaṃ.</p>

					<p class="f4">Ye pi tattha sattā upapannā,||<br />
					tepi tenobhāsena añña-maññaṃ sañjānanti: aññe pi kira bho santi sattā idh'ūpapannāti.</p>

					<p class="f4">Ayañ ca dasasahassī loka-dhātu saṇkampati sampakampati sampavedhati.</p>

					<p class="f4">Appamāṇo ca uḷāro obhāso loke pātu-bhavati ati-k-kamm'eva devānaṃ devānubhāvanti.</p>

					<p class="f4">Yampi bhante,||<br />
					sato sampajāno bodhisatto Tusitaṃ kāyaṃ upapajjī.</p>

					<p class="f4">Idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda.</p>

					<p class="f4">Bodhisatto mātu-kucchiṃ okkanto hoti.</p>

					<p class="f4">Cattāro naṃ deva-puttā2 catuddisaṃ ārakkhāya upagacchanti: mā naṃ kho bodhisattaṃ vā bodhisattamātaraṃ vā manusso vā amanusso vā koci vā viheṭhesīti3.</p>

					<p class="f4">Yampi bhante,||<br />
					sato sampajāno bodhisatto Tusite kāyaṃ upapajjī.</p>

					<p class="f4">Idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ sammukhā paṭiggahitaṃ: yadā Ānanda,||<br />
					bodhisatto mātu-kucchiṃ okkanto hoti.</p>

					<p class="f4">Pakatiyā sīla-vatī bodhisattamātā hoti.</p>

					<p class="f4">Viratā pāṇ-ā-tipātā,||<br />
					viratā adinn'ādānā.</p>

					<p class="f4">Viratā kāmesu micchā-cārā,||<br />
					viratā musā-vādā,||<br />
					viratā surā-mera-yamajja-pamā-daṭṭhānāti.</p>

					<p class="f4">Yampi bhante,||<br />
					yāvatāyukaṃ bodhisatto Tusite kāye aṭṭhāsi.</p>

					<p class="f4">Idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4"><a id="pg121"><span class="f2 g"><b>[121]</b></span></a> Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchiṃ okkanto hoti.</p>

					<p class="f4">Na bodhisattamātu purisesu mānasaṃ uppajjati kāma-guṇūpasaṃhitaṃ.</p>

					<p class="f4">Anati-k-kamanīyā ca bodhisattamātā hoti kenaci purisena rattacittenāti.</p>

					<p class="f4">Yampi bhante,||<br />
					sato sampajāno bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante.</p>

					<p class="f4">Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchiṃ okkanto hoti.</p>

					<p class="f4">Lābhinī bodhisattamātā hoti pañcannaṃ kāma-guṇānaṃ.</p>

					<p class="f4">Sā pañcahi kāma-guṇehi samappitā samaṇgībhūtā paricāretī' ti.</p>

					<p class="f4">Yampi bhante,||<br />
					sato sampajāno bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhūta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchiṃ okkanto hoti.</p>

					<p class="f4">Na bodhisattamātu kocid-eva ābādho uppajjati.</p>

					<p class="f4">Sukhinī bodhisattamātā hoti akilanta-kāyā.</p>

					<p class="f4">Bodhisattañ ca bodhisattamātā tirokucchigataṃ passati sabbaṇgapaccaṇgaṃ ahīnindriyaṃ.</p>

					<p class="f4">Seyyathā pi Ānanda,||<br />
					maṇi veeriyo subho jātimā aṭṭhaṃso suparikammakato.</p>

					<p class="f4">Tatrāssa suttaṃ āvutaṃ nīlaṃ vā pītaṃ vā lohitaṃ vā odātaṃ vā paṇḍusuttaṃ vā.</p>

					<p class="f4">Tam enaṃ cakkhumā puriso hatthe karitvā pacc'avekkheyya: ayaṃ kho maṇi veeriyo subho jātimā aṭṭhaṃso suparikammakato.</p>

					<p class="f4">Tatr'idaṃ suttaṃ āvutaṃ nīlaṃ vā pītaṃ vā lohitaṃ vā odātaṃ vā paṇḍusuttaṃ vāti.</p>

					<p class="f4">Evam eva kho Ānanda,||<br />
					yadā bodhisatto mātu-kucchiṃ okkanto hoti.</p>

					<p class="f4">Na bodhisattamātu kocid-eva ābādho uppajjati.</p>

					<p class="f4">Sukhīnī bodhisattamātā hoti akilanta-kāyā.|| ||</p>

					<p class="f4">Bodhisattañ ca bodhisattamātā tirokucchigataṃ passati sabbaṇgapaccaṇgaṃ ahīnindriyanti.|| ||</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4"><a id="pg122"><span class="f2 g"><b>[122]</b></span></a> Sammukhā me taṃ bhante.</p>

					<p class="f4">Bhagavato sutaṃ,||<br />
					sammukhā paṭaggahitaṃ: sattāhajāte Ānanda,||<br />
					bodhisatte bodhisattamātā kālaṃ karoti.</p>

					<p class="f4">Tusitaṃ kāyaṃ upapajjatī' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yathā kho pan'Ānanda aññā itthikā nava vā dasa vā māse gabbhaṃ kucchinā pariharitvā vijāyanti.</p>

					<p class="f4">Na hevaṃ bodhisattaṃ bodhisattamātā vijāyati.</p>

					<p class="f4">Daseva māsāni bodhisattaṃ bodhisattamātā kucchinā pariharitvā vijāyatī' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yathā kho pan'Ānanda,||<br />
					aññā itthikā nisinnā vā nipannā vā vijāyanti.</p>

					<p class="f4">Na hevaṃ bodhisattaṃ bodhisattamātā vijāyati.</p>

					<p class="f4">Ṭhitāva kho bodhisattaṃ bodhisattamātā vijāyatīti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ.</p>

					<p class="f4">Sammukhā paṭiggahitaṃ: yadā Ānanda,||<br />
					bodhisatto mātu-kucchimhā ni-k-khamati,||<br />
					devā naṃ paṭhamaṃ paṭiggaṇhanti,||<br />
					pacchā manussāti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchimhā ni-k-khamati appattova bodhisatto paṭhaviṃ hoti.</p>

					<p class="f4">Cattāro naṃ deva-puttā paṭiggahetvā mātu purato ṭhapenti: 'atta-manā devi hohi,||<br />
					mahesakkho te putto uppanno' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchimhā ni-k-khamati,||<br />
					visadova ni-k-khamati amakkhito uddena1 amakkhito semhena,||<br />
					amakkhito ruhirena,||<br />
					amakkhito <a id="pg123"><span class="f2 g"><b>[123]</b></span></a> kenaci asucinā suddho visado.</p>

					<p class="f4">Seyyathā pi Ānanda,||<br />
					maṇi-ratanaṃ kāsike vatthe nikkhittaṃ,||<br />
					n'eva maṇi-ratanaṃ kāsikaṃ vatthaṃ makkheti.</p>

					<p class="f4">Nāpi kāsikaṃ vatthaṃ maṇi-ratanaṃ makkheti.</p>

					<p class="f4">Taṃ kissa hetu? ubhinnaṃ suddhattā.</p>

					<p class="f4">Evam eva kho Ānanda,||<br />
					yadā bodhisatto mātu-kucchimhā ni-k-khamati,||<br />
					visadova ni-k-khamati amakkhito uddena amakkhito semhena amakkhito ruhirena amakkhito kenaci asucīnā suddho visadoti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchimhā ni-k-khamati.</p>

					<p class="f4">Dve udakassa dhārā antalikkhā pātu-bhavanti ekā sītassa ekā uṇhassa,||<br />
					yena bodhisattassa udakakiccaṃ karonti2 mātu cāti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: sampati jāto Ānanda,||<br />
					bodhisatto samehi pādehi paṭhaviyaṃ patiṭṭhahitvā uttarābhimukho sattapadavītihārena gacchati.</p>

					<p class="f4">Setamhi chatte anuhīramāne3 sabbā ca disā viloketi āsabhiṃ ca vācaṃ bhāsati: 'aggohamasmi lokassa,||<br />
					seṭṭhohamasmi lokassa,||<br />
					jeṭṭhohamasmi lokassa,||<br />
					ayamantimājāti,||<br />
					n'atthi-dāni puna-b-bhavo' ti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremi.|| ||</p>

					<p class="f4">Sammukhā me taṃ bhante,||<br />
					Bhagavato sutaṃ,||<br />
					sammukhā paṭiggahitaṃ: yadā Ānanda,||<br />
					bodhisatto mātu-kucchimhā ni-k-khamati.</p>

					<p class="f4">Atha sa-devake loke sa-Mārake sa-brahmake sa-s-samaṇa-brāhmaṇiyā pajāya sadeva-manussāya appamāṇo uḷāro obhāso loke pātu-bhavati ati-k-kamm'eva devānaṃ devānubhāvaṃ.</p>

					<p class="f4">Yāpi tā lokantarikā aghā asaṃvutā andhakārā andhakāratimisā,||<br />
					yatthapime candima-suriyā evaṃ mahiddhikā evaṃ mah-ā-nubhāvā ābhāya nānubhonti.</p>

					<p class="f4">Tatthapi <a id="pg124"><span class="f2 g"><b>[124]</b></span></a> appamāṇo uḷāro obhāso loke pātu-bhavati ati-k-kamm'eva devānaṃ devānubhāvaṃ,||<br />
					yepi tattha sattā upapannā,||<br />
					tepi tenobhāsena añña-maññaṃ sañjānanti: aññe pi kira bho santi sattā idh'ūpapannāti.</p>

					<p class="f4">Ayañ ca dasasahassī loka-dhātu saṇkampati,||<br />
					sampakampati,||<br />
					sampavedhati.</p>

					<p class="f4">Appamāṇo ca uḷāro obhāso loke pātu-bhavati ati-k-kamme va devānaṃ devānubhāvanti.</p>

					<p class="f4">Yampi bhante,||<br />
					sato sampajāno Ānanda,||<br />
					bodhisatto Tusitā kāyā cavitvā mātu-kucchiṃ okkami,||<br />
					idampāhaṃ bhante,||<br />
					Bhagavato acchariyaṃ abbhuta-dhammaṃ dhāremīti.|| ||</p>

					<p class="f4">Tasmātiha tvaṃ Ānanda,||<br />
					idam pi Tathāgatassa acchariyaṃ abbhuta-dhammaṃ dhārehi.</p>

					<p class="f4">Idh'Ānanda,||<br />
					Tathāgatassa viditā vedanā uppajjanti.</p>

					<p class="f4">Viditā upaṭṭhahanti.</p>

					<p class="f4">Viditā abbhatthaṃ gacchanti.</p>

					<p class="f4">Viditā saññā uppajjanti viditā upaṭṭhahanti.</p>

					<p class="f4">Viditā abbhatthaṃ gacchanti.</p>

					<p class="f4">Viditā vitakkā uppajjanti.</p>

					<p class="f4">Viditā upaṭṭhahanti.</p>

					<p class="f4">Viditā abbhatthaṃ gacchanti.</p>

					<p class="f4">Idam pi kho tvaṃ Ānanda,||<br />
					Tathāgatassa acchariyaṃ abbhuta-dhammaṃ dhāremi.|| ||</p>

					<p class="f4">Yampi bhante,||<br />
					Bhagavato viditā vedanā uppajjanti,||<br />
					viditā upaṭṭhahanti,||<br />
					viditā abbhanthaṃ gacchanti,||<br />
					viditā saññā uppajjanti,||<br />
					viditā upaṭṭhahanti,||<br />
					viditā abbhatthaṃ gacchanti.</p>

					<p class="f4">Viditā vitakkā uppajjanti,||<br />
					viditā upaṭṭhahanti,||<br />
					viditā abbhatthaṃ gacchanti.</p>

					<p class="f4">Idampāhaṃ bhante Bhagavato acchariyaṃ abbhuta-dhammaṃ dhāremīti.|| ||</p>

					<p class="f4">Idam avoca āyasmā Ānando,||<br />
					samanuñño Satthā ahosi.</p>

					<p class="f4">Attamanā ca te bhikkhu āyasmato Ānandassa bhāsitaṃ abhinandunti.|| ||</p>

					<p class="ctr">Acchariya-b-Bhuta-Dhamma Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>