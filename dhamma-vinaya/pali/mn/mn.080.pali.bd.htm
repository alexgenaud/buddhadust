<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 80. The wanderer Vekhanassa has come to challenge Gotama but is shown to be holding a viewpoint based entirely on hearsay which breaks down under close questioning. He is then led to acceptance of the more realistic doctrine of the Buddha." />
<title>MN 80: Vekhanassa Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p80">Sutta 80</a></h4>

					<h1>Vekhanassa Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.080.chlm.sbb.htm#p1">chlm</a>][<a href="../../../dhamma-vinaya/pts/mn/mn.080.horn.pts.htm#p1">pts</a>][<a href="../../../dhamma-vinaya/mnl/mn/mn.080.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Vekhanasso paribbājako yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhito kho Vekhanasso paribbājako Bhagavato santike udānaɱ udānesi:|| ||</p>

					<p class="f4">'Ayaɱ paramo vaṇṇo,||<br />
					ayaɱ paramo vaṇṇo' ti.|| ||</p>

					<p class="f4">'Kiɱ pana tvaɱ Kaccāna, evaɱ vadesi:|| ||</p>

					<p class="f4">"Ayaɱ paramo vaṇṇo,||<br />
					ayaɱ paramo vaṇṇo" ti.|| ||</p>

					<p class="f4">Katamo Kaccāna, so paramo vaṇṇo' ti?|| ||</p>

					<p class="f4">"Yasmā, bho Gotama, vaṇṇā añño vaṇṇo uttaritaro vā paṇītataro vā n'atthi,||<br />
					so paramo vaṇṇo" ti.|| ||</p>

					<p class="f4">"Katamo pana so, Kaccāna,||<br />
					vaṇṇo yasmā vaṇṇā añño vaṇṇo uttarītaro vā paṇītataro vā n'atthi" ti?|| ||</p>

					<p class="f4">"Yasmā, bho Gotama, vaṇṇā añño vaṇṇo uttarītaro vā paṇītataro vā n'atthi,||<br />
					so paramo vaṇṇo" ti.|| ||</p>

					<p class="f4">"Dīghā pi kho te esā, Kaccāna, phareyya.|| ||</p>

					<p class="f4">'Yasmā, bho Gotama, vaṇṇā añño vaṇṇo uttarītaro vā paṇitataro vā n'atthi||<br />
					so paramo vaṇṇo' ti vadesi;||<br />
					tañ ca vaṇṇaɱ na paññāpesi.|| ||</p>

					<p class="f4">Seyyathā pi Kaccāna,||<br />
					puriso evaɱ vadeyya:|| ||</p>

					<p class="f4">'Ahaɱ yā imasmiɱ jana-pade jana-pada-kalyāṇī,||<br />
					taɱ icchāmi taɱ kāmemī' ti.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					jānāsi taɱ jana-pada-kalyāṇī:||<br />
					khattiyi vā||<br />
					brāhmaṇī vā||<br />
					vessī vā||<br />
					suddi vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaɱ vadeyyuɱ:|| ||</p>

					<p class="f4">'Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					janāsi taɱ jana-pada-kalyāṇiɱ:||<br />
					evannāmā evaɱ-gottā iti vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaɱ vadeyyuɱ:|| ||</p>

					<p class="f4">'Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					janāsi taɱ jana-pada-kalyāṇiɱ:||<br />
					dīghā vā||<br />
					rassā vā||<br />
					majjhamā vā||<br />
					kāḷi vā||<br />
					sāmā vā||<br />
					maŋguracchavī vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaɱ vadeyyuɱ:|| ||</p>

					<p class="f4">'Ambho purisa,||<br />
					yaɱ tvaɱ jana-pada-kalyāṇiɱ icchasi kāmesi,||<br />
					janāsi taɱ jana-pada-kalyāṇiɱ:||<br />
					amukasmiɱ gāme vā||<br />
					nigame vā||<br />
					nagare vā' ti?|| ||</p>

					<p class="f4">Iti pūṭṭho 'no' ti vadeyya.|| ||</p>

					<p class="f4">Tam enaɱ evaɱ vadeyyuɱ:|| ||</p>

					<p class="f4">'Ambho purisa,||<br />
					yaɱ tvaɱ na jānāsi na passasi,||<br />
					taɱ tvaɱ icchasi kāmesī ti?|| ||</p>

					<p class="f4">Iti puṭṭho 'Āmā' ti vadeyya.|| ||</p>

					<p class="f4">Taɱ <a id="pg41"><span class="f2 g"><b>[41]</b></span></a> kiɱ maññasi Kaccāna?|| ||</p>

					<p class="f4">Nanu evaɱ sante tassa purisassa appāṭihīrakataɱ bhāsitaɱ sampajjatī" ti?|| ||</p>

					<p class="f4">"Addhā kho, bho Gotama,||<br />
					evaɱ sante tassa purisassa appāṭihīrakataɱ bhāsitaɱ sampajjatī" ti.|| ||</p>

					<p class="f4">"Evam eva kho tvaɱ Kaccāna:|| ||</p>

					<p class="f4">'Yasmā bhante, vaṇṇā añño vaṇṇo uttarītaro vā paṇītataro vā n'atthi,||<br />
					so paramo vaṇṇo' ti vadesi,||<br />
					tañ ca vaṇṇaɱ na paññāpesī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Seyyathā pi bho Gotama,||<br />
					maṇi veḷuriyo subho jātimā aṭṭhaɱso suparikammakato paṇḍukambale nikkhitto bhāsati ca tapati ca virocati ca;||<br />
					evaɱ vaṇṇo attā hoti arogo param maraṇā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Taɱ kiɱ maññasi Kaccāna?|| ||</p>

					<p class="f4">Yo vā maṇi veḷuriyo subho jātimā aṭṭhaɱso suparikammakato paṇḍukambale nikkhitto bhāsati ca tapati ca virocati ca,||<br />
					yo vā ratt'andhakāra'timisāyaɱ kimi khajjopaṇako, —||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bho Gotama, ratt'andhakāra'timisāyaɱ kimi khajjopaṇako,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Kaccāna?|| ||</p>

					<p class="f4">Yo vā ratt'andhakāra'timisāyaɱ kimi khajjopaṇako,||<br />
					yo vā ratt'andhakāra'timisāyaɱ telappadipo,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bho Gotama,||<br />
					ratt'andhakāra'timisāyaɱ tela-p-padīpo,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Kaccāna?|| ||</p>

					<p class="f4">Yo vā ratt'andhakāra'timisāyaɱ telappadipo,||<br />
					yo vā ratt'andhakāra'timisāyaɱ mahā aggi-k-khandho,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bho Gotama,||<br />
					ratt'andhakāra'timisāyaɱ mahā aggi-k-khandho,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Kaccāna?|| ||</p>

					<p class="f4">Yo vā ratt'andhakāra'timisāyaɱ mahā aggi-k-khandho,||<br />
					yā vā rattiyā paccūsa-samayaɱ <a id="pg42"><span class="f2 g"><b>[42]</b></span></a> viddhe vigata-valāhake deve osadhitārakā,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ bho Gotama,||<br />
					rattiyā paccūsa-samayaɱ viddhe vigata-valāhake deve osadhītārakā,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Kaccāna?|| ||</p>

					<p class="f4">Yo vā rattiyā paccūsa-samayaɱ viddhe vigata-valāhake deve osaditārakā,||<br />
					yo vā tadahu'posathe paṇṇarase viddhe vigata-valāhake deve abhido aḍḍharattisamayaɱ cando,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ bho Gotamo,||<br />
					tadahu'posathe paṇṇarase viddhe vigata-valāhake deve abhido aḍḍharattisamayaɱ cando,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Taɱ kiɱ maññasi Kaccāna?|| ||</p>

					<p class="f4">Yo vā tadahu'posathe paṇṇarase viddhe vigata-valāhake deve abhido aḍḍharattisamayaɱ cando,||<br />
					yo vā vassānaɱ pacchime māse sarada-samaye viddhe vigata-valāhake deve abhido majjhantikasamayaɱ suriyo,||<br />
					imesaɱ ubhinnaɱ vaṇṇānaɱ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaɱ, bho Gotama,||<br />
					vassānaɱ pacchime māse sarada-samaye viddhe vigata-valāhake deve abhido majjhantikasamayaɱ suriyo,||<br />
					ayaɱ imesaɱ ubhinnaɱ vaṇṇānaɱ abhikkantataro ca paṇītataro cā' ti.|| ||</p>

					<p class="f4">'Ato kho te, Kaccāna,||<br />
					bahūhi bahutarā devā,||<br />
					ye imesaɱ candima-suriyānaɱ ābhā nānubhonti,||<br />
					tyāhaɱ pajānāmi.|| ||</p>

					<p class="f4">Atha ca pan'āhaɱ na vadāmi:|| ||</p>

					<p class="f4">"Yasmā vaṇṇā añño vaṇṇo uttaritaro vā paṇītataro cā n'atthi" ti.|| ||</p>

					<p class="f4">Atha ca pana tvaɱ, Kaccāna:||<br />
					"Yvāyaɱ vaṇṇo kiminā khajjopaṇakena hīnataro ca patikiṭṭhataro ca,||<br />
					so paramo vaṇṇo ti vadesi;||<br />
					tañ ca vaṇṇaɱ na paññāpesī ti.|| ||</p>

					<p class="f4">Pañca kho ime Kaccāna, kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Kāya-viññeyyā phoṭṭhabbā <a id="pg43"><span class="f2 g"><b>[43]</b></span></a> iṭṭhā kantā manāpā piya-rūpā kām'ūpasaɱ-hitā rajanīyā.|| ||</p>

					<p class="f4">Ime kho kacchāna, pañca kāma-guṇā.|| ||</p>

					<p class="f4">Yaɱ kho, Kaccāna,||<br />
					ime pañca kāma-guṇe paṭicca uppajjati sukhaɱ somanassaɱ,||<br />
					idaɱ vuccati kāma-sukhaɱ.|| ||</p>

					<p class="f4">Iti kāmehi kāma-sukhaɱ,||<br />
					kāma-sukhā kāMaggasukhaɱ tattha aggam akkhāyatī' ti.|| ||</p>

					<p class="f4">Evaɱ vutte Vekhanasso paribbājako Bhagavantaɱ etad avoca:|| ||</p>

					<p class="f4">'Acchariyaɱ bho Gotama,||<br />
					abbhutaɱ bho Gotama,||<br />
					yāva su-bhāsitaɱ c'idaɱ bhotā Gotamena: —|| ||</p>

					<p class="f4">"Kāmehi kāma-sukhaɱ,||<br />
					kāma-sukhā kāMaggasukhaɱ tattha aggam akkhāyatī" ti.|| ||</p>

					<p class="f4">'Dujjānaɱ kho etaɱ, Kaccāna,||<br />
					tayā aññadiṭṭhikena aññakhantikena aññarucikena aññatrayogena aññathācariyakena kāmaɱ vā kāma-sukhaɱ vā kāMaggasukhaɱ vā.|| ||</p>

					<p class="f4">Ye kho te Kaccāna,||<br />
					bhikkhū arahanto khīṇ'āsavā vusitavanto kata-karaṇiyā ohita-bhārā anuppatta-sadatthā parikkhīṇa-bhava-saŋyojanā samma-d-aññā-vimuttā,||<br />
					te kho etaɱ jāneyyuɱ:</p>

					<p class="f4">Kāmā vā kāma-sukhaɱ vā kāMaggasukhaɱ vā' ti.|| ||</p>

					<p class="f4">Evaɱ vutte Vekhanasso paribbājako kupito anatta-mano Bhagavantaɱ yeva khuɱsento Bhagavantaɱ yeva vamhento Bhagavantaɱ yeva vadamāno:|| ||</p>

					<p class="f4">'Samaṇo ca Gotamo pāpito bhavissa' ti pi Bhagavantaɱ etad avoca:|| ||</p>

					<p class="f4">'Evam eva pan'idh eke samaṇa-brāhmaṇā ajānantā pubbantaɱ,||<br />
					apassantā aparantaɱ,||<br />
					atha ca pana:|| ||</p>

					<p class="f4">"Khiṇā jāti,||<br />
					vusitaɱ Brahma-cariyaɱ,||<br />
					kataɱ karaṇiyaɱ||<br />
					nāparaɱ itthattāyā ti paṭijānan ti;<br />
					tesam idaɱ bhāsitaɱ hassakaɱ yeva sampajjati,||<br />
					nāmakaɱ yeva sampajjati,||<br />
					rittakaɱ yeva sampajjati,||<br />
					tucchakaɱ yeva sampajjatī' ti.|| ||</p>

					<p class="f4">Yo kho te Kaccāna,||<br />
					samaṇa-brāhmaṇā ajānantā pubban- <a id="pg44"><span class="f2 g"><b>[44]</b></span></a> taɱ apassantā aparantaɱ:|| ||</p>

					<p class="f4">Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ||<br />
					nāparaɱ itthattāyāni pajānāmā ti paṭijānanti,||<br />
					tesaɱ so yeva saha-dhammiko niggaho hoti.|| ||</p>

					<p class="f4">Api ca Kaccāna,||<br />
					tiṭṭhatu pubbanto,||<br />
					tiṭṭhatu aparanto.|| ||</p>

					<p class="f4">Etu viññū puriso asaṭho amāyāvī ujujātiko:||<br />
					aham anusāsāmi,||<br />
					ahaɱ dhammaɱ desemi;||<br />
					yathānusiṭṭhaɱ tathā paṭipajjamāno na cirass'eva sāmaɱ ñeva ñassati sāmaɱ dakkhiti.|| ||</p>

					<p class="f4">Evaɱ kira sammā bandhanā vippamokkho hoti yad idaɱ avijjābandhanā.|| ||</p>

					<p class="f4">Seyyathā pi Kaccāna, daharo kumāro mando uttāna-seyyako kaṇṭhapañcamehi bandhanehi baddho assa sutta-bandhanehi;||<br />
					tassa vuddhim anvāya indriyānaɱ paripākam anvāya tāni bandhanāni mucceyyuɱ;||<br />
					so mokkho'mhī ti kho jāneyya no ca bandhanaɱ; —|| ||</p>

					<p class="f4">Evam eva kho Kaccāna,||<br />
					etu viññū puriso asaṭho amāyāvi ujujātiko:|| ||</p>

					<p class="f4">Aham anusāsāmi,||<br />
					ahaɱ dhammaɱ desemi.|| ||</p>

					<p class="f4">Yathānusiṭṭhaɱ tathā paṭipajjamāno na cirass'eva sāmaɱ ñeva ñassati sāmaɱ dakkhiti.|| ||</p>

					<p class="f4">Evaɱ kira sammā bandhanā vippamokkho hotī yad idaɱ avijjābandhanā' ti.|| ||</p>

					<p class="f4">Evaɱ vutte Vekhanasso paribbājako Bhagavantaɱ etad avoca:|| ||</p>

					<p class="f4">'Abhikkantaɱ bho Gotama,||<br />
					abhikkantaɱ bho Gotama.|| ||</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vīvareyya,||<br />
					mūḷhassa vā Maggaɱ ācikkheyya||<br />
					'andha-kāre vā tela-pajjotaɱ dhāreyya,'||<br />
					cakkhu-manto rūpāni dakkhintī' ti,||<br />
					evam evaɱ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi Dhammañ ca bhikkhu-sanghañ ca.|| ||</p>

					<p class="f4">Upāsakaɱ maɱ bhavaɱ Gotamo dhāretu ajja-t-agge pāṇupetaɱ saraṇaŋgatanti.</p>

					<p class="f4 ctr">Vekhanasssuttaɱ dasamaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>