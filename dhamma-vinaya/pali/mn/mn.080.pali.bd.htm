<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 80. The wanderer Vekhanassa has come to challenge Gotama but is shown to be holding a viewpoint based entirely on hearsay which breaks down under close questioning. He is then led to acceptance of the more realistic doctrine of the Buddha." />
<title>MN 80: Vekhanassa Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					3. Paribbājaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p80">Sutta 80</a></h4>

					<h1>Vekhanassa Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg40"><span class="f2 g"><b>[40]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.080.chlm.sbb.htm#p1">chlm</a>][<a href="../../../dhamma-vinaya/pts/mn/mn.080.horn.pts.htm#p1">pts</a>][<a href="../../../dhamma-vinaya/mnl/mn/mn.080.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">Atha kho Vekhanasso paribbājako yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho Vekhanasso paribbājako Bhagavato santike udānaṃ udānesi:|| ||</p>

					<p class="f4">'Ayaṃ paramo vaṇṇo,||<br />
					ayaṃ paramo vaṇṇo' ti.|| ||</p>

					<p class="f4">'Kiṃ pana tvaṃ Kaccāna, evaṃ vadesi:|| ||</p>

					<p class="f4">"Ayaṃ paramo vaṇṇo,||<br />
					ayaṃ paramo vaṇṇo" ti.|| ||</p>

					<p class="f4">Katamo Kaccāna, so paramo vaṇṇo' ti?|| ||</p>

					<p class="f4">"Yasmā, bho Gotama, vaṇṇā añño vaṇṇo uttaritaro vā paṇītataro vā n'atthi,||<br />
					so paramo vaṇṇo" ti.|| ||</p>

					<p class="f4">"Katamo pana so, Kaccāna,||<br />
					vaṇṇo yasmā vaṇṇā añño vaṇṇo uttarītaro vā paṇītataro vā n'atthi" ti?|| ||</p>

					<p class="f4">"Yasmā, bho Gotama, vaṇṇā añño vaṇṇo uttarītaro vā paṇītataro vā n'atthi,||<br />
					so paramo vaṇṇo" ti.|| ||</p>

					<p class="f4">"Dīghā pi kho te esā, Kaccāna, phareyya.|| ||</p>

					<p class="f4">'Yasmā, bho Gotama, vaṇṇā añño vaṇṇo uttarītaro vā paṇitataro vā n'atthi||<br />
					so paramo vaṇṇo' ti vadesi;||<br />
					tañ ca vaṇṇaṃ na paññāpesi.|| ||</p>

					<p class="f4">Seyyathā pi Kaccāna,||<br />
					puriso evaṃ vadeyya:|| ||</p>

					<p class="f4">'Ahaṃ yā imasmiṃ jana-pade jana-pada-kalyāṇī,||<br />
					taṃ icchāmi taṃ kāmemī' ti.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					jānāsi taṃ jana-pada-kalyāṇī:||<br />
					khattiyi vā||<br />
					brāhmaṇī vā||<br />
					vessī vā||<br />
					suddi vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaṃ vadeyyuṃ:|| ||</p>

					<p class="f4">'Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					janāsi taṃ jana-pada-kalyāṇiṃ:||<br />
					evannāmā evaṃ-gottā iti vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaṃ vadeyyuṃ:|| ||</p>

					<p class="f4">'Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					janāsi taṃ jana-pada-kalyāṇiṃ:||<br />
					dīghā vā||<br />
					rassā vā||<br />
					majjhamā vā||<br />
					kāḷi vā||<br />
					sāmā vā||<br />
					maṅguracchavī vā' ti?|| ||</p>

					<p class="f4">Iti puṭṭho 'no' ti vadeyya.|| ||</p>

					<p class="f4">Tam enaṃ vadeyyuṃ:|| ||</p>

					<p class="f4">'Ambho purisa,||<br />
					yaṃ tvaṃ jana-pada-kalyāṇiṃ icchasi kāmesi,||<br />
					janāsi taṃ jana-pada-kalyāṇiṃ:||<br />
					amukasmiṃ gāme vā||<br />
					nigame vā||<br />
					nagare vā' ti?|| ||</p>

					<p class="f4">Iti pūṭṭho 'no' ti vadeyya.|| ||</p>

					<p class="f4">Tam enaṃ evaṃ vadeyyuṃ:|| ||</p>

					<p class="f4">'Ambho purisa,||<br />
					yaṃ tvaṃ na jānāsi na passasi,||<br />
					taṃ tvaṃ icchasi kāmesī ti?|| ||</p>

					<p class="f4">Iti puṭṭho 'Āmā' ti vadeyya.|| ||</p>

					<p class="f4">Taṃ <a id="pg41"><span class="f2 g"><b>[41]</b></span></a> kiṃ maññasi Kaccāna?|| ||</p>

					<p class="f4">Nanu evaṃ sante tassa purisassa appāṭihīrakataṃ bhāsitaṃ sampajjatī" ti?|| ||</p>

					<p class="f4">"Addhā kho, bho Gotama,||<br />
					evaṃ sante tassa purisassa appāṭihīrakataṃ bhāsitaṃ sampajjatī" ti.|| ||</p>

					<p class="f4">"Evam eva kho tvaṃ Kaccāna:|| ||</p>

					<p class="f4">'Yasmā bhante, vaṇṇā añño vaṇṇo uttarītaro vā paṇītataro vā n'atthi,||<br />
					so paramo vaṇṇo' ti vadesi,||<br />
					tañ ca vaṇṇaṃ na paññāpesī" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Seyyathā pi bho Gotama,||<br />
					maṇi veḷuriyo subho jātimā aṭṭhaṃso suparikammakato paṇḍukambale nikkhitto bhāsati ca tapati ca virocati ca;||<br />
					evaṃ vaṇṇo attā hoti arogo param maraṇā" ti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">'Taṃ kiṃ maññasi Kaccāna?|| ||</p>

					<p class="f4">Yo vā maṇi veḷuriyo subho jātimā aṭṭhaṃso suparikammakato paṇḍukambale nikkhitto bhāsati ca tapati ca virocati ca,||<br />
					yo vā ratt'andhakāra'timisāyaṃ kimi khajjopaṇako, —||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bho Gotama, ratt'andhakāra'timisāyaṃ kimi khajjopaṇako,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Kaccāna?|| ||</p>

					<p class="f4">Yo vā ratt'andhakāra'timisāyaṃ kimi khajjopaṇako,||<br />
					yo vā ratt'andhakāra'timisāyaṃ telappadipo,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bho Gotama,||<br />
					ratt'andhakāra'timisāyaṃ tela-p-padīpo,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Kaccāna?|| ||</p>

					<p class="f4">Yo vā ratt'andhakāra'timisāyaṃ telappadipo,||<br />
					yo vā ratt'andhakāra'timisāyaṃ mahā aggi-k-khandho,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bho Gotama,||<br />
					ratt'andhakāra'timisāyaṃ mahā aggi-k-khandho,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Kaccāna?|| ||</p>

					<p class="f4">Yo vā ratt'andhakāra'timisāyaṃ mahā aggi-k-khandho,||<br />
					yā vā rattiyā paccūsa-samayaṃ <a id="pg42"><span class="f2 g"><b>[42]</b></span></a> viddhe vigata-valāhake deve osadhitārakā,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ bho Gotama,||<br />
					rattiyā paccūsa-samayaṃ viddhe vigata-valāhake deve osadhītārakā,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Kaccāna?|| ||</p>

					<p class="f4">Yo vā rattiyā paccūsa-samayaṃ viddhe vigata-valāhake deve osaditārakā,||<br />
					yo vā tadahu'posathe paṇṇarase viddhe vigata-valāhake deve abhido aḍḍharattisamayaṃ cando,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ bho Gotamo,||<br />
					tadahu'posathe paṇṇarase viddhe vigata-valāhake deve abhido aḍḍharattisamayaṃ cando,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Taṃ kiṃ maññasi Kaccāna?|| ||</p>

					<p class="f4">Yo vā tadahu'posathe paṇṇarase viddhe vigata-valāhake deve abhido aḍḍharattisamayaṃ cando,||<br />
					yo vā vassānaṃ pacchime māse sarada-samaye viddhe vigata-valāhake deve abhido majjhantikasamayaṃ suriyo,||<br />
					imesaṃ ubhinnaṃ vaṇṇānaṃ katamo vaṇṇo abhikkantataro ca paṇītataro cā' ti?|| ||</p>

					<p class="f4">'Yvāyaṃ, bho Gotama,||<br />
					vassānaṃ pacchime māse sarada-samaye viddhe vigata-valāhake deve abhido majjhantikasamayaṃ suriyo,||<br />
					ayaṃ imesaṃ ubhinnaṃ vaṇṇānaṃ abhikkantataro ca paṇītataro cā' ti.|| ||</p>

					<p class="f4">'Ato kho te, Kaccāna,||<br />
					bahūhi bahutarā devā,||<br />
					ye imesaṃ candima-suriyānaṃ ābhā nānubhonti,||<br />
					tyāhaṃ pajānāmi.|| ||</p>

					<p class="f4">Atha ca panāhaṃ na vadāmi:|| ||</p>

					<p class="f4">"Yasmā vaṇṇā añño vaṇṇo uttaritaro vā paṇītataro cā n'atthi" ti.|| ||</p>

					<p class="f4">Atha ca pana tvaṃ, Kaccāna:||<br />
					"Yvāyaṃ vaṇṇo kiminā khajjopaṇakena hīnataro ca patikiṭṭhataro ca,||<br />
					so paramo vaṇṇo ti vadesi;||<br />
					tañ ca vaṇṇaṃ na paññāpesī ti.|| ||</p>

					<p class="f4">Pañca kho ime Kaccāna, kāma-guṇā.|| ||</p>

					<p class="f4">Katame pañca?|| ||</p>

					<p class="f4">Cakkhu-viññeyyā rūpā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Sota-viññeyyā saddā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ghāna-viññeyyā gandhā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Jivhā-viññeyyā rasā iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Kāya-viññeyyā phoṭṭhabbā <a id="pg43"><span class="f2 g"><b>[43]</b></span></a> iṭṭhā kantā manāpā piya-rūpā kām'ūpasaṃ-hitā rajanīyā.|| ||</p>

					<p class="f4">Ime kho kacchāna, pañca kāma-guṇā.|| ||</p>

					<p class="f4">Yaṃ kho, Kaccāna,||<br />
					ime pañca kāma-guṇe paṭicca uppajjati sukhaṃ somanassaṃ,||<br />
					idaṃ vuccati kāma-sukhaṃ.|| ||</p>

					<p class="f4">Iti kāmehi kāma-sukhaṃ,||<br />
					kāma-sukhā kāMaggasukhaṃ tattha aggam akkhāyatī' ti.|| ||</p>

					<p class="f4">Evaṃ vutte Vekhanasso paribbājako Bhagavantaṃ etad avoca:|| ||</p>

					<p class="f4">'Acchariyaṃ bho Gotama,||<br />
					abbhutaṃ bho Gotama,||<br />
					yāva su-bhāsitaṃ c'idaṃ bhotā Gotamena: —|| ||</p>

					<p class="f4">"Kāmehi kāma-sukhaṃ,||<br />
					kāma-sukhā kāMaggasukhaṃ tattha aggam akkhāyatī" ti.|| ||</p>

					<p class="f4">'Dujjānaṃ kho etaṃ, Kaccāna,||<br />
					tayā aññadiṭṭhikena aññakhantikena aññarucikena aññatrayogena aññathācariyakena kāmaṃ vā kāma-sukhaṃ vā kāMaggasukhaṃ vā.|| ||</p>

					<p class="f4">Ye kho te Kaccāna,||<br />
					bhikkhū Arahanto khīṇ'āsavā vusitavanto kata-karaṇiyā ohita-bhārā anuppatta-sadatthā parikkhīṇa-bhava-saṃyojanā samma-d-aññā-vimuttā,||<br />
					te kho etaṃ jāneyyuṃ:</p>

					<p class="f4">Kāmā vā kāma-sukhaṃ vā kāMaggasukhaṃ vā' ti.|| ||</p>

					<p class="f4">Evaṃ vutte Vekhanasso paribbājako kupito anatta-mano Bhagavantaṃ yeva khuṃsento Bhagavantaṃ yeva vamhento Bhagavantaṃ yeva vadamāno:|| ||</p>

					<p class="f4">'Samaṇo ca Gotamo pāpito bhavissa' ti pi Bhagavantaṃ etad avoca:|| ||</p>

					<p class="f4">'Evam eva pan'idh eke samaṇa-brāhmaṇā ajānantā pubbantaṃ,||<br />
					apassantā aparantaṃ,||<br />
					atha ca pana:|| ||</p>

					<p class="f4">"Khiṇā jāti,||<br />
					vusitaṃ Brahma-cariyaṃ,||<br />
					kataṃ karaṇiyaṃ||<br />
					nāparaṃ itthattāyā ti paṭijānan ti;<br />
					tesam idaṃ bhāsitaṃ hassakaṃ yeva sampajjati,||<br />
					nāmakaṃ yeva sampajjati,||<br />
					rittakaṃ yeva sampajjati,||<br />
					tucchakaṃ yeva sampajjatī' ti.|| ||</p>

					<p class="f4">Yo kho te Kaccāna,||<br />
					samaṇa-brāhmaṇā ajānantā pubban- <a id="pg44"><span class="f2 g"><b>[44]</b></span></a> taṃ apassantā aparantaṃ:|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ||<br />
					nāparaṃ itthattāyāni pajānāmā ti paṭijānanti,||<br />
					tesaṃ so yeva saha-dhammiko niggaho hoti.|| ||</p>

					<p class="f4">Api ca Kaccāna,||<br />
					tiṭṭhatu pubbanto,||<br />
					tiṭṭhatu aparanto.|| ||</p>

					<p class="f4">Etu viññū puriso asaṭho amāyāvī ujujātiko:||<br />
					aham anusāsāmi,||<br />
					ahaṃ Dhammaṃ desemi;||<br />
					yath'ānusiṭṭhaṃ tathā paṭipajjamāno na cirass'eva sāmaṃ ñeva ñassati sāmaṃ dakkhiti.|| ||</p>

					<p class="f4">Evaṃ kira sammā bandhanā vippamokkho hoti yad idaṃ avijjābandhanā.|| ||</p>

					<p class="f4">Seyyathā pi Kaccāna, daharo kumāro mando uttāna-seyyako kaṇṭhapañcamehi bandhanehi baddho assa sutta-bandhanehi;||<br />
					tassa vuddhim anvāya indriyānaṃ paripākam anvāya tāni bandhanāni mucceyyuṃ;||<br />
					so mokkho'mhī ti kho jāneyya no ca bandhanaṃ; —|| ||</p>

					<p class="f4">Evam eva kho Kaccāna,||<br />
					etu viññū puriso asaṭho amāyāvi ujujātiko:|| ||</p>

					<p class="f4">Aham anusāsāmi,||<br />
					ahaṃ Dhammaṃ desemi.|| ||</p>

					<p class="f4">Yath'ānusiṭṭhaṃ tathā paṭipajjamāno na cirass'eva sāmaṃ ñeva ñassati sāmaṃ dakkhiti.|| ||</p>

					<p class="f4">Evaṃ kira sammā bandhanā vippamokkho hotī yad idaṃ avijjābandhanā' ti.|| ||</p>

					<p class="f4">Evaṃ vutte Vekhanasso paribbājako Bhagavantaṃ etad avoca:|| ||</p>

					<p class="f4">'Abhikkantaṃ bho Gotama,||<br />
					abhikkantaṃ bho Gotama.|| ||</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vīvareyya,||<br />
					mūḷhassa vā Maggaṃ ācikkheyya||<br />
					'andha-kāre vā tela-pajjotaṃ dhāreyya,'||<br />
					cakkhu-manto rūpāni dakkhintī' ti,||<br />
					evam evaṃ bhotā Gotamena aneka-pariyāyena dhammo pakāsito.|| ||</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi Dhammañ ca bhikkhu-saṅghañ ca.|| ||</p>

					<p class="f4">Upāsakaṃ maṃ bhavaṃ Gotamo dhāretu ajja-t-agge pāṇupetaṃ saraṇaṅgatanti.</p>

					<p class="ctr">Vekhanassa Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>