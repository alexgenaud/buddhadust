<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 81. The Buddha's wandering brings him to a spot where the Buddha Kassapa once taught and where at that time in a previous birth as Jotipala, Gotama had to be dragged by the hair to visit this Buddha and hear his Dhamma." />
<title>MN 81: Ghaṭīkāra Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p81">Sutta 81</a></h4>

					<h1>Ghaṭīkāra Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg45"><span class="f2 g"><b>[45]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.081.chlm.sbb.htm">chlm</a>][<a href="../../../dhamma-vinaya/pts/mn/mn.081.horn.pts.htm#p1">pts</a>][<a href="../../../dhamma-vinaya/mnl/mn/mn.081.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Kosalesu cārikaṃ carati mahatā bhikkhu-saṇghena saddhiṃ.|| ||</p>

					<p class="f4">Atha kho Bhagavā maggā okkamma aññatarasmiṃ padese sitaṃ pātvākāsi.|| ||</p>

					<p class="f4">Atha kho āyasmato Ānandassa etad ahosi:|| ||</p>

					<p class="f4">'Ko nu kho hetu, ko paccayo Bhagavato sitassa pātu-kammāya?|| ||</p>

					<p class="f4">Na akāraṇe Tathāgatā sitaṃ pātu-karontī' ti.|| ||</p>

					<p class="f4">Atha kho āyasmā Ānando ekaṃsaṃ cīvaraṃ katvā yena Bhagavā ten'añjalim paṇāmetvā Bhagavantaṃ etad avoca:|| ||</p>

					<p class="f4">'Ko nu kho bhante hetu,||<br />
					ko paccayo Bhagavato sitassa pātu-kammāya,||<br />
					na akāraṇe Tathāgatā sitaṃ pātu-karontī' ti.</p>

					<p class="f4">'Bhūta-pubbaṃ, Ānanda,||<br />
					imasmiṃ padese Vebhaḷiṇgaṃ nāma gāmani-gamo ahosi iddho c'eva phīto ca bahu-jano ākiṇṇamanusso.|| ||</p>

					<p class="f4">Vebhaḷiṇgaṃ kho Ānanda,||<br />
					gāmani-gamaṃ Kassapo Bhagavā arahaṃ Sammā Sambuddho upanissāya vihāsi.|| ||</p>

					<p class="f4">Idha sudaṃ, Ānanda,||<br />
					Kassapassa Bhagavato arahato Sammā Sambuddhassa ārāmo ahosi.|| ||</p>

					<p class="f4">Idha sudaṃ Ānanda Kassapo Bhagavā arahaṃ Sammā Sambuddho nisinnako bhikkhu-saṇghaṃ ovadatī' ti.|| ||</p>

					<p class="f4">Atha kho āyasmā Ānando catugguṇā saṇghāṭiṃ paññā-petvā Bhagavantaṃ etad avoca:|| ||</p>

					<p class="f4">'Tena hi, bhante, Bhagavā nisīdatu.|| ||</p>

					<p class="f4">Ev'ayaṃ bhūmippadeso dvīhi Arahantehī Sammā Sambuddhehi paribhūtto bhavissatī' ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja kho Bhagavā āyasmantaṃ Ānandaṃ āmantesi:|| ||</p>

					<p class="f4">'Bhūta-pubbaṃ Ānanda,||<br />
					imasmiṃ padese Vebhaḷiṇgaṃ nāma gāmani-gamo ahosi iddho c'eva phito ca bahu-jano ākiṇṇamanusso.|| ||</p>

					<p class="f4">Vebhaḷiṇgaṃ kho Ānanda,||<br />
					gāmani-gamaṃ Kassapo Bhagavā arahaṃ Sammā Sambuddho upanissāya vihāsi.|| ||</p>

					<p class="f4">Idha sudaṃ, Ānanda,||<br />
					Kassapassa Bhagavato arahato Sammā Sambuddhassa ārāmo ahosi.|| ||</p>

					<p class="f4">Idha sudaṃ, Ānanda,||<br />
					Kassapo Bhagavā arahaṃ Sammā Sambuddho nisinnako <a id="pg46"><span class="f2 g"><b>[46]</b></span></a> bhikkhu-saṇghaṃ ovadati.|| ||</p>

					<p class="f4">Vebhaḷiṇge kho, Ānanda, gāmani-game Ghaṭīkāro nāma kumbhakāro Kassapassa Bhagavato arahato Sammā Sambuddhassa upaṭṭhāko ahosi aggupaṭṭhāko.|| ||</p>

					<p class="f4">Ghaṭīkārassa kho, Ānanda,||<br />
					kumbhakārassa Jotipālo nāma māṇavo sahāyo ahosi piyasahāyo.|| ||</p>

					<p class="f4">Atha kho, Ānanda,||<br />
					Ghaṭīkāro kumbhakāro Jotipālaṃ māṇavaṃ āmantesi:|| ||</p>

					<p class="f4">"Āyāma, samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Evaṃ vutte, Ānanda,||<br />
					Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ, samma Ghaṭīkāra,||<br />
					kiṃ pana tena muṇḍakena samaṇakena diṭṭhenā" ti?|| ||</p>

					<p class="f4">Dutiyam pi kho Ānanda,||<br />
					Jotipālo māṇavo Ghaṭīkāra kumbhakāraṃ etad avoca:|| ||</p>

					<p class="f4">"Āyāma, samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Evaṃ vutte, Ānanda,||<br />
					Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ, samma Ghaṭīkāra,||<br />
					kiṃ pana tena muṇḍakena samaṇakena diṭṭhenā" ti?|| ||</p>

					<p class="f4">Tatiyam pi kho Ānanda,||<br />
					Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Āyāma, samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Evaṃ vutte, Ānanda,||<br />
					Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ, samma Ghaṭīkāra,||<br />
					kiṃ pana tena muṇḍakena samaṇakena diṭṭhenā" ti?|| ||</p>

					<p class="f4">"Tena hi, samma Jotipāla,||<br />
					sottiṃ sināniṃ ādāya nadiṃ gamissāma sināyitun" ti.|| ||</p>

					<p class="f4">"Evaṃ sammā" ti kho Ānanda,||<br />
					Jotipālo māṇavo Ghaṭīkārassa kumbhakārassa paccassosi.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo sottiṃ sināniṃ ādāya nadiṃ agamaṃsu sināyituṃ.</p>

					<p class="f4">Atha kho, Ānanda,||<br />
					Ghaṭīkāro kumbhakāro Jotipālaṃ māṇavaṃ āmantesi:|| ||</p>

					<p class="f4">"Ayaṃ, samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">Āyāma samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Evaṃ vutte Ānanda Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ, samma Ghaṭīkāra,||<br />
					kiṃ pana <a id="pg47"><span class="f2 g"><b>[47]</b></span></a> tena muṇḍakena samaṇakena diṭṭhenā" ti?|| ||</p>

					<p class="f4">Dutiyam pi kho Ānanda Ghaṭīkāro kumbhakāro Jotipālaṃ māṇavaṃ etad avoca:|| ||</p>

					<p class="f4">"Ayaṃ, samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">Āyāma samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Evaṃ vutte Ānanda Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ, samma Ghaṭīkāra,||<br />
					kiṃ pana tena muṇḍakena samaṇakena diṭṭhenā" ti?|| ||</p>

					<p class="f4">Tatiyam pi kho Ānanda Ghaṭīkāro kumbhakāro Jotipālaṃ māṇavaṃ etad avoca:|| ||</p>

					<p class="f4">"Ayaṃ samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">'Āyāma samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Tatiyam pi kho Ānanda,||<br />
					Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ samma Ghaṭīkāra,||<br />
					kiṃ pana tena muṇḍakena samaṇakena diṭṭhenā" ti?|| ||</p>

					<p class="f4">Atha kho, Ānanda,||<br />
					Ghaṭīkāro kumabhakāro Jotipālaṃ māṇavaṃ ovaṭṭikāya parāmasitvā etad avoca:|| ||</p>

					<p class="f4">"Ayaṃ samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">Āyāma samma Jotipāla,||<br />
					Kassapaṃ Bhagavantaṃ Arahantaṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Atha kho, Ānanda,||<br />
					Jotipālo māṇavo ovaṭṭikaṃ viniveṭhetvā Ghaṭīkāraṃ kumbhakāraṃ etad avoca:|| ||</p>

					<p class="f4">"Alaṃ samma Ghaṭīkāra,||<br />
					kiṃ pana tena muṇḍakena samaṇakena diṭṭhenā" ti?|| ||</p>

					<p class="f4">Atha kho, Ānanda,||<br />
					Ghaṭīkāro kumbhakāro Jotipālaṃ māṇavaṃ sīsanahātaṃ kesesu parāmasitvā etad avoca:|| ||</p>

					<p class="f4">"Ayaṃ, samma Jotipāla,||<br />
					Kassapassa Bhagavato avidūre ārāmo.|| ||</p>

					<p class="f4">Āyāma, samma Jotipāla,||<br />
					Kassapaṃ Bhagavantaṃ arahataṃ Sammā Sambuddhaṃ dassanāya upasaṇkamissāma.|| ||</p>

					<p class="f4">Sādhusammataṃ hi me tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">Atha kho, Ānanda,||<br />
					Jotipālassa māṇavassa etad ahosi:|| ||</p>

					<p class="f4">"Acchariyaṃ vata bho,||<br />
					abbhūtaṃ vata bho.|| ||</p>

					<p class="f4">Yatra hi nāmāyaṃ Ghaṭīkāro kumbhakāro ittarajacco samāno amhākaṃ sīsanahātānaṃ kesesu parāmasitabbaṃ maññissati.|| ||</p>

					<p class="f4">'Na vat'idaṃ orakaṃ maññe bhavissatī'" ti.|| ||</p>

					<p class="f4">Ghaṭīkāraṃ kumbhakāraṃ etad avoca:|| ||</p>

					<p class="f4">"Yāvetadohi pi, samma Ghaṭīkārā" ti.|| ||</p>

					<p class="f4">"Yāvetadohi pi, samma Jotipāla,||<br />
					tathā hi pana <a id="pg48"><span class="f2 g"><b>[48]</b></span></a>  me sādhusammataṃ tassa Bhagavato dassanaṃ arahato Sammā Sambuddhassā" ti.|| ||</p>

					<p class="f4">"Tena hi, samma Ghaṭīkāra,||<br />
					muñca gamissāmā" ti.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo yena Kassapo Bhagavā arahaṃ Sammā Sambuddho ten'upasaṇkamiṃsu.|| ||</p>

					<p class="f4">Upasaṇkamitvā Ghaṭīkāro kumbhakāro Kassapaṃ Bhagavantaṃ Arahantaṃ Sammā Sambuddhaṃ abhivādetvā eka-m-antaṃ nisīdi.|| ||</p>

					<p class="f4">Jotipālo pana māṇavo Kassapena Bhagavatā arahatā Sammā Sambuddhena saddhiṃ sammodi,||<br />
					sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Ānanda,||<br />
					Ghaṭīkāro kumbhakāro Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4">"Ayaṃ me, bhante,||<br />
					Jotipālo māṇavo sahāyo piyasahāyo,||<br />
					imassa Bhagavā dhammaṃ desetū" ti.|| ||</p>

					<p class="f4">Atha kho, Ānanda,||<br />
					Kassapo Bhagavā arahaṃ Sammā Sambuddho Ghaṭīkārañ ca kumbhakāraṃ Jotipālañ ca māṇavaṃ dhammiyā kathāya sandassesi,||<br />
					samādapesi,||<br />
					samuttejesi,||<br />
					samp'ahaṃsesi.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo Kassapena Bhagavatā arahatā Sammā Sambuddhena dhammiyā kathāya sanda-s-sitā||<br />
					samāda-pitā||<br />
					samutte-jitā||<br />
					samp'ahaṃsitā||<br />
					Kassapassa Bhagavato arahato Sammā Sambuddhassa bhāsitaṃ abhinan'ditvā anumo-ditvā uṭṭhāy'āsanā Kassapaṃ Bhagavantaṃ Arahantaṃ Sammā Sambuddhaṃ abhivādetvā padakkhiṇaṃ katvā pakkamiṃsu.|| ||</p>

					<p class="f4">Atha kho, Ānanda,||<br />
					Jotipālo māṇavo Ghaṭīkāraṃ kumbhakāraṃ etad avoca:|| ||</p>

					<p class="f4">"Imaṃ nu tvaṃ, samma Ghaṭīkāra,||<br />
					dhammaṃ suṇanto,||<br />
					atha ca pana na agārasmā anagāriyaṃ pabbajasī" ti?|| ||</p>

					<p class="f4">"Nanu maṃ, samma Jotipāla,||<br />
					jānāsi:||<br />
					andhe jiṇṇe mātā-pitaro posemī" ti?</p>

					<p class="f4">"Tena hi, samma Ghaṭīkāra,||<br />
					ahaṃ agārasmā anagāriyaṃ pabbajissāmī" ti.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo yena Kassapo Bhagavā arahaṃ Sammā Sambuddho <a id="pg49"><span class="f2 g"><b>[49]</b></span></a> ten'upasaṇkamiṃsu.|| ||</p>

					<p class="f4">Upasaṃkamitvā Kassapaṃ Bhagavantaṃ Arahantaṃ Sammā Sambuddhaṃ abhivādetvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho, Ānanda,||<br />
					Ghaṭīkāro kumbhakāro Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4">"Ayaṃ me bhante,||<br />
					Jotipālo māṇavo sahāyo piyasahāyo.|| ||</p>

					<p class="f4">Imaṃ Bhagavā pabbājetu" ti.|| ||</p>

					<p class="f4">Alattha kho, Ānanda,||<br />
					Jotipālo māṇavo Kassapassa Bhagavato arahato Sammā Sambuddhassa santike pabbajjaṃ alattha upasampadaṃ.|| ||</p>

					<p class="f4">Atha kho, Ānanda,||<br />
					Kassapo Bhagavā arahaṃ Sammā Sambuddho acir'ūpasampanne Jotipāle māṇave addhamāsūpasampanne Vebhaḷiṇge yath-ā-bhirantaṃ viharitvā yena Bārāṇasī tena cārikaṃ pakkāmi.|| ||</p>

					<p class="f4">Anupubbena cārikaṃ caramāno yena Bārāṇasī tad avasari.|| ||</p>

					<p class="f4">Tatra sudaṃ, Ānanda,||<br />
					Kassapo Bhagavā arahaṃ Sammā Sambuddho Bāraṇasiyaṃ viharati Isipatane Migadāye.|| ||</p>

					<p class="f4">Assosi kho Ānanda, Kikī Kāsirājā:|| ||</p>

					<p class="f4">"Kassapo kira Bhagavā arahaṃ Sammā Sambuddho Bārāṇasiṃ anuppatto,||<br />
					Bārāṇasiyaṃ viharati Isipatane Migadāye" ti.|| ||</p>

					<p class="f4">Atha kho, Ānanda,||<br />
					Kikī Kāsirājā bhadrāni bhadrāni yānāni yojāpetvā bhadraṃ yānaṃ abhiruhitvā bhadrehi bhadrehi yānehi Bārāṇasiyā niyyāsi mahatā rājānubhāvena Kassapaṃ Bhagavantaṃ Arahantaṃ Sammā Sambuddhaṃ dassanāya.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattiko va yena Kassapo Bhagavā arahaṃ Sammā Sambuddho ten'upasaṇkami.|| ||</p>

					<p class="f4">Upasaṇkamitvā Kassapaṃ Bhagavantaṃ Arahantaṃ Sammā Sambuddhaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinnaṃ kho, Ānanda, Kikiṃ Kāsirājānaṃ Kassapo Bhagavā arahaṃ Sammā Sambuddho dhammiyā kathāya sandessesi,||<br />
					samādapesi,||<br />
					samuttejesi,||<br />
					samp'ahaṃsesi.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapena Bhagavatā arahatā Sammā Sambuddhena dhammiyā kathāya,||<br />
					sanda-s-sito,||<br />
					samāda-pito,||<br />
					samutte-jito,||<br />
					samp'ahaṃsito,||<br />
					Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4"><a id="pg50"><span class="f2 g"><b>[50]</b></span></a> "Adhivāsetu me, bhante,||<br />
					Bhagavā svātanāya bhattaṃ saddhiṃ bhikkhu-saṇghenā" ti.|| ||</p>

					<p class="f4">Adhivāsesi kho, Ānanda,||<br />
					Kassapo Bhagavā arahaṃ Sammā Sambuddho tuṇhī-bhāvena.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapassa Bhagavato arahato Sammā Sambuddhassa adhivāsanaṃ viditvā uṭṭhāy'āsanā Kassapaṃ Bhagavantaṃ Arahantaṃ Sammā Sambuddhaṃ abhivādetvā padakkhiṇaṃ katvā pakkāmi.|| ||</p>

					<p class="f4">Atha kho, Ānanda,||<br />
					Kikī Kāsirājā tassa rattiyā accayena sake nivesane paṇītaṃ khādanīyaṃ bhojanīyaṃ paṭiyādāpetvā paṇḍumuṭikassa sālino vicitakāḷakaṃ aneka-sūpaṃ aneka-vyañjanaṃ,||<br />
					Kassapassa Bhagavato arahato Sammā Sambuddhassa kālaṃ ārocāpesi:|| ||</p>

					<p class="f4">"Kālo bhante, niṭṭhitaṃ bhattan" ti.|| ||</p>

					<p class="f4">Atha kho, Ānanda,||<br />
					Kassapo Bhagavā arahaṃ Sammā Sambuddho pubbaṇha-samayaṃ nivāsetvā patta-cīvaraṃ ādāya yena Kikissa Kāsirañño nivesanaṃ ten'upasaṇkami,||<br />
					upasaṇkamitvā paññatte āsane nisīdi saddhiṃ bhikkhu-saṇghena.|| ||</p>

					<p class="f4">Atha kho, Ānanda,||<br />
					Kikī Kāsirājā Buddhapamukhaṃ bhikkhu-saṇghaṃ paṇītena khādanīyena bhojanīyena sahatthā santappesi,||<br />
					sampavāresi.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapaṃ Bhagavantaṃ Arahantaṃ Sammā Sambuddhaṃ bhuttāviṃ onita-patta-pāṇiṃ aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Ānanda,||<br />
					Kikī Kāsirājā Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4">"Adhivāsetu me, bhante,||<br />
					Bhagavā Bārāṇasiyaṃ vassāvāsaṃ,||<br />
					eva-rūpaṃ Saṇghassa upaṭṭhānaṃ bhavissatī" ti.|| ||</p>

					<p class="f4">"Alaṃ mahārāja,||<br />
					adhivuttho me vassāvāso" ti.|| ||</p>

					<p class="f4">Dutiyam pi kho, Ānanda,||<br />
					Kikī Kāsirājā Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4">"Adhivāsetu me bhante,||<br />
					Bhagavā Bārāṇasiyaṃ vassāvāsaṃ,||<br />
					eva-rūpaṃ Saṇghassa upaṭṭhānaṃ bhavissatī" ti.|| ||</p>

					<p class="f4">"Alaṃ mahārāja,||<br />
					adhivuttho me vassāvāso" ti.|| ||</p>

					<p class="f4">Tatiyam pi kho Ānanda,||<br />
					Kikī Kāsirājā Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4">"Adhivāsetu me bhante,||<br />
					Bhagavā Bārāṇasiyaṃ vassāvāsaṃ,||<br />
					eva-rūpaṃ Saṇghassa upaṭṭhānaṃ bhavissatī" ti.|| ||</p>

					<p class="f4">"Alaṃ mahārāja,||<br />
					adhivuttho me vassāvāso" ti.|| ||</p>

					<p class="f4">Atha kho, Ānanda, Kikissa Kāsirañño:|| ||</p>

					<p class="f4">"Na me Kassapo Bhagavā <a id="pg51"><span class="f2 g"><b>[51]</b></span></a> arahaṃ Sammā Sambuddho adivāseti Bārāṇasiyaṃ vassāvāsan" ti ahu-d-eva aññathattaṃ,||<br />
					ahu domanassaṃ.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapaṃ Bhagavantaṃ Arahantaṃ Sammā Sambuddhaṃ etad avoca:|| ||</p>

					<p class="f4">"Atthi nu te bhante,||<br />
					añño koci mayā upaṭṭhākataro" ti?|| ||</p>

					<p class="f4">"Atthi, mahārāja,||<br />
					Vebhaḷiṇgaṃ nāma gāmani-gamo.|| ||</p>

					<p class="f4">Tattha Ghaṭīkāro nāma kumbhakāro.|| ||</p>

					<p class="f4">So me upaṭṭhāko aggupaṭṭhāko.|| ||</p>

					<p class="f4">Tuyhaṃ kho pana mahārāja:|| ||</p>

					<p class="f4">'Na me Kassapo Bhagavā arahaṃ Sammā Sambuddho adivāseti Bārāṇasiyaṃ vassāvāsanti,||<br />
					atthi aññathattaṃ atthi domanassaṃ.'|| ||</p>

					<p class="f4">Ta-y-idaṃ Ghaṭīkāre kumbhakāre n'atthi na ca bhavissati.|| ||</p>

					<p class="f4">Ghaṭīkāro kho, mahārāja, kumabhakāro||<br />
					Buddhaṃ saraṇaṃ gato,||<br />
					dhammaṃ saraṇaṃ gato,||<br />
					Saṇghaṃ saraṇaṃ gato.|| ||</p>

					<p class="f4">Ghaṭīkāro kho, mahārāja, kumbhakāro||<br />
					pāṇ-ā-tipātā paṭivirato,||<br />
					adinn'ādāna paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					surā-mera-yamajja-pamā-daṭṭhānā paṭivirato.|| ||</p>

					<p class="f4">Ghaṭīkāro kho, mahārāja, kumbhakāro||<br />
					Buddhe avecca-p-pasādena samannāgato,||<br />
					dhamme avecca-p-pasādena samannāgato||<br />
					saṇghe avecca-p-pasādena samannāgato,||<br />
					ariya-kantehi sīlehi samannāgato.|| ||</p>

					<p class="f4">Ghaṭīkāro kho, mahārāja, kumabhakāro||<br />
					dukkhe nikkaṇkho,||<br />
					dukkha-samudaye nikkaṇkho,||<br />
					dukkha-nirodhe nikkaṇkho,||<br />
					dukkha-nirodha-gāminiyā paṭipadāya nikkaṇkho.|| ||</p>

					<p class="f4">Ghaṭīkāro kho, mahārāja, kumabhakāro||<br />
					eka-bhattiko brahma-cārī sīlavā kalyāṇa-dhammo.|| ||</p>

					<p class="f4">Ghaṭīkāro kho, mahārāja, kumabhakāro||<br />
					nikkhittamaṇisuvaṇṇo,||<br />
					apetajāta-rūpa-rajato.|| ||</p>

					<p class="f4">Ghaṭīkāro kho, mahārāja,||<br />
					kumbhakāro na musalena||<br />
					na sahatthā paṭhaviṃ khaṇati.|| ||</p>

					<p class="f4">Yaṃ hoti kulapaluggaṃ vā mūsikukkāro vā taṃ kāmena āharitvā bhājanaṃ karitvā evam āha:|| ||</p>

					<p class="f4">"Ettha yo icchati taṇḍulapabhivattāni vā||<br />
					muggapabhivattāni vā||<br />
					kalāyapabhivattāni vā||<br />
					nikkhi-pitvā yaṃ icchati taṃ haratu" ti.|| ||</p>

					<p class="f4">Ghaṭīkāro kho, mahārāja, kumbhakāro||<br />
					andhe <a id="pg52"><span class="f2 g"><b>[52]</b></span></a> jiṇṇe mātā-pitaro poseti.</p>

					<p class="f4">Ghaṭīkāro kho, mahārāja, kumbhakāro||<br />
					pañcannaṃ oram-bhāgiyānaṃ saṃyojanānaṃ parikkhayā opapātiko tattha parinibbāyī anāvattidhammo tasmā lokā.</p>

					<p class="f4">Ekam idāhaṃ, mahārāja,||<br />
					samayaṃ Vebhaḷiṇge gāmani-game viharāmi.|| ||</p>

					<p class="f4">Atha khv'āhaṃ, maharāja,||<br />
					pubbaṇha-samayaṃ nivāsetvā patta-cīvaraṃ ādāya yena Ghaṭīkārassa kumbhakārassa mātā-pitaro ten'upasaṇkamiṃ.|| ||</p>

					<p class="f4">Upasaṇkamitvā Ghaṭīkārassa kumbhakārassa mātā-pitaro etad avocaṃ:|| ||</p>

					<p class="f4">'Handa ko nu kho ayaṃ bhaggavo gato' ti?|| ||</p>

					<p class="f4">'Nikkhanto kho te bhante upaṭṭhāko,||<br />
					ato kumhiyā odanaṃ gahetvā pariyogā sūpaṃ gahetvā paribhuñjā' ti.|| ||</p>

					<p class="f4">Atha khv'āhaṃ, mahārāja,||<br />
					kumbhiyā odanaṃ gahetvā pariyogā sūpaṃ gahetvā paribhuñjitvā uṭṭhāy'āsanā pakkamiṃ.|| ||</p>

					<p class="f4">Atha kho, mahārāja,||<br />
					Ghaṭīkāro kumbhakāro yena mātā-pitaro ten'upasaṇkami.|| ||</p>

					<p class="f4">Upasaṇkamitvā mātā-pitaro etad avoca:|| ||</p>

					<p class="f4">'Ko kumbhiyā odanaṃ gahetvā pariyogā sūpaṃ gahetvā paribhuñjitvā uṭṭhāy āsanā pakkanto' ti?|| ||</p>

					<p class="f4">'Kassapo tāta, Bhagavā arahaṃ Sammā Sambuddho kumbhiyā odanaṃ gahetvā pariyogā sūpaṃ gahetvā paribhuñjitvā uṭṭhāy'āsanā pakkanto' ti.|| ||</p>

					<p class="f4">Atha kho, maharāja,||<br />
					Ghaṭīkārassa kumbhakārassa etad ahosi:|| ||</p>

					<p class="f4">'Lābhā vata me,||<br />
					su-laddhaṃ vata me||<br />
					yassa me Kassapo Bhagavā arahaṃ Sammā Sambuddho evaṃ ahivissattho' ti.|| ||</p>

					<p class="f4">Atha kho mahārāja,||<br />
					Ghaṭīkāraṃ kumbhakāraṃ addhamāsaṃ pīti-sukhaṃ na vijahi sattāhaṃ mātā-pitunnaṃ.|| ||</p>

					<p class="f4">Ekam idāhaṃ, mahārāja,||<br />
					samayaṃ tatth'eva Vebhaḷiṇge gāmani-game viharāmi.|| ||</p>

					<p class="f4">Atha khv'āhaṃ, mahārāja,||<br />
					pubbaṇha-samayaṃ nivāsetvā patta-cīvaraṃ ādāya yena Ghaṭīkārassa kumbhakārassa mātā-pitaro ten'upasaṇkamiṃ,||<br />
					upasaṇkamitvā Ghaṭīkārassa kumbhakārassa mātā-pitaro etad avocaṃ:|| ||</p>

					<p class="f4">'Handa ko nu kho ayaṃ bhaggavo gato' ti?|| ||</p>

					<p class="f4">'Nikkhanto kho te bhante,||<br />
					upaṭṭhāko,||<br />
					ato khaḷopiyā kummāsaṃ gahetvā pariyogā sūpaṃ gahetvā paribhuñjā' ti.|| ||</p>

					<p class="f4">Atha khv'āhaṃ, mahārāja,||<br />
					khaḷopiyā kummāsaṃ gahetvā pariyogā <a id="pg53"><span class="f2 g"><b>[53]</b></span></a> sūpaṃ gahetvā paribhuñjitvā uṭṭhāy'āsanā pakkamiṃ.|| ||</p>

					<p class="f4">Atha kho mahārāja,||<br />
					Ghaṭīkāro kumbhakāro yena mātā-pitaro ten'upasaṇkami,||<br />
					upasaṇkamitvā mātā-pitaro etad avoca:|| ||</p>

					<p class="f4">'Ko khaḷopiyā kummāsaṃ gahetvā pariyogā sūpaṃ gahetvā paribhuñjitvā uṭṭhāy āsanā pakkanto' ti?|| ||</p>

					<p class="f4">'Kassapo tāta,||<br />
					Bhagavā arahaṃ Sammā Sambuddho khaḷopiyā kummāsaṃ gahetvā pariyogā sūpaṃ gahetvā paribhuñjitvā uṭṭhāy āsanā pakkanto' ti.|| ||</p>

					<p class="f4">Atha kho, mahārāja, Ghaṭīkārassa kumbhakārassa etad ahosi:|| ||</p>

					<p class="f4">'Lābhā vata me,||<br />
					su-laddhaṃ vata me,||<br />
					yassa me Kassapo Bhagavā arahaṃ Sammā Sambuddho evaṃ abhavissattho' ti.|| ||</p>

					<p class="f4">Atha kho, mahārāja,||<br />
					Ghaṭīkāraṃ kumbhakāraṃ addhamāsaṃ pīti-sukhaṃ na vijahi,||<br />
					sattāhaṃ mātā-pitunnaṃ.|| ||</p>

					<p class="f4">Ekam idāhaṃ, mahārāja,||<br />
					samayaṃ tatth'eva Vebhaḷiṇge gāmani-game viharāmi.|| ||</p>

					<p class="f4">Tena kho pana samayena kuṭi ovassati.|| ||</p>

					<p class="f4">Atha khv'āhaṃ mahārāja,||<br />
					bhikkhū āmantesiṃ:|| ||</p>

					<p class="f4">'Gacchatha bhikkhave,||<br />
					Ghaṭīkārassa kumbhakārassa nivesane tiṇaṃ jānāthā' ti.|| ||</p>

					<p class="f4">Evaṃ vutte mahārāja,||<br />
					bhikkhū maṃ etad avocuṃ:|| ||</p>

					<p class="f4">'N'atthi kho bhante,||<br />
					Ghaṭīkārassa kumbhakārassa nivesane tiṇaṃ,||<br />
					atthi ca khvāssa āvesanaṃ tiṇacchadanan' ti.|| ||</p>

					<p class="f4">'Gacchatha bhikkhave, Ghaṭīkārassa kumbhakārassa āvesanaṃ uttiṇaṃ karothā' ti.|| ||</p>

					<p class="f4">Atha kho te, mahārāja bhikkhū Ghaṭīkārassa kumabhakārassa āvesanaṃ uttiṇam akaṃsu.|| ||</p>

					<p class="f4">Atha kho, mahārāja,||<br />
					Ghaṭīkārassa kumabhakārassa mātā-pitaro bhikkhū etad avocuṃ:|| ||</p>

					<p class="f4">'Ke āvesanaṃ uttiṇaṃ karontī' ti?|| ||</p>

					<p class="f4">'Bhikkhū, bhagini,||<br />
					Kassapassa Bhagavato arahato Sammā Sambuddhassa kuṭi ovassatī' ti.|| ||</p>

					<p class="f4">'Haratha bhante,||<br />
					haratha bhadramukhā' ti.|| ||</p>

					<p class="f4">Atha kho mahārāja,||<br />
					Ghaṭīkāro kumbhakāro yena mātā-pitaro ten'upasaṇkami,||<br />
					upasaṇkamitvā mātā-pitaro etad avoca:|| ||</p>

					<p class="f4">'Ke āvesanaṃ uttiṇamakaṃsū' ti?|| ||</p>

					<p class="f4">'Bhikkhū tāta,||<br />
					Kassapassa kira Bhagavato arahato Sammā Sambuddhassa kuṭi ovassatī' ti.|| ||</p>

					<p class="f4">Atha kho mahārāja,||<br />
					Ghaṭīkārassa kumbhakārassa etad ahosi:|| ||</p>

					<p class="f4">'Lābhā vata me,||<br />
					su-laddhaṃ vata me,||<br />
					yassa me Kassapo Bhagavā arahaṃ Sammā Sambuddho evaṃ abhivissattho' ti.|| ||</p>

					<p class="f4">Atha kho mahārāja,||<br />
					Ghaṭīkāraṃ kumbha- <a id="pg54"><span class="f2 g"><b>[54]</b></span></a> kāraṃ addhamāsaṃ pīti-sukhaṃ na vijahi,||<br />
					sattāhaṃ mātā-pitunnaṃ.|| ||</p>

					<p class="f4">Atha kho taṃ, mahārāja āvesanaṃ sabbaṃ temāsaṃ ākāsacchadanaṃ aṭṭhāsi,||<br />
					na cātivassi.|| ||</p>

					<p class="f4">Eva-rūpo ca, mahārāja,||<br />
					Ghaṭīkāro kumbhakāro ti.|| ||</p>

					<p class="f4">Lābhā bhante,||<br />
					Ghaṭīkārassa kumbhakārassa,||<br />
					su-laddhaṃ.|| ||</p>

					<p class="f4">Bhante, Ghaṭīkārassa kumbhakārassa yassa Bhagavā evaṃ abhivissattho ti.|| ||</p>

					<p class="f4">Atha kho, Ānanda,||<br />
					Kikī Kāsirājā Ghaṭīkārassa kumbhakārassa pañca-mattāni taṇḍulavāhasatāni pāhesi paṇḍumuṭikassa sālino tadupiyañ ca sūpeyyaṃ.|| ||</p>

					<p class="f4">Atha kho te, Ānanda,||<br />
					rājapurisā Ghaṭīkāraṃ kumbhakāraṃ upasaṇkamitvā etad avocuṃ:|| ||</p>

					<p class="f4">"Imāni te bhante,||<br />
					pañca-mattāni taṇḍulavāhasatāni Kikinā Kāsirājena pahitāni paṇḍumuṭikassa sālino tadupiyañ ca sūpeyyaṃ.|| ||</p>

					<p class="f4">'Tāni bhante, patigaṇhātu'" ti.|| ||</p>

					<p class="f4">"Rājā kho bhahukicco bahu-karaṇiyo,||<br />
					alaṃ me rañño va hotū" ti.|| ||</p>

					<p class="f4">Siyā kho pana te Ānanda, evam assa:|| ||</p>

					<p class="f4">"Añño nūna tena samayena Jotipālo māṇavo ahosī" ti.|| ||</p>

					<p class="f4">Na kho pan'etaṃ Ānanda, evaṃ daṭṭhabbaṃ.|| ||</p>

					<p class="f4">Ahaṃ tena samayena Jotipālo māṇavo ahosin' ti.|| ||</p>

					<p class="f4">Idam avoca Bhagavā atta-mano āyasmā Ānando Bhagavato bhāsitaṃ abhinandī ti.</p>

					<p class="ctr">Ghaṭīkāra Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>