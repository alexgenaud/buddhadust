<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali Text of Majjhima Nikaya, Sutta 81. The Buddha's wandering brings him to a spot where the Buddha Kassapa once taught and where at that time in a previous birth as Jotipala, Gotama had to be dragged by the hair to visit this Buddha and hear his Dhamma." />
<title>MN 81: Ghaṭīkāra Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					4. Rāja Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p81">Sutta 81</a></h4>

					<h1>Ghaṭīkāra Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg45"><span class="f2 g"><b>[45]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.081.chlm.sbb.htm">chlm</a>][<a href="../../../dhamma-vinaya/pts/mn/mn.081.horn.pts.htm#p1">pts</a>][<a href="../../../dhamma-vinaya/mnl/mn/mn.081.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Kosalesu cārikaɱ carati mahatā bhikkhu-saṅghena saddhiɱ.|| ||</p>

					<p class="f4">Atha kho Bhagavā maggā okkamma aññatarasmiɱ padese sitaɱ pātvākāsi.|| ||</p>

					<p class="f4">Atha kho āyasmato Ānandassa etad ahosi:|| ||</p>

					<p class="f4">'Ko nu kho hetu, ko paccayo Bhagavato sitassa pātu-kammāya?|| ||</p>

					<p class="f4">Na akāraṇe Tathāgatā sitaɱ pātu-karontī' ti.|| ||</p>

					<p class="f4">Atha kho āyasmā Ānando ekaɱsaɱ cīvaraɱ katvā yena Bhagavā ten'añjalim paṇāmetvā Bhagavantaɱ etad avoca:|| ||</p>

					<p class="f4">'Ko nu kho bhante hetu,||<br />
					ko paccayo Bhagavato sitassa pātu-kammāya,||<br />
					na akāraṇe Tathāgatā sitaɱ pātu-karontī' ti.</p>

					<p class="f4">'Bhūta-pubbaɱ, Ānanda,||<br />
					imasmiɱ padese Vebhaḷiṅgaɱ nāma gāmani-gamo ahosi iddho c'eva phīto ca bahu-jano ākiṇṇamanusso.|| ||</p>

					<p class="f4">Vebhaḷiṅgaɱ kho Ānanda,||<br />
					gāmani-gamaɱ Kassapo Bhagavā arahaɱ Sammā Sambuddho upanissāya vihāsi.|| ||</p>

					<p class="f4">Idha sudaɱ, Ānanda,||<br />
					Kassapassa Bhagavato arahato Sammā Sambuddhassa ārāmo ahosi.|| ||</p>

					<p class="f4">Idha sudaɱ Ānanda Kassapo Bhagavā arahaɱ Sammā Sambuddho nisinnako bhikkhu-saṅghaɱ ovadatī' ti.|| ||</p>

					<p class="f4">Atha kho āyasmā Ānando catugguṇā saṅghāṭiɱ paññā-petvā Bhagavantaɱ etad avoca:|| ||</p>

					<p class="f4">'Tena hi, bhante, Bhagavā nisīdatu.|| ||</p>

					<p class="f4">Ev'ayaɱ bhūmippadeso dvīhi arahantehī Sammā Sambuddhehi paribhūtto bhavissatī' ti.|| ||</p>

					<p class="f4">Nisīdi Bhagavā paññatte āsane.|| ||</p>

					<p class="f4">Nisajja kho Bhagavā āyasmantaɱ Ānandaɱ āmantesi:|| ||</p>

					<p class="f4">'Bhūta-pubbaɱ Ānanda,||<br />
					imasmiɱ padese Vebhaḷiṅgaɱ nāma gāmani-gamo ahosi iddho c'eva phito ca bahu-jano ākiṇṇamanusso.|| ||</p>

					<p class="f4">Vebhaḷiṅgaɱ kho Ānanda,||<br />
					gāmani-gamaɱ Kassapo Bhagavā arahaɱ Sammā Sambuddho upanissāya vihāsi.|| ||</p>

					<p class="f4">Idha sudaɱ, Ānanda,||<br />
					Kassapassa Bhagavato arahato Sammā Sambuddhassa ārāmo ahosi.|| ||</p>

					<p class="f4">Idha sudaɱ, Ānanda,||<br />
					Kassapo Bhagavā arahaɱ Sammā Sambuddho nisinnako <a id="pg46"><span class="f2 g"><b>[46]</b></span></a> bhikkhu-saṅghaɱ ovadati.|| ||</p>

					<p class="f4">Vebhaḷiṅge kho, Ānanda, gāmani-game Ghaṭīkāro nāma kumbhakāro Kassapassa Bhagavato arahato Sammā Sambuddhassa upaṭṭhāko ahosi aggupaṭṭhāko.|| ||</p>

					<p class="f4">Ghaṭīkārassa kho, Ānanda,||<br />
					kumbhakārassa Jotipālo nāma māṇavo sahāyo ahosi piyasahāyo.|| ||</p>

					<p class="f4">Atha kho, Ānanda,||<br />
					Ghaṭīkāro kumbhakāro Jotipālaɱ māṇavaɱ āmantesi:|| ||</p>

					<p class="f4">"Āyāma, samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Evaɱ vutte, Ānanda,||<br />
					Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ, samma Ghaṭīkāra,||<br />
					kiɱ pana tena muṇḍakena samaṇakena diṭṭhenā" ti?|| ||</p>

					<p class="f4">Dutiyam pi kho Ānanda,||<br />
					Jotipālo māṇavo Ghaṭīkāra kumbhakāraɱ etad avoca:|| ||</p>

					<p class="f4">"Āyāma, samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Evaɱ vutte, Ānanda,||<br />
					Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ, samma Ghaṭīkāra,||<br />
					kiɱ pana tena muṇḍakena samaṇakena diṭṭhenā" ti?|| ||</p>

					<p class="f4">Tatiyam pi kho Ānanda,||<br />
					Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Āyāma, samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Evaɱ vutte, Ānanda,||<br />
					Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ, samma Ghaṭīkāra,||<br />
					kiɱ pana tena muṇḍakena samaṇakena diṭṭhenā" ti?|| ||</p>

					<p class="f4">"Tena hi, samma Jotipāla,||<br />
					sottiɱ sināniɱ ādāya nadiɱ gamissāma sināyitun" ti.|| ||</p>

					<p class="f4">"Evaɱ sammā" ti kho Ānanda,||<br />
					Jotipālo māṇavo Ghaṭīkārassa kumbhakārassa paccassosi.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo sottiɱ sināniɱ ādāya nadiɱ agamaɱsu sināyituɱ.</p>

					<p class="f4">Atha kho, Ānanda,||<br />
					Ghaṭīkāro kumbhakāro Jotipālaɱ māṇavaɱ āmantesi:|| ||</p>

					<p class="f4">"Ayaɱ, samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">Āyāma samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Evaɱ vutte Ānanda Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ, samma Ghaṭīkāra,||<br />
					kiɱ pana <a id="pg47"><span class="f2 g"><b>[47]</b></span></a> tena muṇḍakena samaṇakena diṭṭhenā" ti?|| ||</p>

					<p class="f4">Dutiyam pi kho Ānanda Ghaṭīkāro kumbhakāro Jotipālaɱ māṇavaɱ etad avoca:|| ||</p>

					<p class="f4">"Ayaɱ, samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">Āyāma samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Evaɱ vutte Ānanda Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ, samma Ghaṭīkāra,||<br />
					kiɱ pana tena muṇḍakena samaṇakena diṭṭhenā" ti?|| ||</p>

					<p class="f4">Tatiyam pi kho Ānanda Ghaṭīkāro kumbhakāro Jotipālaɱ māṇavaɱ etad avoca:|| ||</p>

					<p class="f4">"Ayaɱ samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">'Āyāma samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Tatiyam pi kho Ānanda,||<br />
					Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ samma Ghaṭīkāra,||<br />
					kiɱ pana tena muṇḍakena samaṇakena diṭṭhenā" ti?|| ||</p>

					<p class="f4">Atha kho, Ānanda,||<br />
					Ghaṭīkāro kumabhakāro Jotipālaɱ māṇavaɱ ovaṭṭikāya parāmasitvā etad avoca:|| ||</p>

					<p class="f4">"Ayaɱ samma Jotipāla,||<br />
					Kassapassa Bhagavato arahato Sammā Sambuddhassa avidūre ārāmo.|| ||</p>

					<p class="f4">Āyāma samma Jotipāla,||<br />
					Kassapaɱ Bhagavantaɱ arahantaɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Atha kho, Ānanda,||<br />
					Jotipālo māṇavo ovaṭṭikaɱ viniveṭhetvā Ghaṭīkāraɱ kumbhakāraɱ etad avoca:|| ||</p>

					<p class="f4">"Alaɱ samma Ghaṭīkāra,||<br />
					kiɱ pana tena muṇḍakena samaṇakena diṭṭhenā" ti?|| ||</p>

					<p class="f4">Atha kho, Ānanda,||<br />
					Ghaṭīkāro kumbhakāro Jotipālaɱ māṇavaɱ sīsanahātaɱ kesesu parāmasitvā etad avoca:|| ||</p>

					<p class="f4">"Ayaɱ, samma Jotipāla,||<br />
					Kassapassa Bhagavato avidūre ārāmo.|| ||</p>

					<p class="f4">Āyāma, samma Jotipāla,||<br />
					Kassapaɱ Bhagavantaɱ arahataɱ Sammā Sambuddhaɱ dassanāya upasaṅkamissāma.|| ||</p>

					<p class="f4">Sādhusammataɱ hi me tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">Atha kho, Ānanda,||<br />
					Jotipālassa māṇavassa etad ahosi:|| ||</p>

					<p class="f4">"Acchariyaɱ vata bho,||<br />
					abbhūtaɱ vata bho.|| ||</p>

					<p class="f4">Yatra hi nāmāyaɱ Ghaṭīkāro kumbhakāro ittarajacco samāno amhākaɱ sīsanahātānaɱ kesesu parāmasitabbaɱ maññissati.|| ||</p>

					<p class="f4">'Na vat'idaɱ orakaɱ maññe bhavissatī'" ti.|| ||</p>

					<p class="f4">Ghaṭīkāraɱ kumbhakāraɱ etad avoca:|| ||</p>

					<p class="f4">"Yāvetadohi pi, samma Ghaṭīkārā" ti.|| ||</p>

					<p class="f4">"Yāvetadohi pi, samma Jotipāla,||<br />
					tathā hi pana <a id="pg48"><span class="f2 g"><b>[48]</b></span></a>  me sādhusammataɱ tassa Bhagavato dassanaɱ arahato Sammā Sambuddhassā" ti.|| ||</p>

					<p class="f4">"Tena hi, samma Ghaṭīkāra,||<br />
					muñca gamissāmā" ti.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo yena Kassapo Bhagavā arahaɱ Sammā Sambuddho ten'upasaṅkamiɱsu.|| ||</p>

					<p class="f4">Upasaṅkamitvā Ghaṭīkāro kumbhakāro Kassapaɱ Bhagavantaɱ arahantaɱ Sammā Sambuddhaɱ abhivādetvā eka-m-antaɱ nisīdi.|| ||</p>

					<p class="f4">Jotipālo pana māṇavo Kassapena Bhagavatā arahatā Sammā Sambuddhena saddhiɱ sammodi,||<br />
					sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Ānanda,||<br />
					Ghaṭīkāro kumbhakāro Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4">"Ayaɱ me, bhante,||<br />
					Jotipālo māṇavo sahāyo piyasahāyo,||<br />
					imassa Bhagavā dhammaɱ desetū" ti.|| ||</p>

					<p class="f4">Atha kho, Ānanda,||<br />
					Kassapo Bhagavā arahaɱ Sammā Sambuddho Ghaṭīkārañ ca kumbhakāraɱ Jotipālañ ca māṇavaɱ dhammiyā kathāya sandassesi,||<br />
					samādapesi,||<br />
					samuttejesi,||<br />
					samp'ahaɱsesi.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo Kassapena Bhagavatā arahatā Sammā Sambuddhena dhammiyā kathāya sanda-s-sitā||<br />
					samāda-pitā||<br />
					samutte-jitā||<br />
					samp'ahaɱsitā||<br />
					Kassapassa Bhagavato arahato Sammā Sambuddhassa bhāsitaɱ abhinan'ditvā anumo-ditvā uṭṭhāy'āsanā Kassapaɱ Bhagavantaɱ arahantaɱ Sammā Sambuddhaɱ abhivādetvā padakkhiṇaɱ katvā pakkamiɱsu.|| ||</p>

					<p class="f4">Atha kho, Ānanda,||<br />
					Jotipālo māṇavo Ghaṭīkāraɱ kumbhakāraɱ etad avoca:|| ||</p>

					<p class="f4">"Imaɱ nu tvaɱ, samma Ghaṭīkāra,||<br />
					dhammaɱ suṇanto,||<br />
					atha ca pana na agārasmā anagāriyaɱ pabbajasī" ti?|| ||</p>

					<p class="f4">"Nanu maɱ, samma Jotipāla,||<br />
					jānāsi:||<br />
					andhe jiṇṇe mātā-pitaro posemī" ti?</p>

					<p class="f4">"Tena hi, samma Ghaṭīkāra,||<br />
					ahaɱ agārasmā anagāriyaɱ pabbajissāmī" ti.|| ||</p>

					<p class="f4">Atha kho, Ānanda,||<br />
					Ghaṭīkāro ca kumbhakāro Jotipālo ca māṇavo yena Kassapo Bhagavā arahaɱ Sammā Sambuddho <a id="pg49"><span class="f2 g"><b>[49]</b></span></a> ten'upasaṅkamiɱsu.|| ||</p>

					<p class="f4">Upasaɱkamitvā Kassapaɱ Bhagavantaɱ arahantaɱ Sammā Sambuddhaɱ abhivādetvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho, Ānanda,||<br />
					Ghaṭīkāro kumbhakāro Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4">"Ayaɱ me bhante,||<br />
					Jotipālo māṇavo sahāyo piyasahāyo.|| ||</p>

					<p class="f4">Imaɱ Bhagavā pabbājetu" ti.|| ||</p>

					<p class="f4">Alattha kho, Ānanda,||<br />
					Jotipālo māṇavo Kassapassa Bhagavato arahato Sammā Sambuddhassa santike pabbajjaɱ alattha upasampadaɱ.|| ||</p>

					<p class="f4">Atha kho, Ānanda,||<br />
					Kassapo Bhagavā arahaɱ Sammā Sambuddho acir'ūpasampanne Jotipāle māṇave addhamāsūpasampanne Vebhaḷiṅge yath-ā-bhirantaɱ viharitvā yena Bārāṇasī tena cārikaɱ pakkāmi.|| ||</p>

					<p class="f4">Anupubbena cārikaɱ caramāno yena Bārāṇasī tad avasari.|| ||</p>

					<p class="f4">Tatra sudaɱ, Ānanda,||<br />
					Kassapo Bhagavā arahaɱ Sammā Sambuddho Bāraṇasiyaɱ viharati Isipatane Migadāye.|| ||</p>

					<p class="f4">Assosi kho Ānanda, Kikī Kāsirājā:|| ||</p>

					<p class="f4">"Kassapo kira Bhagavā arahaɱ Sammā Sambuddho Bārāṇasiɱ anuppatto,||<br />
					Bārāṇasiyaɱ viharati Isipatane Migadāye" ti.|| ||</p>

					<p class="f4">Atha kho, Ānanda,||<br />
					Kikī Kāsirājā bhadrāni bhadrāni yānāni yojāpetvā bhadraɱ yānaɱ abhiruhitvā bhadrehi bhadrehi yānehi Bārāṇasiyā niyyāsi mahatā rājānubhāvena Kassapaɱ Bhagavantaɱ arahantaɱ Sammā Sambuddhaɱ dassanāya.|| ||</p>

					<p class="f4">Yāvatikā yānassa bhūmi yānena gantvā yānā paccorohitvā pattiko va yena Kassapo Bhagavā arahaɱ Sammā Sambuddho ten'upasaṅkami.|| ||</p>

					<p class="f4">Upasaṅkamitvā Kassapaɱ Bhagavantaɱ arahantaɱ Sammā Sambuddhaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinnaɱ kho, Ānanda, Kikiɱ Kāsirājānaɱ Kassapo Bhagavā arahaɱ Sammā Sambuddho dhammiyā kathāya sandessesi,||<br />
					samādapesi,||<br />
					samuttejesi,||<br />
					samp'ahaɱsesi.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapena Bhagavatā arahatā Sammā Sambuddhena dhammiyā kathāya,||<br />
					sanda-s-sito,||<br />
					samāda-pito,||<br />
					samutte-jito,||<br />
					samp'ahaɱsito,||<br />
					Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4"><a id="pg50"><span class="f2 g"><b>[50]</b></span></a> "Adhivāsetu me, bhante,||<br />
					Bhagavā svātanāya bhattaɱ saddhiɱ bhikkhu-saṅghenā" ti.|| ||</p>

					<p class="f4">Adhivāsesi kho, Ānanda,||<br />
					Kassapo Bhagavā arahaɱ Sammā Sambuddho tuṇhī-bhāvena.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapassa Bhagavato arahato Sammā Sambuddhassa adhivāsanaɱ viditvā uṭṭhāy'āsanā Kassapaɱ Bhagavantaɱ arahantaɱ Sammā Sambuddhaɱ abhivādetvā padakkhiṇaɱ katvā pakkāmi.|| ||</p>

					<p class="f4">Atha kho, Ānanda,||<br />
					Kikī Kāsirājā tassa rattiyā accayena sake nivesane paṇītaɱ khādanīyaɱ bhojanīyaɱ paṭiyādāpetvā paṇḍumuṭikassa sālino vicitakāḷakaɱ aneka-sūpaɱ aneka-vyañjanaɱ,||<br />
					Kassapassa Bhagavato arahato Sammā Sambuddhassa kālaɱ ārocāpesi:|| ||</p>

					<p class="f4">"Kālo bhante, niṭṭhitaɱ bhattan" ti.|| ||</p>

					<p class="f4">Atha kho, Ānanda,||<br />
					Kassapo Bhagavā arahaɱ Sammā Sambuddho pubbaṇha-samayaɱ nivāsetvā patta-cīvaraɱ ādāya yena Kikissa Kāsirañño nivesanaɱ ten'upasaṅkami,||<br />
					upasaṅkamitvā paññatte āsane nisīdi saddhiɱ bhikkhu-saṅghena.|| ||</p>

					<p class="f4">Atha kho, Ānanda,||<br />
					Kikī Kāsirājā Buddhapamukhaɱ bhikkhu-saṅghaɱ paṇītena khādanīyena bhojanīyena sahatthā santappesi,||<br />
					sampavāresi.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapaɱ Bhagavantaɱ arahantaɱ Sammā Sambuddhaɱ bhuttāviɱ onita-patta-pāṇiɱ aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Ānanda,||<br />
					Kikī Kāsirājā Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4">"Adhivāsetu me, bhante,||<br />
					Bhagavā Bārāṇasiyaɱ vassāvāsaɱ,||<br />
					eva-rūpaɱ Saṅghassa upaṭṭhānaɱ bhavissatī" ti.|| ||</p>

					<p class="f4">"Alaɱ mahārāja,||<br />
					adhivuttho me vassāvāso" ti.|| ||</p>

					<p class="f4">Dutiyam pi kho, Ānanda,||<br />
					Kikī Kāsirājā Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4">"Adhivāsetu me bhante,||<br />
					Bhagavā Bārāṇasiyaɱ vassāvāsaɱ,||<br />
					eva-rūpaɱ Saṅghassa upaṭṭhānaɱ bhavissatī" ti.|| ||</p>

					<p class="f4">"Alaɱ mahārāja,||<br />
					adhivuttho me vassāvāso" ti.|| ||</p>

					<p class="f4">Tatiyam pi kho Ānanda,||<br />
					Kikī Kāsirājā Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4">"Adhivāsetu me bhante,||<br />
					Bhagavā Bārāṇasiyaɱ vassāvāsaɱ,||<br />
					eva-rūpaɱ Saṅghassa upaṭṭhānaɱ bhavissatī" ti.|| ||</p>

					<p class="f4">"Alaɱ mahārāja,||<br />
					adhivuttho me vassāvāso" ti.|| ||</p>

					<p class="f4">Atha kho, Ānanda, Kikissa Kāsirañño:|| ||</p>

					<p class="f4">"Na me Kassapo Bhagavā <a id="pg51"><span class="f2 g"><b>[51]</b></span></a> arahaɱ Sammā Sambuddho adivāseti Bārāṇasiyaɱ vassāvāsan" ti ahu-d-eva aññathattaɱ,||<br />
					ahu domanassaɱ.|| ||</p>

					<p class="f4">Atha kho, Ānanda,||<br />
					Kikī Kāsirājā Kassapaɱ Bhagavantaɱ arahantaɱ Sammā Sambuddhaɱ etad avoca:|| ||</p>

					<p class="f4">"Atthi nu te bhante,||<br />
					añño koci mayā upaṭṭhākataro" ti?|| ||</p>

					<p class="f4">"Atthi, mahārāja,||<br />
					Vebhaḷiṅgaɱ nāma gāmani-gamo.|| ||</p>

					<p class="f4">Tattha Ghaṭīkāro nāma kumbhakāro.|| ||</p>

					<p class="f4">So me upaṭṭhāko aggupaṭṭhāko.|| ||</p>

					<p class="f4">Tuyhaɱ kho pana mahārāja:|| ||</p>

					<p class="f4">'Na me Kassapo Bhagavā arahaɱ Sammā Sambuddho adivāseti Bārāṇasiyaɱ vassāvāsanti,||<br />
					atthi aññathattaɱ atthi domanassaɱ.'|| ||</p>

					<p class="f4">Ta-y-idaɱ Ghaṭīkāre kumbhakāre n'atthi na ca bhavissati.|| ||</p>

					<p class="f4">Ghaṭīkāro kho, mahārāja, kumabhakāro||<br />
					Buddhaɱ saraṇaɱ gato,||<br />
					dhammaɱ saraṇaɱ gato,||<br />
					Saṅghaɱ saraṇaɱ gato.|| ||</p>

					<p class="f4">Ghaṭīkāro kho, mahārāja, kumbhakāro||<br />
					pāṇ-ā-tipātā paṭivirato,||<br />
					adinn'ādāna paṭivirato,||<br />
					kāmesu micchā-cārā paṭivirato,||<br />
					musā-vādā paṭivirato,||<br />
					surā-mera-yamajja-pamā-daṭṭhānā paṭivirato.|| ||</p>

					<p class="f4">Ghaṭīkāro kho, mahārāja, kumbhakāro||<br />
					Buddhe avecca-p-pasādena samannāgato,||<br />
					dhamme avecca-p-pasādena samannāgato||<br />
					saṅghe avecca-p-pasādena samannāgato,||<br />
					ariya-kantehi sīlehi samannāgato.|| ||</p>

					<p class="f4">Ghaṭīkāro kho, mahārāja, kumabhakāro||<br />
					dukkhe nikkankho,||<br />
					dukkha-samudaye nikkankho,||<br />
					dukkha-nirodhe nikkankho,||<br />
					dukkha-nirodha-gāminiyā paṭipadāya nikkankho.|| ||</p>

					<p class="f4">Ghaṭīkāro kho, mahārāja, kumabhakāro||<br />
					eka-bhattiko brahma-cārī sīlavā kalyāṇa-dhammo.|| ||</p>

					<p class="f4">Ghaṭīkāro kho, mahārāja, kumabhakāro||<br />
					nikkhittamaṇisuvaṇṇo,||<br />
					apetajāta-rūpa-rajato.|| ||</p>

					<p class="f4">Ghaṭīkāro kho, mahārāja,||<br />
					kumbhakāro na musalena||<br />
					na sahatthā paṭhaviɱ khaṇati.|| ||</p>

					<p class="f4">Yaɱ hoti kulapaluggaɱ vā mūsikukkāro vā taɱ kāmena āharitvā bhājanaɱ karitvā evam āha:|| ||</p>

					<p class="f4">"Ettha yo icchati taṇḍulapabhivattāni vā||<br />
					muggapabhivattāni vā||<br />
					kalāyapabhivattāni vā||<br />
					nikkhi-pitvā yaɱ icchati taɱ haratu" ti.|| ||</p>

					<p class="f4">Ghaṭīkāro kho, mahārāja, kumbhakāro||<br />
					andhe <a id="pg52"><span class="f2 g"><b>[52]</b></span></a> jiṇṇe mātā-pitaro poseti.</p>

					<p class="f4">Ghaṭīkāro kho, mahārāja, kumbhakāro||<br />
					pañcannaɱ ora-m-bhāgiyānaɱ saɱyojanānaɱ pari-k-khayā opapātiko tattha parinibbāyī anāvattidhammo tasmā lokā.</p>

					<p class="f4">Ekam idāhaɱ, mahārāja,||<br />
					samayaɱ Vebhaḷiṅge gāmani-game viharāmi.|| ||</p>

					<p class="f4">Atha khv'āhaɱ, maharāja,||<br />
					pubbaṇha-samayaɱ nivāsetvā patta-cīvaraɱ ādāya yena Ghaṭīkārassa kumbhakārassa mātā-pitaro ten'upasaṅkamiɱ.|| ||</p>

					<p class="f4">Upasaṅkamitvā Ghaṭīkārassa kumbhakārassa mātā-pitaro etad avocaɱ:|| ||</p>

					<p class="f4">'Handa ko nu kho ayaɱ bhaggavo gato' ti?|| ||</p>

					<p class="f4">'Nikkhanto kho te bhante upaṭṭhāko,||<br />
					ato kumhiyā odanaɱ gahetvā pariyogā sūpaɱ gahetvā paribhuñjā' ti.|| ||</p>

					<p class="f4">Atha khv'āhaɱ, mahārāja,||<br />
					kumbhiyā odanaɱ gahetvā pariyogā sūpaɱ gahetvā paribhuñjitvā uṭṭhāy'āsanā pakkamiɱ.|| ||</p>

					<p class="f4">Atha kho, mahārāja,||<br />
					Ghaṭīkāro kumbhakāro yena mātā-pitaro ten'upasaṅkami.|| ||</p>

					<p class="f4">Upasaṅkamitvā mātā-pitaro etad avoca:|| ||</p>

					<p class="f4">'Ko kumbhiyā odanaɱ gahetvā pariyogā sūpaɱ gahetvā paribhuñjitvā uṭṭhāy āsanā pakkanto' ti?|| ||</p>

					<p class="f4">'Kassapo tāta, Bhagavā arahaɱ Sammā Sambuddho kumbhiyā odanaɱ gahetvā pariyogā sūpaɱ gahetvā paribhuñjitvā uṭṭhāy'āsanā pakkanto' ti.|| ||</p>

					<p class="f4">Atha kho, maharāja,||<br />
					Ghaṭīkārassa kumbhakārassa etad ahosi:|| ||</p>

					<p class="f4">'Lābhā vata me,||<br />
					su-laddhaɱ vata me||<br />
					yassa me Kassapo Bhagavā arahaɱ Sammā Sambuddho evaɱ ahivissattho' ti.|| ||</p>

					<p class="f4">Atha kho mahārāja,||<br />
					Ghaṭīkāraɱ kumbhakāraɱ addhamāsaɱ pīti-sukhaɱ na vijahi sattāhaɱ mātā-pitunnaɱ.|| ||</p>

					<p class="f4">Ekam idāhaɱ, mahārāja,||<br />
					samayaɱ tatth'eva Vebhaḷiṅge gāmani-game viharāmi.|| ||</p>

					<p class="f4">Atha khv'āhaɱ, mahārāja,||<br />
					pubbaṇha-samayaɱ nivāsetvā patta-cīvaraɱ ādāya yena Ghaṭīkārassa kumbhakārassa mātā-pitaro ten'upasaṅkamiɱ,||<br />
					upasaṅkamitvā Ghaṭīkārassa kumbhakārassa mātā-pitaro etad avocaɱ:|| ||</p>

					<p class="f4">'Handa ko nu kho ayaɱ bhaggavo gato' ti?|| ||</p>

					<p class="f4">'Nikkhanto kho te bhante,||<br />
					upaṭṭhāko,||<br />
					ato khaḷopiyā kummāsaɱ gahetvā pariyogā sūpaɱ gahetvā paribhuñjā' ti.|| ||</p>

					<p class="f4">Atha khv'āhaɱ, mahārāja,||<br />
					khaḷopiyā kummāsaɱ gahetvā pariyogā <a id="pg53"><span class="f2 g"><b>[53]</b></span></a> sūpaɱ gahetvā paribhuñjitvā uṭṭhāy'āsanā pakkamiɱ.|| ||</p>

					<p class="f4">Atha kho mahārāja,||<br />
					Ghaṭīkāro kumbhakāro yena mātā-pitaro ten'upasaṅkami,||<br />
					upasaṅkamitvā mātā-pitaro etad avoca:|| ||</p>

					<p class="f4">'Ko khaḷopiyā kummāsaɱ gahetvā pariyogā sūpaɱ gahetvā paribhuñjitvā uṭṭhāy āsanā pakkanto' ti?|| ||</p>

					<p class="f4">'Kassapo tāta,||<br />
					Bhagavā arahaɱ Sammā Sambuddho khaḷopiyā kummāsaɱ gahetvā pariyogā sūpaɱ gahetvā paribhuñjitvā uṭṭhāy āsanā pakkanto' ti.|| ||</p>

					<p class="f4">Atha kho, mahārāja, Ghaṭīkārassa kumbhakārassa etad ahosi:|| ||</p>

					<p class="f4">'Lābhā vata me,||<br />
					su-laddhaɱ vata me,||<br />
					yassa me Kassapo Bhagavā arahaɱ Sammā Sambuddho evaɱ abhavissattho' ti.|| ||</p>

					<p class="f4">Atha kho, mahārāja,||<br />
					Ghaṭīkāraɱ kumbhakāraɱ addhamāsaɱ pīti-sukhaɱ na vijahi,||<br />
					sattāhaɱ mātā-pitunnaɱ.|| ||</p>

					<p class="f4">Ekam idāhaɱ, mahārāja,||<br />
					samayaɱ tatth'eva Vebhaḷiṅge gāmani-game viharāmi.|| ||</p>

					<p class="f4">Tena kho pana samayena kuṭi ovassati.|| ||</p>

					<p class="f4">Atha khv'āhaɱ mahārāja,||<br />
					bhikkhū āmantesiɱ:|| ||</p>

					<p class="f4">'Gacchatha bhikkhave,||<br />
					Ghaṭīkārassa kumbhakārassa nivesane tiṇaɱ jānāthā' ti.|| ||</p>

					<p class="f4">Evaɱ vutte mahārāja,||<br />
					bhikkhū maɱ etad avocuɱ:|| ||</p>

					<p class="f4">'N'atthi kho bhante,||<br />
					Ghaṭīkārassa kumbhakārassa nivesane tiṇaɱ,||<br />
					atthi ca khvāssa āvesanaɱ tiṇacchadanan' ti.|| ||</p>

					<p class="f4">'Gacchatha bhikkhave, Ghaṭīkārassa kumbhakārassa āvesanaɱ uttiṇaɱ karothā' ti.|| ||</p>

					<p class="f4">Atha kho te, mahārāja bhikkhū Ghaṭīkārassa kumabhakārassa āvesanaɱ uttiṇam akaɱsu.|| ||</p>

					<p class="f4">Atha kho, mahārāja,||<br />
					Ghaṭīkārassa kumabhakārassa mātā-pitaro bhikkhū etad avocuɱ:|| ||</p>

					<p class="f4">'Ke āvesanaɱ uttiṇaɱ karontī' ti?|| ||</p>

					<p class="f4">'Bhikkhū, bhagini,||<br />
					Kassapassa Bhagavato arahato Sammā Sambuddhassa kuṭi ovassatī' ti.|| ||</p>

					<p class="f4">'Haratha bhante,||<br />
					haratha bhadramukhā' ti.|| ||</p>

					<p class="f4">Atha kho mahārāja,||<br />
					Ghaṭīkāro kumbhakāro yena mātā-pitaro ten'upasaṅkami,||<br />
					upasaṅkamitvā mātā-pitaro etad avoca:|| ||</p>

					<p class="f4">'Ke āvesanaɱ uttiṇamakaɱsū' ti?|| ||</p>

					<p class="f4">'Bhikkhū tāta,||<br />
					Kassapassa kira Bhagavato arahato Sammā Sambuddhassa kuṭi ovassatī' ti.|| ||</p>

					<p class="f4">Atha kho mahārāja,||<br />
					Ghaṭīkārassa kumbhakārassa etad ahosi:|| ||</p>

					<p class="f4">'Lābhā vata me,||<br />
					su-laddhaɱ vata me,||<br />
					yassa me Kassapo Bhagavā arahaɱ Sammā Sambuddho evaɱ abhivissattho' ti.|| ||</p>

					<p class="f4">Atha kho mahārāja,||<br />
					Ghaṭīkāraɱ kumbha- <a id="pg54"><span class="f2 g"><b>[54]</b></span></a> kāraɱ addhamāsaɱ pīti-sukhaɱ na vijahi,||<br />
					sattāhaɱ mātā-pitunnaɱ.|| ||</p>

					<p class="f4">Atha kho taɱ, mahārāja āvesanaɱ sabbaɱ temāsaɱ ākāsacchadanaɱ aṭṭhāsi,||<br />
					na cātivassi.|| ||</p>

					<p class="f4">Eva-rūpo ca, mahārāja,||<br />
					Ghaṭīkāro kumbhakāro ti.|| ||</p>

					<p class="f4">Lābhā bhante,||<br />
					Ghaṭīkārassa kumbhakārassa,||<br />
					su-laddhaɱ.|| ||</p>

					<p class="f4">Bhante, Ghaṭīkārassa kumbhakārassa yassa Bhagavā evaɱ abhivissattho ti.|| ||</p>

					<p class="f4">Atha kho, Ānanda,||<br />
					Kikī Kāsirājā Ghaṭīkārassa kumbhakārassa pañca-mattāni taṇḍulavāhasatāni pāhesi paṇḍumuṭikassa sālino tadupiyañ ca sūpeyyaɱ.|| ||</p>

					<p class="f4">Atha kho te, Ānanda,||<br />
					rājapurisā Ghaṭīkāraɱ kumbhakāraɱ upasaṅkamitvā etad avocuɱ:|| ||</p>

					<p class="f4">"Imāni te bhante,||<br />
					pañca-mattāni taṇḍulavāhasatāni Kikinā Kāsirājena pahitāni paṇḍumuṭikassa sālino tadupiyañ ca sūpeyyaɱ.|| ||</p>

					<p class="f4">'Tāni bhante, patigaṇhātu'" ti.|| ||</p>

					<p class="f4">"Rājā kho bhahukicco bahu-karaṇiyo,||<br />
					alaɱ me rañño va hotū" ti.|| ||</p>

					<p class="f4">Siyā kho pana te Ānanda, evam assa:|| ||</p>

					<p class="f4">"Añño nūna tena samayena Jotipālo māṇavo ahosī" ti.|| ||</p>

					<p class="f4">Na kho pan'etaɱ Ānanda, evaɱ daṭṭhabbaɱ.|| ||</p>

					<p class="f4">Ahaɱ tena samayena Jotipālo māṇavo ahosin' ti.|| ||</p>

					<p class="f4">Idam avoca Bhagavā atta-mano āyasmā Ānando Bhagavato bhāsitaɱ abhinandī ti.</p>

					<p class="ctr">Ghaṭīkāra Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>