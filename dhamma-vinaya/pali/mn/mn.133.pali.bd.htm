<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 133. Maha Kaccana explains Bhaddekaratta Sutta to the Bhikkhus. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 133: Mahā Kaccāna-Bhadd'Eka-Ratta Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaṇga Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p133">Sutta 133</a></h4>

					<h1>Mahā Kaccāna-Bhadd'Eka-Ratta Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg192"><span class="f2 g"><b>[192]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.133.chlm.sbb.htm#p1">chlm</a>][<a href="../../../dhamma-vinaya/pts/mn/mn.133.horn.pts.htm#p1">pts</a>][<a href="../../../dhamma-vinaya/mnl/mn/mn.133.upal.mnl.htm#p1">upal</a>][<a href="../../../dhamma-vinaya/ati/mn/mn.133.than.dto.htm#p1">than</a>]</span> Evaṃ me sutaṃ:</p>

					<p class="f4">Ekaṃ samayaṃ Bhagavā Rājagahe viharati Tapodārāme.|| ||</p>

					<p class="f4">Atha kho āyasmā Samiddhi rattiyā paccūsa-samayaṃ paccu-ṭṭhāya yena tapodo ten'upasaṇkami.|| ||</p>

					<p class="f4">Gattāni parisiñcituṃ.|| ||</p>

					<p class="f4">Tapode gattāni parisiñcitvā pacc'uttaritvā eka-cīvaro aṭṭhāsi gattāni pubb-ā-paya-māno.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaṃ tapodaṃ obhāsetvā yen'āyasmā Samiddhi,||<br />
					ten'upasaṇkami,||<br />
					upasaṇkamitvā ekamattaṃ aṭṭhāsi,||<br />
					eka-m-antaṃ ṭhitā kho sā devatā āyasmantaṃ Samiddhiṃ etad avoca:|| ||</p>

					<p class="f4">'Dhāresi tvaṃ bhikkhu,||<br />
					bhaddekarattassa uddesañca vibhaṇgañcā' ti?|| ||</p>

					<p class="f4">Na kho ahaṃ āvuso,||<br />
					dhāremi bhaddekarattassa uddesañca vibhaṇgañca.|| ||</p>

					<p class="f4">Tvaṃ pan'āvuso,||<br />
					dhāresi bhaddekarattassa uddesañca vibhaṇgañcāti?|| ||</p>

					<p class="f4">Aham pi kho bhikkhu,||<br />
					na dhāremi bhaddekarattassa uddesañca vibhaṇgañca.|| ||</p>

					<p class="f4">Dhāresi pana tvaṃ bhikkhu,||<br />
					bhaddekarattiyo gāthāti.|| ||</p>

					<p class="f4">Na kho ahaṃ āvuso,||<br />
					dhāremi bhaddekarattiyo gāthāti.|| ||</p>

					<p class="f4">Tvaṃ pan'āvuso,||<br />
					dhāresi bhaddekarattiyo gāthāti?|| ||</p>

					<p class="f4">Aham pi kho bhikkhu,||<br />
					na dhāremi bhaddekarattiyo gāthā.|| ||</p>

					<p class="f4">Uggaṇhāhi tvaṃ bhikkhu,||<br />
					bhaddekarattassa uddesañca vibhaṇgañca.|| ||</p>

					<p class="f4">Pariyāpuṇāhi tvaṃ bhikkhu,||<br />
					bhaddekarattassa uddesañca vibhaṇgañca.|| ||</p>

					<p class="f4">Attha-saṃhito bhikkhu,||<br />
					bhaddekarattassa uddeso ca vibhaṇgo ca ādiBrahma-cariyako' ti.|| ||</p>

					<p class="f4">Idam avoca sā devatā,||<br />
					idaṃ vatvā tatth'evantara-dhāyi.|| ||</p>

					<p class="f4">Atha kho āyasmā Samiddhi tassā rattiyā accayena yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho āyasmā Samiddhi Bhagavantaṃ etad avoca.|| ||</p>

					<p class="f4">Idh'āhaṃ bhante,||<br />
					rattiyā paccūsa-samayaṃ paccu-ṭṭhāya yena tapodo1 ten'upasaṇkami.|| ||</p>

					<p class="f4">Gattāni parisiñcituṃ.|| ||</p>

					<p class="f4"><a id="pg193"><span class="f2 g"><b>[193]</b></span></a> tapode gattāni parisiñcitvā pacc'uttaritvā eka-cīvaro aṭṭhāsiṃ gattāni pubb-ā-paya-māno.|| ||</p>

					<p class="f4">Atha kho bhante,||<br />
					aññatarā devatā abhikkantāya rattiyā abhikkanta-vaṇṇo kevala-kappaṃ tapodaṃ obhāsetvā yenāhaṃ ten'upasaṇkami.|| ||</p>

					<p class="f4">Upasaṇkamitvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhitā kho bhante,||<br />
					sā devatā maṃ etad avoca:|| ||</p>

					<p class="f4">Dharesi tvaṃ bhikkhu,||<br />
					bhaddekarattassa uddesañca vibhaṇgañcāti?|| ||</p>

					<p class="f4">Evaṃ vutte ahaṃ bhante,||<br />
					taṃ devataṃ etad avocaṃ: na kho ahaṃ āvuso,||<br />
					dhāremi bhaddekarattassa uddesañca vibhaṇgañca.|| ||</p>

					<p class="f4">Tvaṃ pana āvuso,||<br />
					dhāresi bhaddekaratassa uddesañca vibhaṇgañcāti?|| ||</p>

					<p class="f4">Aham pi kho bhikkhu na dhāremi bhaddekarattassa uddesañca vibhaṇghañca.|| ||</p>

					<p class="f4">Dhāresi pana tvaṃ bhikkhu,||<br />
					bhaddekarattiyo gāthāti?|| ||</p>

					<p class="f4">Na kho ahaṃ āvuso,||<br />
					dhāremi bhaddekarattiyo gāthāti.|| ||</p>

					<p class="f4">Tvaṃ pan'āvuso,||<br />
					dhāresi bhaddekaratti gāthāti?|| ||</p>

					<p class="f4">Aham pi kho bhikkhu,||<br />
					na dhāremi bhaddekarattiyo gāthāti.|| ||</p>

					<p class="f4">Uggaṇhāhi tvaṃ bhikkhu,||<br />
					bhaddekarattassa uddesañca vibhaṇgañca.|| ||</p>

					<p class="f4">Pariyāpuṇāhi tvaṃ bhikkhu,||<br />
					bhaddekarattassa uddesañca,||<br />
					vibhaṇgañca.|| ||</p>

					<p class="f4">Dhārehi tvaṃ bhikkhu,||<br />
					bhaddekarattassa uddesañca vibhaṇgañca,||<br />
					attha-saṃhito bhikkhu,||<br />
					bhaddekarattassa uddeso ca vibhaṇgo ca ādiBrahma-cariyakoti.|| ||</p>

					<p class="f4">Idam avoca bhante,||<br />
					sā devatā.|| ||</p>

					<p class="f4">Idaṃ vatvā tatth'evantara-dhāyi.|| ||</p>

					<p class="f4">Sādhu me bhante,||<br />
					Bhagavā bhaddekarattassa uddesañca vibhaṇgañca desetuti.|| ||</p>

					<p class="f4">Tena hi bhikkhu,||<br />
					suṇāhi,||<br />
					sādhukaṃ mana-sikarohi,||<br />
					bhāsissāmīti.|| ||</p>

					<p class="f4">"Evaṃ bhante" ti kho āyasmā Samiddhi Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti santo ācikkhate munīti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaṃ vatvā Sugato uṭṭhāy āsanā vihāraṃ pāvisi.|| ||</p>

					<p class="f4">Atha kho tesaṃ bhikkhūnaṃ acira-pakkantassa Bhagavato etad ahosi: 'idaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti santo ācikkhate munīti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti.|| ||</p>

					<p class="f4"><a id="pg194"><span class="f2 g"><b>[194]</b></span></a> Atha kho tesaṃ bhikkhūnaṃ etad ahosi: 'ayaṃ kho āyasmā Mahā Kaccāno Satthu c'eva saṃvaṇṇito,||<br />
					sambhāvito ca viññūnaṃ sabrahma-cārīnaṃ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yannūna mayaṃ yen'āyasmā Mahā Kaccāno ten'upasaṇkameyyāma.|| ||</p>

					<p class="f4">Upasaṇkamitvā āyasmantaṃ Mahā Kaccānaṃ etam atthaṃ paṭipuccheyyāmā' ti.|| ||</p>

					<p class="f4">Atha kho te bhikkhū yen'āyasmā Mahā Kaccāno ten'upasaṇkamiṃsu.|| ||</p>

					<p class="f4">Upasaṇkamitvā āyasmatā Mahā-Kaccānena saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vitisāretvā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinnā kho te bhikkhū āyasmantaṃ Mahā Kaccānaṃ etad avocuṃ: 'idaṃ kho no āvuso Kaccāna,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti santo ācikkhate munīti.|| ||</p>

					<p class="f4">Tesaṃ no āvuso Kaccāna,||<br />
					amhākaṃ acira-pakkantassa Bhagavato etad ahosi: 'idaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti santo ācikkhate munīti.|| ||</p>

					<p class="f4">Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyā' ti.|| ||</p>

					<p class="f4">Tesaṃ no āvuso Kaccāna,||<br />
					amhākaṃ etad ahosi: 'ayaṃ kho āyasmā Mahā Kaccāno Satthu c'eva saṃvaṇṇito,||<br />
					sambhāvito ca viññūnaṃ sabrahma-cārīnaṃ,||<br />
					pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yannūna mayaṃ yen'āyasmā Mahā Kaccāno ten'upasaṇkameyyāma.|| ||</p>

					<p class="f4">Upasaṇkamitvā āyasmantaṃ Mahā Kaccānaṃ etam atthaṃ paṭipuccheyyāmā' ti.|| ||</p>

					<p class="f4">Vibhajatāyasmā Mahā Kaccānoti.|| ||</p>

					<p class="f4">Seyyathā pi āvuso,||<br />
					puriso sāratthiko sāgaravesī sārapariyesanaṃ caramāno mahato rukkhassa tiṭṭhato sāravato <a id="pg195"><span class="f2 g"><b>[195]</b></span></a> ati-k-kamm'eva mūlaṃ ati-k-kamma khandhaṃ sākhāpalāse sāraṃ pariyesitabbaṃ maññeyya.|| ||</p>

					<p class="f4">Evaṃ sampadam idaṃ,||<br />
					āyasmantānaṃ satthari sammukhībhute taṃ Bhagavantaṃ atisitvā amhe etam atthaṃ paṭipucjitabbaṃ maññatha.|| ||</p>

					<p class="f4">So 'h'āvuso Bhagavā jānaṃ jānāti,||<br />
					passaṃ passati,||<br />
					cakkhu-bhūto ñāṇa-bhūto dhamma-bhūto brahma-bhūto vattā pavattā atthassa ninnetā amatassa dātā dhammassāmi Tathāgato.|| ||</p>

					<p class="f4">So c'eva panetassa kālo ahosi yaṃ Bhagavantaṃ yeva etam atthaṃ paṭipuccheyyātha.|| ||</p>

					<p class="f4">Yathā vo Bhagavā vyākareyya,||<br />
					tathā naṃ dhāreyyāthāti.|| ||</p>

					<p class="f4">Addh'āvuso Kaccāna,||<br />
					Bhagavā jānaṃ jānāti,||<br />
					passaṃ passati cakkhu-bhūto ñāṇa-bhūto dhamma-bhūto vattā pavattā atthassa ninnetā amatassa dātā dhammassāmi Tathāgato.|| ||</p>

					<p class="f4">So c'eva panetassa kālo ahosi yaṃ Bhagavantaṃ yeva etam atthaṃ paṭipuccheyya*ma.|| ||</p>

					<p class="f4">Yathā no Bhagavā vyākareyya,||<br />
					tathā naṃ dhāreyyāma.|| ||</p>

					<p class="f4">Apic'āyasmā Mahā Kaccāno Satthuc'eva saṃvaṇṇito.|| ||</p>

					<p class="f4">Sambhāvito ca viññūnaṃ sabrahma-cārīnaṃ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Vibhajatāyasmā Mahā Kaccāno agaruṃ karitvāti.|| ||</p>

					<p class="f4">Tena āvuso,||<br />
					suṇātha,||<br />
					sādhukaṃ manasi karotha,||<br />
					bhāsissāmīti.|| ||</p>

					<p class="f4">Evam āvuso ti kho te bhikkhū āyasmato Mahā Kaccānassa paccassosuṃ.|| ||</p>

					<p class="f4">Āyasmā Mahā Kaccāno etad avoca:|| ||</p>

					<p class="f4">Yaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>

					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti santo ācikkhate munīti.|| ||</p>

					<p class="f4">Imassa kho ahaṃ āvuso,||<br />
					Bhagavatā saṇkhittena uddesassa uddiṭṭhassa vitthārena atthaṃ avibhattassa,||<br />
					evaṃ vitthārena atthaṃ ājānāmi.|| ||</p>

					<p class="f4">Kathañcāvuso,||<br />
					atītaṃ anvāgameti: iti me cakkhuṃ <a id="pg196"><span class="f2 g"><b>[196]</b></span></a> ahosi atītam addhānaṃ,||<br />
					iti rūpāti tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaṃ anvāgameti.|| ||</p>

					<p class="f4">Iti me sotaṃ ahosi atītamaddānaṃ,||<br />
					iti saddāti tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaṃ anvāgameti.|| ||</p>

					<p class="f4">Iti me ghānaṃ ahosi atītam addhānaṃ,||<br />
					iti ghāndhāti tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaṃ anvāgameti.|| ||</p>

					<p class="f4">Iti me jivhā ahosi atītam addhānaṃ,||<br />
					iti rasāti tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaṃ anvāgameti.|| ||</p>

					<p class="f4">Iti me kāyo ahosi atītam addhānaṃ,||<br />
					iti me phoṭṭhabbāti tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaṃ anvāgameti.|| ||</p>

					<p class="f4">Iti me mano ahosi atītam addhānaṃ,||<br />
					iti dhammāti tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandato atītaṃ anvāgameti.|| ||</p>

					<p class="f4">Evaṃ kho āvuso atītaṃ anvāgameti.|| ||</p>

					<p class="f4">Kathañcāvuso,||<br />
					atītaṃ nānvāgameti: iti me cakkhuṃ ahosi atitamaddhānaṃ,||<br />
					iti rūpāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me sotaṃ ahosi atītamaddhānaṃ,||<br />
					iti me saddāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me ghānaṃ ahosi atītam addhānaṃ,||<br />
					iti gandhāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me jivhā ahosi atītam addhānaṃ,||<br />
					iti rasāti tattha na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me kāyo ahosi atītam addhānaṃ,||<br />
					iti me phoṭṭhabbāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me mano ahosi atītam addhānaṃ,||<br />
					iti dhammāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandato atītaṃ nānvāgameti.|| ||</p>

					<p class="f4">Evaṃ kho āvuso atītaṃ nānvāgameti.|| ||</p>

					<p class="f4">Iti me saddāti na tattha chanda-rāgapaṭibaddhaṃ hoti viññāṇaṃ|| ||</p>

					<p class="f4">Na chanda-rāgapaṭibaddhattā viññāṇassa tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me ghānaṃ ahosi atītam addhānaṃ,||<br />
					iti gandhāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me jivhā ahosi atītam addhānaṃ,||<br />
					iti rasāti tattha na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me kāyo ahosi atītam addhānaṃ,||<br />
					iti me phoṭṭhabbāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaṃ nānvāgameti.|| ||</p>

					<p class="f4">Iti me mano ahosi atītam addhānaṃ,||<br />
					iti dhammāti na tattha chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandato atītaṃ nānvāgameti.|| ||</p>

					<p class="f4">Evaṃ kho āvuso atītaṃ nānvāgameti.|| ||</p>

					<p class="f4">Kathañcāvuso,||<br />
					anāgataṃ paṭikaṇkhati: iti me cakkhuṃ siyā anāgatam addhānaṃ,||<br />
					iti rūpāti a-p-paṭiladdhassa paṭilābhāya cittaṃ paṇidahati.|| ||</p>

					<p class="f4">Cetaso paṇidhānapaccayā tadabhinandati.|| ||</p>

					<p class="f4">Tadabhinandanto anāgataṃ paṭikaṇkhati.|| ||</p>

					<p class="f4">Iti me sotaṃ siyā anāgatam addhānaṃ,||<br />
					iti saddāti a-p-paṭiladdhassa paṭilābhāya cittaṃ paṇidahati.|| ||</p>

					<p class="f4">Cetaso paṇidhānapaccayā tadabhinandati.|| ||</p>

					<p class="f4">Tadabhinandanto anāgataṃ paṭikaṇkhati.|| ||</p>

					<p class="f4">Iti me ghānaṃ siyā anāgatam addhānaṃ.|| ||</p>

					<p class="f4">Iti gandhāti a-p-paṭiladdhassa paṭilābhāya cittaṃ paṇidahati.|| ||</p>

					<p class="f4">Cetaso paṇidhānapaccayā tadabhinandanti.|| ||</p>

					<p class="f4">Tadabhinandanto anāgataṃ paṭikaṇkhati.|| ||</p>

					<p class="f4">Iti me jivhā siyā anāgatam addhānaṃ,||<br />
					iti rasāti a-p-paṭiladdhassa paṭilābhāya cittaṃ paṇidahati.|| ||</p>

					<p class="f4">Cetaso paṇidhānapaccayā tadabhinandati.|| ||</p>

					<p class="f4">Tadabhinandanto anāgataṃ paṭikaṇkhati.|| ||</p>

					<p class="f4">Iti me kāyo siyā anāgatam addhānaṃ,||<br />
					iti phoṭṭhabbāti a-p-paṭiladdhassa paṭilābhāya cittaṃ paṇidahati.|| ||</p>

					<p class="f4">Paṇidhānapaccayā tadabhinandati.|| ||</p>

					<p class="f4">Tadabhinandanto anāgataṃ paṭikaṇkhati.|| ||</p>

					<p class="f4">Iti me mano siyā anāgatam addhānaṃ,||<br />
					<a id="pg197"><span class="f2 g"><b>[197]</b></span></a> iti dhammāti a-p-paṭiladdhassa paṭilābhāya cittaṃ paṇidahati.|| ||</p>

					<p class="f4">Paṇidhānapaccayā tadabhinandati.|| ||</p>

					<p class="f4">Tadabhinandanto anāgataṃ paṭikaṇkhati.|| ||</p>

					<p class="f4">Evaṃ kho āvuso anāgataṃ paṭikaṇkhati.|| ||</p>

					<p class="f4">Kathañcāvuso,||<br />
					anāgataṃ na paṭikaṇkhati: iti me cakkhuṃ siyā anāgatam addhānaṃ,||<br />
					iti rūpāti a-p-paṭiladdhassa paṭilābhāya cittaṃ na paṇidahati.|| ||</p>

					<p class="f4">Cetaso appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataṃ na paṭikaṇkhati.|| ||</p>

					<p class="f4">Iti me sotaṃ siyā anāgatam addhānaṃ,||<br />
					itisaddāti a-p-paṭiladdhassa paṭilābhāya cittaṃ na paṇidahati.|| ||</p>

					<p class="f4">Cetaso appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataṃ na paṭikaṇkhati.|| ||</p>

					<p class="f4">Iti me ghānaṃ siyā anāgatam addhānaṃ.|| ||</p>

					<p class="f4">Iti gandhāti a-p-paṭiladdhassa paṭilābhāya cittaṃ na paṇidahati.|| ||</p>

					<p class="f4">Cetaso appaṇidhānapaccayā na tadabhinandanti.|| ||</p>

					<p class="f4">Na tadabhinandanto anāgataṃ na paṭikaṇkhati.|| ||</p>

					<p class="f4">Iti me jivhā siyā anāgatam addhānaṃ,||<br />
					iti rasāti a-p-paṭiladdhassa paṭilābhāya cittaṃ na paṇidahati.|| ||</p>

					<p class="f4">Cetaso appapaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataṃ na paṭikaṇkhati.|| ||</p>

					<p class="f4">Iti me kāyo siyā anāgatam addhānaṃ,||<br />
					iti phoṭṭhabbāti a-p-paṭiladdhassa paṭilābhāya cittaṃ na paṇidahati.|| ||</p>

					<p class="f4">Appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataṃ na paṭikaṇkhati.|| ||</p>

					<p class="f4">Iti me mano siyā anāgatam addhānaṃ,||<br />
					iti dhammāti a-p-paṭiladdhassa paṭilābhāya cittaṃ na paṇidahati.|| ||</p>

					<p class="f4">Appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataṃ na paṭikaṇkhati.|| ||</p>

					<p class="f4">Evaṃ kho āvuso anāgataṃ na paṭikaṇkhati.|| ||</p>

					<p class="f4">Kathañcāvuso pacc'uppannesu dhammesu saṃhīrati: yañcāvuso cakkhuṃ ye ca rūpā,||<br />
					ubhayam etaṃ pacc'uppannānaṃ,||<br />
					tasmiṃ ce pacc'uppanne chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saṃhīrati.|| ||</p>

					<p class="f4">Yañcāvuso sotaṃ ye ca saddā,||<br />
					ubhayam etaṃ pacc'uppannānaṃ.|| ||</p>

					<p class="f4">Tasmiṃ ce pacc'uppanne chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandanti.|| ||</p>

					<p class="f4">Tadabhinandanto pacc'uppannesu dhammesu saṃhīrati.|| ||</p>

					<p class="f4">Yañcāvuso ghānaṃ ye ca gandhā,||<br />
					ubhayam etaṃ pacc'uppannānaṃ,||<br />
					tasmiṃ ce pacc'uppanne chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saṃhīrati.|| ||</p>

					<p class="f4">Yā cāvuso,||<br />
					jivhā ye ca rasā,||<br />
					ubhayam etaṃ pacc'uppannaṃ,tasmiṃ ce pacc'uppanne chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saṃhīrati.|| ||</p>

					<p class="f4">Yo cāvuso,||<br />
					kāyo ye ca phoṭṭhabbo,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saṃhīrati.|| ||</p>

					<p class="f4">Yo cāvuso,||<br />
					mano ye ca dhammā,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne chanda-rāgapaṭibaddhaṃ hoti viññāṇaṃ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saṃhīrati evaṃ kho āvuso,||<br />
					pacc'uppannesu dhammesu saṃhīrati.|| ||</p>

					<p class="f4">Kathañcāvuso pacc'uppannesu dhammesu na saṃhīrati: yañcāvuso,||<br />
					cakkhuṃ,||<br />
					ye ca rūpā,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saṃhīrati.|| ||</p>

					<p class="f4">Yañcāvuso,||<br />
					sotaṃ ye ca saddā,||<br />
					ubhayam etaṃ pacc'uppannaṃ,||<br />
					tasmiṃ <a id="pg198"><span class="f2 g"><b>[198]</b></span></a> ce pacc'uppanne na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandanti.|| ||</p>

					<p class="f4">Na tadabhinandanto pacc'uppannesu dhammesu na saṃhīrati.Yañcāvuso ghānaṃ,||<br />
					ye ca gandhā,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saṃhīrati.|| ||</p>

					<p class="f4">Yā cāvuso,||<br />
					jivhā ye ca rasā,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saṃhīrati.|| ||</p>

					<p class="f4">Yo cāvuso,||<br />
					kāyo ye ca phoṭṭhabbo,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saṃhīrati.|| ||</p>

					<p class="f4">Yo cāvuso,||<br />
					mano ye ca dhammā,||<br />
					ubhayam etaṃ pacc'uppannaṃ,||<br />
					tasmiṃ ce pacc'uppanne na chanda-rāgapaṭibaddhaṃ hoti viññāṇaṃ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saṃhīrati evaṃ kho āvuso,||<br />
					pacc'uppannesu dhammesu na saṃhīrati.|| ||</p>

					<p class="f4">Yaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>

					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti satto ācikkhate munīti.|| ||</p>

					<p class="f4">Imassa kho ahaṃ āvuso,||<br />
					Bhagavato saṇkhittena uddesassa uddiṭṭhassa vitthārena atthaṃ avibhattassa evaṃ vitthārena atthaṃ ājānāmi.|| ||</p>

					<p class="f4">Ākaṇkha-mānā ca pana tumhe,||<br />
					āyasmanto,||<br />
					Bhagavantaṃ yeva upasaṇkamitvā etam atthaṃ paṭipuccheyyātha.|| ||</p>

					<p class="f4">Yathā vo Bhagavā vyākaroti.|| ||</p>

					<p class="f4">Tathā naṃ dhāreyyātāti.|| ||</p>

					<p class="f4">Atha kho te bhikkhū āyasmato Mahā Kaccānassa bhāsitaṃ abhinan'ditvā anumo-ditvā uṭṭhāy āsanā yena Bhagavā ten'upasaṇkamiṃsu upasaṇkamitvā Bhagavantaṃ abhivādetvā eka-m-antaṃ nisīdiṃsu,||<br />
					eka-m-antaṃ nisinnā kho te bhikkhū Bhagavantaṃ etad avocuṃ: yaṃ kho no bhante,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho.|| ||</p>
					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti satto ācikkhate munīti.|| ||</p>

					<p class="f4">Tesaṃ no bhante,||<br />
					amhākaṃ acira-pakkantassa Bhagavato etad ahosi: 'idaṃ kho no āvuso,||<br />
					Bhagavā saṇkhittena uddesaṃ uddisitvā vitthārena atthaṃ avibhajitvā uṭṭhāy āsanā vihāraṃ paviṭṭho:|| ||</p>
					<p class="f4">Atītaṃ nānvāgameyya nappaṭikaṇkhe anāgataṃ,||<br />
					Yadatītaṃ pahīnaṃ taṃ appattañ ca anāgataṃ.|| ||</p>

					<p class="f4">Paccuppannañca yo dhammaṃ tattha tattha vipassati,||<br />
					Asaṃhīraṃ asaṇkuppaṃ taṃ vidvā manubrūhaye.|| ||</p>

					<p class="f4">Ajjeva kiccaṃ ātappaṃ ko jaññā maraṇaṃ suve,||<br />
					Na hi no saṇgāraṃ tena mahāsenena maccunā.|| ||</p>

					<p class="f4">Evaṃ vihāriṃ ātāpiṃ ahorattamatanditaṃ,||<br />
					Taṃ ve bhaddekarattoti satto ācikkhate munīti.|| ||</p>

					<p class="f4"><a id="pg199"><span class="f2 g"><b>[199]</b></span></a> Ko nu kho imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajeyyāti.|| ||</p>

					<p class="f4">Tesaṃ no bhante amhākaṃ etad ahosi: 'ayaṃ kho āyasmā Mahā Kaccāno Satthu c'eva saṃvaṇṇito,||<br />
					sambhāvito ca viññūnaṃ sabrahma-cārinaṃ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saṇkhittena uddesassa uddiṭṭhassa vitthārena atthaṃ avibhattassa vitthārena atthaṃ vibhajituṃ.|| ||</p>

					<p class="f4">Yannūna mayaṃ yen'āyasmā Mahā Kaccāno ten'upasaṇkameyyāma.|| ||</p>

					<p class="f4">Upasaṇkamitvā āyasmantaṃ Mahā Kaccānaṃ etam atthaṃ paṭipuccheyyāmā' ti.|| ||</p>

					<p class="f4">Atha kho mayaṃ bhante,||<br />
					yen'āyasmā Mahā Kaccāno ten'upasaṇkamimha.|| ||</p>

					<p class="f4">Upasaṇkamitvā āyasmantaṃ Mahā Kaccānaṃ etam atthaṃ paṭipucchimha.|| ||</p>

					<p class="f4">Tesaṃ no bhante,||<br />
					āyasmatā Mahā-Kaccānena imehi ākārehi imehi padehi imehi vyañjanehi attho vibhattoti.|| ||</p>

					<p class="f4">Paṇḍito bhikkhave Mahā Kaccāno.|| ||</p>

					<p class="f4">Mahāpañño bhikkhave Mahā Kaccāno maṃ ce pi tumhe bhikkhave,||<br />
					etam atthaṃ paṭipuccheyyātha,||<br />
					aham pi taṃ evam evaṃ vyākareyyaṃ,||<br />
					yathā taṃ Mahā-Kaccānena vyākataṃ.|| ||</p>

					<p class="f4">Eso c'eva tassa attho evañca naṃ dhārethāti.|| ||</p>

					<p class="f4">Idam avoca Bhagavā,||<br />
					atta-manā te bhikkhū Bhagavato bhāsitaṃ abhinandunti.|| ||</p>

					<p class="ctr">Mahā Kaccāna-Bhadd'Eka-Ratta Suttaṃ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>