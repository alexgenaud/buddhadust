<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 133. Maha Kaccana explains Bhaddekaratta Sutta to the Bhikkhus. A sutta describing a lucky night as being one in which one does not hanker after the past, yearn for the future, and in which one remains detached among things present." />
<title>MN 133: Maha Kaccana Bhaddekaratta Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					4. Vibhaŋga Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p133">Sutta 133</a></h4>

					<h1>Maha Kaccāna-Bhadd'Eka-Ratta Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.133.chlm.sbb.htm#p1">chlm</a>][<a href="../../../dhamma-vinaya/pts/mn/mn.133.horn.pts.htm#p1">pts</a>][<a href="../../../dhamma-vinaya/mnl/mn/mn.133.upal.mnl.htm#p1">upal</a>]</span> Evaɱ me sutaɱ:</p>

					<p class="f4">Ekaɱ samayaɱ Bhagavā Rājagahe viharati Tapodārāme.|| ||</p>

					<p class="f4">Atha kho āyasmā Samiddhi rattiyā paccūsa-samayaɱ paccu-ṭṭhāya yena tapodo ten'upasankami.|| ||</p>

					<p class="f4">Gattāni parisiñcituɱ.|| ||</p>

					<p class="f4">Tapode gattāni parisiñcitvā pacc'uttaritvā eka-cīvaro aṭṭhāsi gattāni pubb-ā-paya-māno.|| ||</p>

					<p class="f4">Atha kho aññatarā devatā abhikkantāya rattiyā abhikkanta-vaṇṇā kevala-kappaɱ tapodaɱ obhāsetvā yen'āyasmā Samiddhi,||<br />
					ten'upasankami,||<br />
					upasankamitvā ekamattaɱ aṭṭhāsi,||<br />
					eka-m-antaɱ ṭhitā kho sā devatā āyasmantaɱ Samiddhiɱ etad avoca:|| ||</p>

					<p class="f4">'Dhāresi tvaɱ bhikkhu,||<br />
					bhaddekarattassa uddesañca vibhaŋgañcā' ti?|| ||</p>

					<p class="f4">Na kho ahaɱ āvuso,||<br />
					dhāremi bhaddekarattassa uddesañca vibhaŋgañca.|| ||</p>

					<p class="f4">Tvaɱ pan'āvuso,||<br />
					dhāresi bhaddekarattassa uddesañca vibhaŋgañcāti?|| ||</p>

					<p class="f4">Aham pi kho bhikkhu,||<br />
					na dhāremi bhaddekarattassa uddesañca vibhaŋgañca.|| ||</p>

					<p class="f4">Dhāresi pana tvaɱ bhikkhu,||<br />
					bhaddekarattiyo gāthāti.|| ||</p>

					<p class="f4">Na kho ahaɱ āvuso,||<br />
					dhāremi bhaddekarattiyo gāthāti.|| ||</p>

					<p class="f4">Tvaɱ pan'āvuso,||<br />
					dhāresi bhaddekarattiyo gāthāti?|| ||</p>

					<p class="f4">Aham pi kho bhikkhu,||<br />
					na dhāremi bhaddekarattiyo gāthā.|| ||</p>

					<p class="f4">Uggaṇhāhi tvaɱ bhikkhu,||<br />
					bhaddekarattassa uddesañca vibhaŋgañca.|| ||</p>

					<p class="f4">Pariyāpuṇāhi tvaɱ bhikkhu,||<br />
					bhaddekarattassa uddesañca vibhaŋgañca.|| ||</p>

					<p class="f4">Attha-saɱhito bhikkhu,||<br />
					bhaddekarattassa uddeso ca vibhaŋgo ca ādiBrahma-cariyako' ti.|| ||</p>

					<p class="f4">Idam avoca sā devatā,||<br />
					idaɱ vatvā tatth'evantara-dhāyi.|| ||</p>

					<p class="f4">Atha kho āyasmā Samiddhi tassā rattiyā accayena yena Bhagavā ten'upasankami.|| ||</p>

					<p class="f4">Upasaŋkamitvā Bhagavantaɱ abhivādetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho āyasmā Samiddhi Bhagavantaɱ etad avoca.|| ||</p>

					<p class="f4">Idh'āhaɱ bhante,||<br />
					rattiyā paccūsa-samayaɱ paccu-ṭṭhāya yena tapodo1 ten'upasankami.|| ||</p>

					<p class="f4">Gattāni parisiñcituɱ.|| ||</p>

					<p class="f4"><a id="pg193"><span class="f2 g"><b>[193]</b></span></a> tapode gattāni parisiñcitvā pacc'uttaritvā eka-cīvaro aṭṭhāsiɱ gattāni pubb-ā-paya-māno.|| ||</p>

					<p class="f4">Atha kho bhante,||<br />
					aññatarā devatā abhikkantāya rattiyā abhikkanta-vaṇṇo kevala-kappaɱ tapodaɱ obhāsetvā yen'āhaɱ ten'upasankami.|| ||</p>

					<p class="f4">Upasaŋkamitvā eka-m-antaɱ aṭṭhāsi.|| ||</p>

					<p class="f4">Eka-m-antaɱ ṭhitā kho bhante,||<br />
					sā devatā maɱ etad avoca:|| ||</p>

					<p class="f4">Dharesi tvaɱ bhikkhu,||<br />
					bhaddekarattassa uddesañca vibhaŋgañcāti?|| ||</p>

					<p class="f4">Evaɱ vutte ahaɱ bhante,||<br />
					taɱ devataɱ etad avocaɱ: na kho ahaɱ āvuso,||<br />
					dhāremi bhaddekarattassa uddesañca vibhaŋgañca.|| ||</p>

					<p class="f4">Tvaɱ pana āvuso,||<br />
					dhāresi bhaddekaratassa uddesañca vibhaŋgañcāti?|| ||</p>

					<p class="f4">Aham pi kho bhikkhu na dhāremi bhaddekarattassa uddesañca vibhaŋghañca.|| ||</p>

					<p class="f4">Dhāresi pana tvaɱ bhikkhu,||<br />
					bhaddekarattiyo gāthāti?|| ||</p>

					<p class="f4">Na kho ahaɱ āvuso,||<br />
					dhāremi bhaddekarattiyo gāthāti.|| ||</p>

					<p class="f4">Tvaɱ pan'āvuso,||<br />
					dhāresi bhaddekaratti gāthāti?|| ||</p>

					<p class="f4">Aham pi kho bhikkhu,||<br />
					na dhāremi bhaddekarattiyo gāthāti.|| ||</p>

					<p class="f4">Uggaṇhāhi tvaɱ bhikkhu,||<br />
					bhaddekarattassa uddesañca vibhaŋgañca.|| ||</p>

					<p class="f4">Pariyāpuṇāhi tvaɱ bhikkhu,||<br />
					bhaddekarattassa uddesañca,||<br />
					vibhaŋgañca.|| ||</p>

					<p class="f4">Dhārehi tvaɱ bhikkhu,||<br />
					bhaddekarattassa uddesañca vibhaŋgañca,||<br />
					attha-saɱhito bhikkhu,||<br />
					bhaddekarattassa uddeso ca vibhaŋgo ca ādiBrahma-cariyakoti.|| ||</p>

					<p class="f4">Idam avoca bhante,||<br />
					sā devatā.|| ||</p>

					<p class="f4">Idaɱ vatvā tatth'evantara-dhāyi.|| ||</p>

					<p class="f4">Sādhu me bhante,||<br />
					Bhagavā bhaddekarattassa uddesañca vibhaŋgañca desetuti.|| ||</p>

					<p class="f4">Tena hi bhikkhu,||<br />
					suṇāhi,||<br />
					sādhukaɱ mana-sikarohi,||<br />
					bhāsissāmīti.|| ||</p>

					<p class="f4">"Evaɱ bhante" ti kho āyasmā Samiddhi Bhagavato paccassosi.|| ||</p>

					<p class="f4">Bhagavā etad avoca:|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Idam avoca Bhagavā.|| ||</p>

					<p class="f4">Idaɱ vatvā Sugato uṭṭhāy āsanā vihāraɱ pāvisi.|| ||</p>

					<p class="f4">Atha kho tesaɱ bhikkhūnaɱ acira-pakkantassa Bhagavato etad ahosi: 'idaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyāti.|| ||</p>

					<p class="f4"><a id="pg194"><span class="f2 g"><b>[194]</b></span></a> Atha kho tesaɱ bhikkhūnaɱ etad ahosi: 'ayaɱ kho āyasmā Mahā Kaccāno Satthu c'eva saɱvaṇṇito,||<br />
					sambhāvito ca viññūnaɱ sabrahma-cārīnaɱ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yannūna mayaɱ yen'āyasmā Mahā Kaccāno ten'upasankameyyāma.|| ||</p>

					<p class="f4">Upasaŋkamitvā āyasmantaɱ Mahā Kaccānaɱ etam atthaɱ paṭipuccheyyāmā' ti.|| ||</p>

					<p class="f4">Atha kho te bhikkhū yen'āyasmā Mahā Kaccāno ten'upasankamiɱsu.|| ||</p>

					<p class="f4">Upasaŋkamitvā āyasmatā Mahā-Kaccānena saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vitisāretvā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinnā kho te bhikkhū āyasmantaɱ Mahā Kaccānaɱ etad avocuɱ: 'idaɱ kho no āvuso Kaccāna,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho:|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Tesaɱ no āvuso Kaccāna,||<br />
					amhākaɱ acira-pakkantassa Bhagavato etad ahosi: 'idaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyā' ti.|| ||</p>

					<p class="f4">Tesaɱ no āvuso Kaccāna,||<br />
					amhākaɱ etad ahosi: 'ayaɱ kho āyasmā Mahā Kaccāno Satthu c'eva saɱvaṇṇito,||<br />
					sambhāvito ca viññūnaɱ sabrahma-cārīnaɱ,||<br />
					pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yannūna mayaɱ yen'āyasmā Mahā Kaccāno ten'upasankameyyāma.|| ||</p>

					<p class="f4">Upasaŋkamitvā āyasmantaɱ Mahā Kaccānaɱ etam atthaɱ paṭipuccheyyāmā' ti.|| ||</p>

					<p class="f4">Vibhajatāyasmā Mahā Kaccānoti.|| ||</p>

					<p class="f4">Seyyathā pi āvuso,||<br />
					puriso sāratthiko sāgaravesī sārapariyesanaɱ cara-māno mahato rukkhassa tiṭṭhato sāravato <a id="pg195"><span class="f2 g"><b>[195]</b></span></a> ati-k-kamm'eva mūlaɱ ati-k-kamma khandhaɱ sākhāpalāse sāraɱ pariyesitabbaɱ maññeyya.|| ||</p>

					<p class="f4">Evaɱ sampadam idaɱ,||<br />
					āyasmantānaɱ satthari sammukhībhute taɱ Bhagavantaɱ atisitvā amhe etam atthaɱ paṭipucjitabbaɱ maññatha.|| ||</p>

					<p class="f4">So 'hāvuso Bhagavā jānaɱ jānāti,||<br />
					passaɱ passati,||<br />
					cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmi Tathāgato.|| ||</p>

					<p class="f4">So c'eva panetassa kālo ahosi yaɱ Bhagavantaɱ yeva etam atthaɱ paṭipuccheyyātha.|| ||</p>

					<p class="f4">Yathā vo Bhagavā vyākareyya,||<br />
					tathā naɱ dhāreyyāthāti.|| ||</p>

					<p class="f4">Addhāvuso Kaccāna,||<br />
					Bhagavā jānaɱ jānāti,||<br />
					passaɱ passati cakkhubhūto ñāṇabhūto dhammabhūto vattā pavattā atthassa ninnetā amatassa dātā dhammassāmi Tathāgato.|| ||</p>

					<p class="f4">So c'eva panetassa kālo ahosi yaɱ Bhagavantaɱ yeva etam atthaɱ paṭipuccheyya*ma.|| ||</p>

					<p class="f4">Yathā no Bhagavā vyākareyya,||<br />
					tathā naɱ dhāreyyāma.|| ||</p>

					<p class="f4">Apic'āyasmā Mahā Kaccāno Satthuc'eva saɱvaṇṇito.|| ||</p>

					<p class="f4">Sambhāvito ca viññūnaɱ sabrahma-cārīnaɱ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Vibhajatāyasmā Mahā Kaccāno agaruɱ karitvāti.|| ||</p>

					<p class="f4">Tena āvuso,||<br />
					suṇātha,||<br />
					sādhukaɱ manasi karotha,||<br />
					bhāsissāmīti.|| ||</p>

					<p class="f4">Evam āvuso ti kho te bhikkhū āyasmato Mahā Kaccānassa paccassosuɱ.|| ||</p>

					<p class="f4">Āyasmā Mahā Kaccāno etad avoca:|| ||</p>

					<p class="f4">Yaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho:|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti santo ācikkhate munīti.|| ||</p>

					<p class="f4">Imassa kho ahaɱ āvuso,||<br />
					Bhagavatā saŋkhittena uddesassa uddiṭṭhassa vitthārena atthaɱ avibhattassa,||<br />
					evaɱ vitthārena atthaɱ ājānāmi.|| ||</p>

					<p class="f4">Kathañcāvuso,||<br />
					atītaɱ anvāgameti: iti me cakkhuɱ <a id="pg196"><span class="f2 g"><b>[196]</b></span></a> ahosi atītam addhānaɱ,||<br />
					iti rūpāti tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaɱ anvāgameti.|| ||</p>

					<p class="f4">Iti me sotaɱ ahosi atītamaddānaɱ,||<br />
					iti saddāti tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaɱ anvāgameti.|| ||</p>

					<p class="f4">Iti me ghānaɱ ahosi atītam addhānaɱ,||<br />
					iti ghāndhāti tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaɱ anvāgameti.|| ||</p>

					<p class="f4">Iti me jivhā ahosi atītam addhānaɱ,||<br />
					iti rasāti tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaɱ anvāgameti.|| ||</p>

					<p class="f4">Iti me kāyo ahosi atītam addhānaɱ,||<br />
					iti me phoṭṭhabbāti tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto atītaɱ anvāgameti.|| ||</p>

					<p class="f4">Iti me mano ahosi atītam addhānaɱ,||<br />
					iti dhammāti tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandato atītaɱ anvāgameti.|| ||</p>

					<p class="f4">Evaɱ kho āvuso atītaɱ anvāgameti.|| ||</p>

					<p class="f4">Kathañcāvuso,||<br />
					atītaɱ nānvāgameti: iti me cakkhuɱ ahosi atitamaddhānaɱ,||<br />
					iti rūpāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me sotaɱ ahosi atītamaddhānaɱ,||<br />
					iti me saddāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me ghānaɱ ahosi atītam addhānaɱ,||<br />
					iti gandhāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me jivhā ahosi atītam addhānaɱ,||<br />
					iti rasāti tattha na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me kāyo ahosi atītam addhānaɱ,||<br />
					iti me phoṭṭhabbāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me mano ahosi atītam addhānaɱ,||<br />
					iti dhammāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandato atītaɱ nānvāgameti.|| ||</p>

					<p class="f4">Evaɱ kho āvuso atītaɱ nānvāgameti.|| ||</p>

					<p class="f4">Iti me saddāti na tattha chanda-rāgapaṭibaddhaɱ hoti viññāṇaɱ|| ||</p>

					<p class="f4">Na chanda-rāgapaṭibaddhattā viññāṇassa tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me ghānaɱ ahosi atītam addhānaɱ,||<br />
					iti gandhāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me jivhā ahosi atītam addhānaɱ,||<br />
					iti rasāti tattha na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me kāyo ahosi atītam addhānaɱ,||<br />
					iti me phoṭṭhabbāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto atītaɱ nānvāgameti.|| ||</p>

					<p class="f4">Iti me mano ahosi atītam addhānaɱ,||<br />
					iti dhammāti na tattha chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandato atītaɱ nānvāgameti.|| ||</p>

					<p class="f4">Evaɱ kho āvuso atītaɱ nānvāgameti.|| ||</p>

					<p class="f4">Kathañcāvuso,||<br />
					anāgataɱ paṭikankhati: iti me cakkhuɱ siyā anāgatam addhānaɱ,||<br />
					iti rūpāti appaṭiladdhassa paṭilābhāya cittaɱ paṇidahati.|| ||</p>

					<p class="f4">Cetaso paṇidhānapaccayā tadabhinandati.|| ||</p>

					<p class="f4">Tadabhinandanto anāgataɱ paṭikankhati.|| ||</p>

					<p class="f4">Iti me sotaɱ siyā anāgatam addhānaɱ,||<br />
					iti saddāti appaṭiladdhassa paṭilābhāya cittaɱ paṇidahati.|| ||</p>

					<p class="f4">Cetaso paṇidhānapaccayā tadabhinandati.|| ||</p>

					<p class="f4">Tadabhinandanto anāgataɱ paṭikankhati.|| ||</p>

					<p class="f4">Iti me ghānaɱ siyā anāgatam addhānaɱ.|| ||</p>

					<p class="f4">Iti gandhāti appaṭiladdhassa paṭilābhāya cittaɱ paṇidahati.|| ||</p>

					<p class="f4">Cetaso paṇidhānapaccayā tadabhinandanti.|| ||</p>

					<p class="f4">Tadabhinandanto anāgataɱ paṭikankhati.|| ||</p>

					<p class="f4">Iti me jivhā siyā anāgatam addhānaɱ,||<br />
					iti rasāti appaṭiladdhassa paṭilābhāya cittaɱ paṇidahati.|| ||</p>

					<p class="f4">Cetaso paṇidhānapaccayā tadabhinandati.|| ||</p>

					<p class="f4">Tadabhinandanto anāgataɱ paṭikankhati.|| ||</p>

					<p class="f4">Iti me kāyo siyā anāgatam addhānaɱ,||<br />
					iti phoṭṭhabbāti appaṭiladdhassa paṭilābhāya cittaɱ paṇidahati.|| ||</p>

					<p class="f4">Paṇidhānapaccayā tadabhinandati.|| ||</p>

					<p class="f4">Tadabhinandanto anāgataɱ paṭikankhati.|| ||</p>

					<p class="f4">Iti me mano siyā anāgatam addhānaɱ,||<br />
					<a id="pg197"><span class="f2 g"><b>[197]</b></span></a> iti dhammāti appaṭiladdhassa paṭilābhāya cittaɱ paṇidahati.|| ||</p>

					<p class="f4">Paṇidhānapaccayā tadabhinandati.|| ||</p>

					<p class="f4">Tadabhinandanto anāgataɱ paṭikankhati.|| ||</p>

					<p class="f4">Evaɱ kho āvuso anāgataɱ paṭikankhati.|| ||</p>

					<p class="f4">Kathañcāvuso,||<br />
					anāgataɱ na paṭikankhati: iti me cakkhuɱ siyā anāgatam addhānaɱ,||<br />
					iti rūpāti appaṭiladdhassa paṭilābhāya cittaɱ na paṇidahati.|| ||</p>

					<p class="f4">Cetaso appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataɱ na paṭikankhati.|| ||</p>

					<p class="f4">Iti me sotaɱ siyā anāgatam addhānaɱ,||<br />
					itisaddāti appaṭiladdhassa paṭilābhāya cittaɱ na paṇidahati.|| ||</p>

					<p class="f4">Cetaso appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataɱ na paṭikankhati.|| ||</p>

					<p class="f4">Iti me ghānaɱ siyā anāgatam addhānaɱ.|| ||</p>

					<p class="f4">Iti gandhāti appaṭiladdhassa paṭilābhāya cittaɱ na paṇidahati.|| ||</p>

					<p class="f4">Cetaso appaṇidhānapaccayā na tadabhinandanti.|| ||</p>

					<p class="f4">Na tadabhinandanto anāgataɱ na paṭikankhati.|| ||</p>

					<p class="f4">Iti me jivhā siyā anāgatam addhānaɱ,||<br />
					iti rasāti appaṭiladdhassa paṭilābhāya cittaɱ na paṇidahati.|| ||</p>

					<p class="f4">Cetaso appapaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataɱ na paṭikankhati.|| ||</p>

					<p class="f4">Iti me kāyo siyā anāgatam addhānaɱ,||<br />
					iti phoṭṭhabbāti appaṭiladdhassa paṭilābhāya cittaɱ na paṇidahati.|| ||</p>

					<p class="f4">Appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataɱ na paṭikankhati.|| ||</p>

					<p class="f4">Iti me mano siyā anāgatam addhānaɱ,||<br />
					iti dhammāti appaṭiladdhassa paṭilābhāya cittaɱ na paṇidahati.|| ||</p>

					<p class="f4">Appaṇidhānapaccayā na tadabhinandati.|| ||</p>

					<p class="f4">Na tadabhinandanto anāgataɱ na paṭikankhati.|| ||</p>

					<p class="f4">Evaɱ kho āvuso anāgataɱ na paṭikankhati.|| ||</p>

					<p class="f4">Kathañcāvuso pacc'uppannesu dhammesu saɱhīrati: yañcāvuso cakkhuɱ ye ca rūpā,||<br />
					ubhayam etaɱ pacc'uppannānaɱ,||<br />
					tasmiɱ ce pacc'uppanne chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saɱhīrati.|| ||</p>

					<p class="f4">Yañcāvuso sotaɱ ye ca saddā,||<br />
					ubhayam etaɱ pacc'uppannānaɱ.|| ||</p>

					<p class="f4">Tasmiɱ ce pacc'uppanne chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandanti.|| ||</p>

					<p class="f4">Tadabhinandanto pacc'uppannesu dhammesu saɱhīrati.|| ||</p>

					<p class="f4">Yañcāvuso ghānaɱ ye ca gandhā,||<br />
					ubhayam etaɱ pacc'uppannānaɱ,||<br />
					tasmiɱ ce pacc'uppanne chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saɱhīrati.|| ||</p>

					<p class="f4">Yā cāvuso,||<br />
					jivhā ye ca rasā,||<br />
					ubhayam etaɱ pacc'uppannaɱ,tasmiɱ ce pacc'uppanne chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saɱhīrati.|| ||</p>

					<p class="f4">Yo cāvuso,||<br />
					kāyo ye ca phoṭṭhabbo,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saɱhīrati.|| ||</p>

					<p class="f4">Yo cāvuso,||<br />
					mano ye ca dhammā,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne chanda-rāgapaṭibaddhaɱ hoti viññāṇaɱ.|| ||</p>

					<p class="f4">Chanda-rāgapaṭibaddhattā viññāṇassa tadabhinandati.|| ||</p>

					<p class="f4">Tadabhinandanto pacc'uppannesu dhammesu saɱhīrati evaɱ kho āvuso,||<br />
					pacc'uppannesu dhammesu saɱhīrati.|| ||</p>

					<p class="f4">Kathañcāvuso pacc'uppannesu dhammesu na saɱhīrati: yañcāvuso,||<br />
					cakkhuɱ,||<br />
					ye ca rūpā,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saɱhīrati.|| ||</p>

					<p class="f4">Yañcāvuso,||<br />
					sotaɱ ye ca saddā,||<br />
					ubhayam etaɱ pacc'uppannaɱ,||<br />
					tasmiɱ <a id="pg198"><span class="f2 g"><b>[198]</b></span></a> ce pacc'uppanne na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandanti.|| ||</p>

					<p class="f4">Na tadabhinandanto pacc'uppannesu dhammesu na saɱhīrati.Yañcāvuso ghānaɱ,||<br />
					ye ca gandhā,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saɱhīrati.|| ||</p>

					<p class="f4">Yā cāvuso,||<br />
					jivhā ye ca rasā,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saɱhīrati.|| ||</p>

					<p class="f4">Yo cāvuso,||<br />
					kāyo ye ca phoṭṭhabbo,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saɱhīrati.|| ||</p>

					<p class="f4">Yo cāvuso,||<br />
					mano ye ca dhammā,||<br />
					ubhayam etaɱ pacc'uppannaɱ,||<br />
					tasmiɱ ce pacc'uppanne na chanda-rāgapaṭibaddhaɱ hoti viññāṇaɱ.|| ||</p>

					<p class="f4">Na chanda-rāgapaṭibaddhattā viññāṇassa na tadabhinandati.|| ||</p>

					<p class="f4">Na tadabhinandanto pacc'uppannesu dhammesu na saɱhīrati evaɱ kho āvuso,||<br />
					pacc'uppannesu dhammesu na saɱhīrati.|| ||</p>

					<p class="f4">Yaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>

					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti satto ācikkhate munīti.|| ||</p>

					<p class="f4">Imassa kho ahaɱ āvuso,||<br />
					Bhagavato saŋkhittena uddesassa uddiṭṭhassa vitthārena atthaɱ avibhattassa evaɱ vitthārena atthaɱ ājānāmi.|| ||</p>

					<p class="f4">Ākaŋkha-mānā ca pana tumhe,||<br />
					āyasmanto,||<br />
					Bhagavantaɱ yeva upasankamitvā etam atthaɱ paṭipuccheyyātha.|| ||</p>

					<p class="f4">Yathā vo Bhagavā vyākaroti.|| ||</p>

					<p class="f4">Tathā naɱ dhāreyyātāti.|| ||</p>

					<p class="f4">Atha kho te bhikkhū āyasmato Mahā Kaccānassa bhāsitaɱ abhinan'ditvā anumo-ditvā uṭṭhāy āsanā yena Bhagavā ten'upasankamiɱsu upasankamitvā Bhagavantaɱ abhivādetvā eka-m-antaɱ nisīdiɱsu,||<br />
					eka-m-antaɱ nisinnā kho te bhikkhū Bhagavantaɱ etad avocuɱ: yaɱ kho no bhante,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho.|| ||</p>
					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti satto ācikkhate munīti.|| ||</p>

					<p class="f4">Tesaɱ no bhante,||<br />
					amhākaɱ acira-pakkantassa Bhagavato etad ahosi: 'idaɱ kho no āvuso,||<br />
					Bhagavā saŋkhittena uddesaɱ uddisitvā vitthārena atthaɱ avibhajitvā uṭṭhāy āsanā vihāraɱ paviṭṭho:|| ||</p>
					<p class="f4">Atītaɱ nānvāgameyya nappaṭikaŋkhe anāgataɱ,||<br />
					Yadatītaɱ pahīnaɱ taɱ appattañ ca anāgataɱ.|| ||</p>

					<p class="f4">Paccuppannañca yo dhammaɱ tattha tattha vipassati,||<br />
					Asaɱhīraɱ asaŋkuppaɱ taɱ vidvā manubrūhaye.|| ||</p>

					<p class="f4">Ajjeva kiccaɱ ātappaɱ ko jaññā maraṇaɱ suve,||<br />
					Na hi no saŋgaraɱ tena mahāsenena maccunā.|| ||</p>

					<p class="f4">Evaɱ vihāriɱ ātāpiɱ ahorattamatanditaɱ,||<br />
					Taɱ ve bhaddekarattoti satto ācikkhate munīti.|| ||</p>

					<p class="f4"><a id="pg199"><span class="f2 g"><b>[199]</b></span></a> Ko nu kho imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajeyyāti.|| ||</p>

					<p class="f4">Tesaɱ no bhante amhākaɱ etad ahosi: 'ayaɱ kho āyasmā Mahā Kaccāno Satthu c'eva saɱvaṇṇito,||<br />
					sambhāvito ca viññūnaɱ sabrahma-cārinaɱ.|| ||</p>

					<p class="f4">Pahoti c'āyasmā Mahā Kaccāno imassa Bhagavatā saŋkhittena uddesassa uddiṭṭhassa vitthārena atthaɱ avibhattassa vitthārena atthaɱ vibhajituɱ.|| ||</p>

					<p class="f4">Yannūna mayaɱ yen'āyasmā Mahā Kaccāno ten'upasankameyyāma.|| ||</p>

					<p class="f4">Upasaŋkamitvā āyasmantaɱ Mahā Kaccānaɱ etam atthaɱ paṭipuccheyyāmā' ti.|| ||</p>

					<p class="f4">Atha kho mayaɱ bhante,||<br />
					yen'āyasmā Mahā Kaccāno ten'upasankamimha.|| ||</p>

					<p class="f4">Upasaŋkamitvā āyasmantaɱ Mahā Kaccānaɱ etam atthaɱ paṭipucchimha.|| ||</p>

					<p class="f4">Tesaɱ no bhante,||<br />
					āyasmatā Mahā-Kaccānena imehi ākārehi imehi padehi imehi vyañjanehi attho vibhattoti.|| ||</p>

					<p class="f4">Paṇḍito bhikkhave Mahā Kaccāno.|| ||</p>

					<p class="f4">Mahāpañño bhikkhave Mahā Kaccāno maɱ ce pi tumhe bhikkhave,||<br />
					etam atthaɱ paṭipuccheyyātha,||<br />
					aham pi taɱ evam evaɱ vyākareyyaɱ,||<br />
					yathā taɱ Mahā-Kaccānena vyākataɱ.|| ||</p>

					<p class="f4">Eso c'eva tassa attho evañca naɱ dhārethāti.|| ||</p>

					<p class="f4">Idam avoca Bhagavā,||<br />
					attamanā te bhikkhū Bhagavato bhāsitaɱ abhinandunti.|| ||</p>

					<p class="f4 ctr">MahāKaccānabhaddekaratta suttaɱ tatiyaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>