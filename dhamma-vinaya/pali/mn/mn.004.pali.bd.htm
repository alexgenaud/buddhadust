<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 4. Brahman Janussoni questions the Buddha about the fears and distractedness of mind that arise on living alone in the wilderness. The Buddha explains that for those with corrupt behavior in body, speech and thought; with passionate desires, corrupt at heart, lazy, nervous, doubt-ridden, proud and arrogant, fearful, hungary for fame and gains, weak in energy, confused, without concentration, and weak in wisdom such a life does inspire fear, but for one without these corruptions such a life strengthens one in pursuit of the goal." />
<title>MN 4. Bhaya-Bherava Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					1. Mūlapariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p4">Sutta 4</a></h4>

					<h1>Bhaya-Bherava Suttaɱ</h1>

					<p class="f1 ctr">Adapted from the digital version of the Sri Lanka Buddha Jayanti Tripitaka Series</p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.004.horn.pts.htm#p1">pts</a>][<a href="../../../dhamma-vinaya/chlm/mn/mn.004.chlm.sbb.htm#p1">chlm</a>][<a href="../../../dhamma-vinaya/wp/mn/mn.004.ntbb.wp.htm#p1">ntbb</a>][<a href="../../../dhamma-vinaya/ati/mn/mn.004.than.ati.htm#p1">than</a>][<a href="../../../dhamma-vinaya/mnl/mn/mn.004.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">2. Atha kho Jāṇussoṇi brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiɱ sammodi.</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.</p>

					<p class="f4">Eka-m-antaɱ nisinno kho Jāṇussoṇī brāhmaṇo Bhagavantaɱ etad avoca.|| ||</p>

					<p class="f4">"Ye'me bho Gotama kula-puttā bhavantaɱ Gotamaɱ uddissa saddhā agārasmā anagāriyaɱ pabba-jitā bhavaɱ tesaɱ Gotamo pubbaṇgamo.</p>

					<p class="f4">Bhavaɱ tesaɱ Gotamo bahukāro bhavaɱ tesaɱ Gotamo sam-ā-dapetā.</p>

					<p class="f4">Bhoto ca Gotamassa sā janatā diṭṭh'ānugatiɱ āpajjatī" ti.|| ||</p>

					<p class="f4">"Evam-etaɱ brāhmaṇa, evam-etaɱ brāhmaṇa.</p>

					<p class="f4">Ye te brāhmaṇa, kula-puttā mamaɱ uddissa saddhā agārasmā anagāriyaɱ pabba-jitā ahaɱ tesaɱ pubbaṇgamo,||<br />
					ahaɱ tesaɱ bahukāro||<br />
					ahaɱ tesaɱ sam-ā-dapetā,||<br />
					mamañ ca pana sā janatā diṭṭh'ānugatiɱ āpajjatī" ti.|| ||</p>

					<p class="f4">"Du-r-abhisambhavāni hi bho Gotama, araññe vana-patthāni pantāni sen'āsanāni,||<br />
					dukkaraɱ pavivekaɱ,||<br />
					durabhiramaɱ ekatte,||<br />
					haranti maññe mano vanāni samādhiɱ alabhamānassa <a id="pg17"><span class="f2 g"><b>[17]</b></span></a> bhikkhuno" ti.|| ||</p>

					<p class="f4">"Evam-etaɱ brāhmaṇa, evam-etaɱ brāhmaṇa.</p>

					<p class="f4">Du-r-abhisambhavāni hi brāhmaṇa araññe vana-patthāni pantāni sen'āsanāni,||<br />
					dukkaraɱ pavivekaɱ,||<br />
					durabhiramaɱ ekatte,||<br />
					haranti maññe mano vanāni samādhiɱ alabhamānassa bhikkhuno" ti.|| ||</p>

					<p class="f4">3. "Mayham pi kho brāhmaṇa, pubbe va sambodhā anabhi-sambuddhassa bodhisattass'eva sato etad-ahosi:|| ||</p>

					<p class="f4">'Du-r-abhisambhavāni hi kho araññe vana-patthāni pantāni sen'āsanāni,||<br />
					dukkaraɱ pavivekaɱ,||<br />
					durabhiramaɱ ekatte,||<br />
					haranti maññe mano vanāni samādhiɱ alabhamānassa bhikkhuno" ti.|| ||</p>

					<p class="f4">4. Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā aparisuddha-kāya-kammantā araññe-vana-patthāni pantāni sen'āsanāni paṭisevanti,||<br />
					aparisuddha-kāya-kammanta-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ aparisuddha-kāya-kammanto araññe-vana-patthāni pantāni sen'āsanāni paṭisevāmi,||<br />
					parisuddha-kāya-kammanto'ham-asmi.|| ||</p>

					<p class="f4">Ye hi vo ariyā parisuddha-kāya-kammantā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddha-kāya-kammantataɱ attani sampassamāno bhiyyo pallomam-āpādiɱ araññe vihārāya.'|| ||</p>

					<p class="f4">5. Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā aparisuddha-vacī-kammantā araññe vana-patthāni pantāni sen'āsanāni paṭisevanti||<br />
					aparisuddha-vacī-kammanta-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ aparisuddha-vacī-kammanto araññe vana-patthāni pantāni sen'āsanāni paṭisevāmi,||<br />
					parisuddha-vacī-kammanto'ham-asmi.|| ||</p>

					<p class="f4">Ye hi vo ariyā parisuddha-vacī-kammantā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddha-vacī-kammantanaɱ attani sampassamāno bhiyyo pallomam-āpādiɱ araññe vihārāya.'|| ||</p>

					<p class="f4">6. Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā aparisuddha-mano-kammantā araññe vana-patthāni pantāni sen'āsanāni paṭisevanti,||<br />
					aparisuddha-mano-kammantasandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ aparisuddha mano-kammanto araññe vana-patthāni pantāni sen'āsanāni paṭisevāmi,||<br />
					parisuddha-mano-kammanto'ham-asmi.|| ||</p>

					<p class="f4">Ye hi vo ariyā parisuddha-mano-kammantā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddha-mano-kammantataɱ attani sampassamāno bhiyyo pallomamāpādiɱ araññe vihārāya.</p>

					<p class="f4">7. Tassa mayhaɱ brāhmaṇa, etad ahosi:|| ||</p>

					<p class="f4">'Ye kho keci samaṇā vā brāhmaṇā vā aparisuddhā-jīvā araññe vana-patthāni pantāni sen'āsanāni paṭisevanti,||<br />
					aparisuddhā-jīva-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti,|| ||</p>

					<p class="f4">Na kho pan'āhaɱ aparisuddhā-jīvo araññe vana-patthāni pantāni sen'āsanāni paṭisevāmi,||<br />
					parisuddhā-jīvo'ham-asmi.|| ||</p>

					<p class="f4">Ye hi vo ariyā parisuddhā-jīvā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.'|| ||</p>

					<p class="f4">Etam-ahaɱ brāhmaṇa parisuddhā-jīvataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">8. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā abhijjhālū kāmesu tibbasārāgā araññe vana-patthāni pantāni sen'āsanāni paṭisevanti,||<br />
					abhijjhālū kāmesu tibbasārāga-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ abhijjhālū kāmesu tibbasārāgo araññe vana-patthāni pantāni sen'āsanāni paṭisevāmi,||<br />
					anabhijjhālu'ham-asmi.|| ||</p>

					<p class="f4">Ye hi vo ariyā anabhijjhālū araññe vana-patthāni pantāni sen'āsanāni <a id="pg18"><span class="f2 g"><b>[18]</b></span></a> paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa anabhijjhālutaɱ attani sampassamāno bhiyyo pallomamāpādiɱ araññe vihārāya.'|| ||</p>

					<p class="f4">9. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā byāpanna-cittā paduṭṭha-mana-saṇkappā araññe vana-patthāni pantāni sen'āsanāni paṭisevanti,||<br />
					byāpanna-citta paduṭṭha-mana-saṇkappa-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ byāpanna-citto paduṭṭha-mana-saṇkappo araññe vana-patthāni pantāni sen'āsanāni paṭisevāmi,||<br />
					metta-citto'ham-asmi.|| ||</p>

					<p class="f4">Ye hi vo ariyā metta-cittā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa metta-cittataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">10. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā thīna-middha-pariyuṭṭhitā araññe vana-patthāni pantāni sen'āsanāni paṭisevanti,||<br />
					thīna-middha pariyuṭṭhāna-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ thīna-middha-pariyuṭṭhito araññe vana-patthāni pantāni sen'āsanāni paṭisevāmi,||<br />
					vigata-thīna-middho'ham-asmi.|| ||</p>

					<p class="f4">Ye hi vo ariyā vigata-thīna-middhā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa vigata-thīna-middhataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">11. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā uddhatā avupasanta-cittā araññe vana-patthāni pantāni sen'āsanāni paṭisevanti,||<br />
					uddhata avupasanna-citta-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ uddhato avupasanta-citto araññe vana-patthāni pantāni sen'āsanāni paṭisevāmi,||<br />
					vūpasanta-citto'ham-asmi.|| ||</p>

					<p class="f4">Ye hi vo ariyā vūpasanta-cittā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa vūpasanta-cittataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">12. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā kaṇkhī vecikicchī araññe vana-patthāni pantāni sen'āsanāni paṭisevanti,||<br />
					kaṇkhā-vicikicchā sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ kaṇkhī-vecikicchī araññe vana-patthāni pantāni sen'āsanāni paṭisevāmi,||<br />
					tiṇṇa-vici-kiccho'ham-asmi.|| ||</p>

					<p class="f4">Ye hi vo ariyā tiṇṇa-vicikicchā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa tiṇṇa-vici-kicchataɱ attani <a id="pg19"><span class="f2 g"><b>[19]</b></span></a> sampassamāno bhiyyo pallomamāpādiɱ araññe vihārāya.|| ||</p>

					<p class="f4">13. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā attukkaɱsakā paravambhī araññe vana-patthāni pantāni sen'āsanāni paṭisevanti,||<br />
					attukkaɱsana paravambhana-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ attukkaɱsako paravambhī araññe vana-patthāni pantāni sen'āsanāni paṭisevāmi,||<br />
					anattukaɱsako aparavambhī'ham-asmi.|| ||</p>

					<p class="f4">Ye hi vo ariyā anattukkaɱsakā aparavambhī araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa anattukkaɱsakataɱ aparavambhitaɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">14. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā chambhī bhīruka-jātikā araññe vana-patthāni pantāni sen'āsanāni paṭisevanti,||<br />
					chambhī bhīruka-jātika-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ chambhī bhīruka-jātiko araññe vana-patthāni pantāni sen'āsanāni paṭisevāmi,||<br />
					vigatalomahaɱso'ham-asmi.|| ||</p>

					<p class="f4">Ye hi vo ariyā vigata-lomahaɱsā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa vigata-lomahaɱsataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">15. Tassa mayhaɱ brāhmaṇa etad ahosi:|| ||</p>

					<p class="f4">ye kho keci samaṇā vā brāhmaṇā vā lābha-sakkāra-silokaɱ nikāmaya-mānā araññe vana-patthāni pantāni sen'āsanāni paṭisevanti,||<br />
					lābha-sakkāra-silokaɱ nikāmaya-māna sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ lābha-sakkāra-silokaɱ nikāmaya-māno araññe vana-patthāni pantāni sen'āsanāni paṭisevāmi,||<br />
					appiccho'ham-asmi.|| ||</p>

					<p class="f4">Ye hi vo ariyā appicchā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa appicchataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">16. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā kusītā hīna-viriyā araññe vana-patthāni pantāni sen'āsanāni paṭisevanti,||<br />
					kusīta-hīna-viriya-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ kusīto hīna-viriyo araññe vana-patthāni pantāni sen'āsanāni paṭisevāmi,||<br />
					āraddha-viriyo'ham-asmi.|| ||</p>

					<p class="f4">Ye hi vo ariyā āraddha-viriyā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa āraddha-viriyataɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">17. Tassa mayhaɱ brāhmaṇa etad ahosi:|| ||</p>

					<p class="f4"><a id="pg20"><span class="f2 g"><b>[20]</b></span></a> Ye kho keci samaṇā vā brāhmaṇā vā muṭṭha-s-sati asampajānā araññe vana-patthāni pantāni sen'āsanāni paṭisevanti,||<br />
					muṭṭha-s-sati asampajāna-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ muṭṭha-s-sati asampajāno araññe vana-patthāni pantāni sen'āsanāni paṭisevāmi,||<br />
					upaṭṭhita-sati'ham-asmi.|| ||</p>

					<p class="f4">Ye hi vo ariyā upaṭṭhita-satī araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa upaṭṭhi-satitaɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">18. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā asamāhitā vibbhanta-cittā araññe vana-patthāni pantāni sen'āsanāni paṭisevanti,||<br />
					asamāhita vibbhanta-citta-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ asamāhito vibbhanta-citto araññe vana-patthāni pantāni sen'āsanāni paṭisevāmi,||<br />
					samādhi-sampanno'ham-asmi.|| ||</p>

					<p class="f4">Ye hi vo ariyā samādhi-sampannā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa samādhi-sampadaɱ attani sampassamāno bhiyyo pallomamāpādiɱ araññe vihārāya.|| ||</p>

					<p class="f4">19. Tassa mayhaɱ brāhmaṇa etad ahosi:|| ||</p>

					<p class="f4">Ye kho keci samaṇā vā brāhmaṇā vā duppaññā-ela-mūgā araññe vana-patthāni pantāni sen'āsanāni paṭisevanti,||<br />
					duppañña-ela-mūga-sandosa-hetu have te bhonto samaṇa-brāhmaṇā akusalaɱ bhaya-bheravaɱ avhayanti.|| ||</p>

					<p class="f4">Na kho pan'āhaɱ duppañño-ela-mūgo araññe vana-patthāni pantāni sen'āsanāni paṭisevāmi,||<br />
					paññā-sampanno'ham-asmi.|| ||</p>

					<p class="f4">Ye hi vo ariyā paññā-sampannā araññe vana-patthāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa paññā-sampadaɱ attani sampassamāno bhiyyo pallomamāpādiɱ araññe vihārāya.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">20. Tassa mayhaɱ brāhmaṇa etadahosī:|| ||</p>

					<p class="f4">Yan-nūnāhaɱ yā tā rattiyo abhiññātā abhilakkhitā,||<br />
					cātuddasī pañcadasī aṭṭhamī ca pakkhassa,||<br />
					tathā-rūpāsu rattisu yāni tāni ārāma-cetiyāni vana-cetiyāni rukkha-cetiyāni bhiɱsanakāni salomahaɱsāni,||<br />
					tathā-rūpesu sen'āsanesu vihareyyaɱ,||<br />
					app-eva nāma taɱ bhaya-bheravaɱ passeyyan' ti.|| ||</p>

					<p class="f4">So kho ahaɱ brāhmaṇa aparena samayena yā tā rattiyo abhiññātā abhilakkhitā,||<br />
					cātuddasī pañcadasī aṭṭhamī ca pakkhassa,||<br />
					tathā-rūpāsu rattisu yāni tāni ārāmacetiyāni vana-cetiyāni rukkha-cetiyāni bhiɱsanakāni salomahaɱsāni,||<br />
					tathā-rūpesu sen'āsanesu viharāmi.|| ||</p>

					<p class="f4">Tatra ca me brāhmaṇa viharato mago vā āga-c-chati,||<br />
					moro vā <a id="pg21"><span class="f2 g"><b>[21]</b></span></a> kaṭṭhaɱ pāteti,||<br />
					vāto vā paṇṇasaṭaɱ ereti;||<br />
					tassa mayhaɱ evaɱ hoti:|| ||</p>

					<p class="f4">'Etaɱ nūna taɱ bhaya-bheravaɱ āga-c-chatī' ti.|| ||</p>

					<p class="f4">Tassa mayhaɱ brāhmaṇa etad ahosi:|| ||</p>

					<p class="f4">'Kin-nu kho ahaɱ aññadatthu bhayapāṭikaṇkhī viharāmi,||<br />
					yan-nūnāhaɱ yathā-bhūtaɱ yathā-bhūtassa me taɱ bhaya-bheravaɱ āga-c-chati,||<br />
					tathābhūtaɱ tathābhūto va taɱ bhaya-bheravaɱ paṭivineyyan' ti.|| ||</p>

					<p class="f4">Tassa mayhaɱ brāhmaṇa caṇkamantassa taɱ bhaya-bheravaɱ āga-c-chati,||<br />
					so kho ahaɱ brāhmaṇa n'eva tāva tiṭṭhāmi,||<br />
					na nisīdāmi,||<br />
					na nipajjāmi,||<br />
					yāva caṇkamanto va taɱ bhaya-bheravaɱ paṭivinemi.|| ||</p>

					<p class="f4">Tassa mayhaɱ brāhmaṇa ṭhitassa taɱ bhaya-bheravaɱ āga-c-chati,||<br />
					so kho ahaɱ brāhmaṇa n'eva tāva caṇkamāmi,||<br />
					na nisīdāmi,||<br />
					na nipajjāmi,||<br />
					yāva ṭhito va taɱ bhaya-bheravaɱ paṭivinemi.|| ||</p>

					<p class="f4">Tassa mayhaɱ brāhmaṇa nisinnassa taɱ bhaya-bheravaɱ āga-c-chati,||<br />
					so kho ahaɱ brāhmaṇa n'eva tāva nipajjāmi,||<br />
					na tiṭṭhāmi,||<br />
					na caṇkamāmi,||<br />
					yāva nisinno va taɱ bhaya-bheravaɱ paṭivinemi.|| ||</p>

					<p class="f4">Tassa mayhaɱ brāhmaṇa nipannassa taɱ bhaya-bheravaɱ āga-c-chati,||<br />
					so kho ahaɱ brāhmaṇa n'eva tāva nisīdāmi,||<br />
					na tiṭṭhāmi,||<br />
					na caṇkamāmi,||<br />
					yāva nipannova taɱ bhaya-bheravaɱ paṭivinemi.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">21. Santi kho pana brāhmaṇa eke samaṇa-brāhmaṇā rattiɱ yeva samānaɱ divā ti sañjānanti,||<br />
					divā yeva samānaɱ rattī ti sañjānanti,||<br />
					idam ahaɱ tesaɱ samaṇa-brāhmaṇānaɱ sammohavihārasmiɱ vadāmi.|| ||</p>

					<p class="f4">Ahaɱ kho pana brāhmaṇa rattiɱ yeva samānaɱ rattī ti sañjānāmi,||<br />
					divā yeva samānaɱ divā ti sañjānāmi.</p>

					<p class="f4">Yaɱ kho taɱ brāhmaṇa sammā vadamāno vadeyya:|| ||</p>

					<p class="f4">'Asammoha-dhammo satto loke uppanno bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan' ti,|| ||</p>

					<p class="f4">mam eva taɱ sammā vadamāno vadeyya:||<br />
					'Asammoha-dhammo satto loke uppanno bahu-jana-hitāya bahu-jana-sukhāya lokānukampāya atthāya hitāya sukhāya deva-manussānan' ti.|| ||</p>

					<p class="f4">22. Āraddhaɱ kho pana me brāhmaṇa viriyaɱ ahosi asallīnaɱ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ.|| ||</p>

					<p class="f4">23. So kho ahaɱ brāhmaṇa vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pītisukhaɱ||<br />
					paṭhamaɱ jhānaɱ upasampajja vihāsiɱ.|| ||</p>

					<p class="f4">24. Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avi- <a id="pg22"><span class="f2 g"><b>[22]</b></span></a> takkaɱ||<br />
					avicāraɱ||<br />
					samādhi-jaɱ pītisukhaɱ||<br />
					dutiyaɱ jhānaɱ upasampajja vihāsiɱ.|| ||</p>

					<p class="f4">25. Pītiyā ca virāgā||<br />
					upekhako ca vihāsiɱ||<br />
					sato ca sampajāno,||<br />
					sukhañ ca kāyena paṭisaɱvedesiɱ,||<br />
					yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja vihāsiɱ.|| ||</p>

					<p class="f4">26. Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ atthaṇgamā||<br />
					adukkhaɱ||<br />
					asukhaɱ||<br />
					upekhā sati-pārisuddhiɱ||<br />
					catutthaɱ jhānaɱ upasampajja vihāsiɱ.|| ||</p>

					<p class="f4">27. So evaɱ samāhite citte parisuddhe,||<br />
					pariyodāte,||<br />
					anaŋgaṇe,||<br />
					vigatūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					pubbe-nivāsānussati-ñāṇāya cittaɱ abhininnāmesiɱ.</p>

					<p class="f4">So aneka-vihitaɱ pubbe-nivāsaɱ anussarāmi,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe,||<br />
					'amutr'āsiɱ evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto,||<br />
					so tato cuto||<br />
					amutra udapādiɱ.</p>

					<p class="f4">Tatrā p'āsiɱ||<br />
					evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarāmi.|| ||</p>

					<p class="f4">28. Ayaɱ kho me brāhmaṇa rattiyā paṭhame yāme paṭhamā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taɱ appamattassa ātāpino pahit'attassa viharato.|| ||</p>

					<p class="f4">29. So evaɱ samāhite citte parisuddhe,||<br />
					pariyodāte,||<br />
					anaŋgaṇe,||<br />
					vigatūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					sattānaɱ cutūpapātañāṇāya cittaɱ abhininnāmesiɱ.|| ||</p>

					<p class="f4">So dibbena cakkhunā visuddhena atikkanta-mānusa-kena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kammūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaɱ duggatiɱ||<br />
					vinipātaɱ||<br />
					Nirayaɱ upapannā.</p>

					<p class="f4">Ime vā pana bhonto sattā||<br />
					kāya-sucaritena <a id="pg23"><span class="f2 g"><b>[23]</b></span></a> samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiɱ||<br />
					saggaɱ lokaɱ upapannāti.</p>

					<p class="f4">Iti dibbena cakkhunā visuddhena atikkanta-mānusa-kena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kammūpage satte pajānāmi.|| ||</p>

					<p class="f4">30. Ayaɱ kho me brāhmaṇa rattiyā majjhime yāme dutiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taɱ appamattassa ātāpino pahit'attassa viharato.|| ||</p>

					<p class="f4">31. So evaɱ samāhite citte parisuddhe,||<br />
					pariyodāte,||<br />
					anaŋgaṇe,||<br />
					vigatūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					āsavānaɱ khaya-ñāṇāya cittaɱ abhininnāmesiɱ.</p>

					<p class="f4">So:|| ||</p>

					<p class="f4">'Idaɱ dukkhan' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ dukkha-samudayo' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ dukkha-nirodho' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ dukkha-nirodha-gāminī paṭipadā' ti||<br />
					yathā-bhūtaɱ abbhaññāsiɱ.|| ||</p>

					<p class="f4">'Ime āsavā' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ āsava-samudayo' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ āsava-nirodho' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ āsava-nirodha-gāminī paṭipadā' ti||<br />
					yathā-bhūtaɱ abbhaññāsiɱ.|| ||</p>

					<p class="f4">32. Tassa me evaɱ jānato||<br />
					evaɱ passato kāmāsavā pi cittaɱ vimuccittha.</p>

					<p class="f4">Bhavāsavā pi cittaɱ vimuccittha.</p>

					<p class="f4">Avijjāsavā pi cittaɱ vimuccittha.</p>

					<p class="f4">Vimuttasmiɱ vimuttam-iti ñāṇaɱ ahosi:</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti abbhaññāsiɱ.|| ||</p>

					<p class="f4">33. Ayaɱ kho me brāhmaṇa rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā tamo vihato,||<br />
					āloko uppanno,||<br />
					yathā taɱ appamattassa ātāpino pahit'attassa viharato."|| ||</p>

					<p class="f4">34. Siyā kho pana te brāhmaṇa evam assa:|| ||</p>

					<p class="f4">"Ajjā pi nūna Samaṇo Gotamo avīta-rāgo avīta-doso avīta-moho,||<br />
					tasmā araññe-vana-patthāni pantāni sen'āsanāni paṭisevatī" ti.|| ||</p>

					<p class="f4">"Na kho pan'etaɱ brāhmaṇa evaɱ daṭṭhabbaɱ.|| ||</p>

					<p class="f4">Dve kho ahaɱ brāhmaṇa attha-vase sampassamāno araññe-vana-patthāni pantāni sen'āsanāni paṭisevāmi:|| ||</p>

					<p class="f4">Attano ca diṭṭha-dhamma-sukha-vihāraɱ sampassamāno,||<br />
					pacchimañ ca janataɱ anukampamāno" ti.|| ||</p>

					<p class="f4">35. "Anukampitarūpā'yaɱ bhotā Gotamena pacchimā ja- <a id="pg24"><span class="f2 g"><b>[24]</b></span></a> natā,||<br />
					yathā taɱ arahatā Sammā-SamBuddhena.</p>

					<p class="f4">Abhikkantaɱ bho Gotama!</p>

					<p class="f4">Abhikkantaɱ bho Gotama!</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya:||<br />
					'cakkhu-manto rūpāni dakkhintī' ti||<br />
					evam evaɱ bhotā Gotamena||<br />
					aneka-pariyāyena dhammo pakāsito.</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi||<br />
					Dhammañ ca||<br />
					bhikkhu-saṇghañ ca.</p>

					<p class="f4">Upāsakaɱ maɱ bhavaɱ Gotamo||<br />
					dhāretu ajja-t-agge pāṇupetaɱ saraṇaɱ gatan" ti.|| ||</p>

					<p class="f4 ctr">B<span class="fp2">HAYA-BHERAVA SUTTA<span class="fp4">ɱ</span> CATUTTHA<span class="fp4">ɱ</span></span></p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>