<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 4. Brahman Janussoni questions the Buddha about the fears and distractedness of mind that arise on living alone in the wilderness. The Buddha explains that for those with corrupt behavior in body, speech and thought; with passionate desires, corrupt at heart, lazy, nervous, doubt-ridden, proud and arrogant, fearful, hungary for fame and gains, weak in energy, confused, without concentration, and weak in wisdom such a life does inspire fear, but for one without these corruptions such a life strengthens one in pursuit of the goal." />
<title>MN 4. Bhaya-Bherava Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p4">Sutta 4</a></h4>

					<h1>Bhaya-Bherava Suttaɱ</h1>

					<p class="f1 ctr">Adapted from the digital version of the Sri Lanka Buddha Jayanti Tripitaka Series</p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.004.horn.pts.htm#p1">pts</a>][<a href="../../../dhamma-vinaya/chlm/mn/mn.004.chlm.sbb.htm#p1">chlm</a>][<a href="../../../dhamma-vinaya/wp/mn/mn.004.ntbb.wp.htm#p1">ntbb</a>][<a href="../../../dhamma-vinaya/ati/mn/mn.004.than.ati.htm#p1">than</a>][<a href="../../../dhamma-vinaya/mnl/mn/mn.004.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Atha kho Jāṇussoṇi brāhmaṇo yena Bhagavā ten'upasaṇkami.|| ||</p>

					<p class="f4">Upasaṇkamitvā Bhagavatā saddhiɱ sammodi.</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.</p>

					<p class="f4">Eka-m-antaɱ nisinno kho Jāṇussoṇī brāhmaṇo Bhagavantaɱ etad avoca.|| ||</p>

					<p class="f4"><span class="f3">[<a id="p2">2</a>]</span> "Ye'me bho Gotama kula-puttā||<br />
					bhavantaɱ Gotamaɱ uddissa saddhā agārasmā||<br />
					anagāriyaɱ pabba-jitā||<br />
					bhavaɱ tesaɱ Gotamo pubbaṇgamo||<br />
					bhavaɱ tesaɱ Gotamo bahukāro,||<br />
					bhavaɱ tesaɱ Gotamo sam-ā-dapetā,||<br />
					bhoto ca pana Gotamassa sā janatā diṭṭh'ānugatiɱ āpajjatī" ti.|| ||</p>

					<p class="f4"><span class="f3">[<a id="p3">3</a>]</span> "Evam-etaɱ brāhmaṇa,<br />
					evam-etaɱ brāhmaṇa.</p>

					<p class="f4">Ye te brāhmaṇa, kula-puttā||<br />
					mamaɱ uddissa saddhā agārasmā||<br />
					anagāriyaɱ pabba-jitā||<br />
					ahaɱ tesaɱ pubbaṇgamo,||<br />
					ahaɱ tesaɱ bahukāro||<br />
					ahaɱ tesaɱ sam-ā-dapetā,||<br />
					mamañ ca pana sā janatā diṭṭh'ānugatiɱ āpajjatī" ti.|| ||</p>

					<p class="f4"><span class="f3">[<a id="p4">4</a>]</span> "Du-r-abhisambhavāni hi bho Gotama,||<br />
					araññe vana-pa-t-thāni pantāni sen'āsanāni,||<br />
					dukkaraɱ pavivekaɱ,||<br />
					du-r-abhiramaɱ ekatte,||<br />
					haranti maññe mano vanāni samādhiɱ alabha-mānassa <a id="pg17"><span class="f2 g"><b>[17]</b></span></a> bhikkhuno" ti.|| ||</p>

					<p class="f4"><span class="f3">[<a id="p5">5</a>]</span> "Evam-etaɱ brāhmaṇa,||<br />
					evam-etaɱ brāhmaṇa.</p>

					<p class="f4">Du-r-abhisambhavāni hi brāhmaṇa||<br />
					araññe vana-pa-t-thāni pantāni sen'āsanāni,||<br />
					dukkaraɱ pavivekaɱ,||<br />
					du-r-abhiramaɱ ekatte,||<br />
					haranti maññe mano vanāni samādhiɱ alabha-mānassa bhikkhuno" ti.|| ||</p>

					<p class="f4"><span class="f3">[<a id="p6">6</a>]</span> "Mayham pi kho brāhmaṇa,||<br />
					pubbe va sambodhā||<br />
					anabhi-sambuddhassa||<br />
					bodhisattass'eva sato||<br />
					etad-ahosi:|| ||</p>

					<p class="f4">'Du-r-abhisambhavāni hi kho||<br />
					araññe vana-pa-t-thāni pantāni sen'āsanāni,||<br />
					dukkaraɱ pavivekaɱ,||<br />
					du-r-abhiramaɱ ekatte,||<br />
					haranti maññe mano vanāni samādhiɱ alabha-mānassa bhikkhuno' ti.|| ||</p>

					<p class="f4"><span class="f3">[<a id="p7">7</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddha-kāya-kammantā||<br />
					araññe-vana-pa-t-thāni pantāni sen'āsanāni paṭisevanti,||<br />
					a-parisuddha-kāya-kammanta-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ a-parisuddha-kāya-kammanto||<br />
					araññe-vana-pa-t-thāni pantāni sen'āsanāni paṭisevāmi,||<br />
					parisuddha-kāya-kammanto'ham-asmi.|| ||</p>

					<p class="f4">Ye hi vo ariyā parisuddha-kāya-kammantā||<br />
					araññe-vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddha-kāya-kammantataɱ||<br />
					attani sampassamāno bhiyyo||<br />
					pallomam-āpādiɱ araññe vihārāya' ti.|| ||</p>

					<p class="f4"><span class="f3">[<a id="p8">8</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddha-vacī-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					a-parisuddha-vacī-kammanta-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ a-parisuddha-vacī-kammanto||<br />
					araññe vana-pa-t-thāni pantāni sen'āsanāni paṭisevāmi,||<br />
					parisuddha-vacī-kammanto'ham-asmi.|| ||</p>

					<p class="f4">Ye hi vo ariyā parisuddha-vacī-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddha-vacī-kammantanaɱ||<br />
					attani sampassamāno bhiyyo||<br />
					pallomam-āpādiɱ araññe vihārāya' ti.|| ||</p>

					<p class="f4"><span class="f3">[<a id="p9">9</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddha-mano-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					a-parisuddha-mano-kammantasandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ a-parisuddha mano-kammanto||<br />
					araññe vana-pa-t-thāni pantāni sen'āsanāni paṭisevāmi,||<br />
					parisuddha-mano-kammanto'ham-asmi.|| ||</p>

					<p class="f4">Ye hi vo ariyā parisuddha-mano-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddha-mano-kammantataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.</p>

					<p class="f4"><span class="f3">[<a id="p10">10</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddhā-jīvā||<br />
					araññe vana-pa-t-thāni pantāni sen'āsanāni paṭisevanti,||<br />
					a-parisuddhā-jīva-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ a-parisuddhā-jīvo||<br />
					araññe vana-pa-t-thāni pantāni sen'āsanāni paṭisevāmi,||<br />
					parisuddhā-jīvo'ham-asmi.|| ||</p>

					<p class="f4">Ye hi vo ariyā parisuddhā-jīvā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa parisuddhā-jīvataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p11">11</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					abhijjhālū||<br />
					kāmesu||<br />
					tibba-sārāgā||<br />
					araññe vana-pa-t-thāni pantāni sen'āsanāni paṭisevanti,||<br />
					abhijjhālū kāmesu tibba-sārāga-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ abhijjhālū kāmesu tibba-sārāgo||<br />
					araññe vana-pa-t-thāni pantāni sen'āsanāni paṭisevāmi,||<br />
					anabhijjhālu'ham-asmi.|| ||</p>

					<p class="f4">Ye hi vo ariyā anabhijjhālū||<br />
					araññe vana-pa-t-thāni pantāni sen'āsanāni <a id="pg18"><span class="f2 g"><b>[18]</b></span></a> paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa anabhijjhālutaɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p12">12</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					byāpanna-cittā paduṭṭha-mana-saṇkappā||<br />
					araññe vana-pa-t-thāni pantāni sen'āsanāni paṭisevanti,||<br />
					byāpanna-citta paduṭṭha-mana-saṇkappa-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ byāpanna-citto paduṭṭha-mana-saṇkappo||<br />
					araññe vana-pa-t-thāni pantāni sen'āsanāni paṭisevāmi,||<br />
					metta-citto'ham-asmi.|| ||</p>

					<p class="f4">Ye hi vo ariyā metta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa metta-cittataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p13">13</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					thīna-middha-pariyuṭṭhitā||<br />
					araññe vana-pa-t-thāni pantāni sen'āsanāni paṭisevanti,||<br />
					thīna-middha pariyuṭṭhāna-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ thīna-middha-pariyuṭṭhito||<br />
					araññe vana-pa-t-thāni pantāni sen'āsanāni paṭisevāmi,||<br />
					vigata-thīna-middho'ham-asmi.|| ||</p>

					<p class="f4">Ye hi vo ariyā vigata-thīna-middhā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa vigata-thīna-middhataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p14">14</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					uddhatā avūpasanta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					uddhata avūpasanna-citta-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ uddhato avūpasanta-citto||<br />
					araññe vana-pa-t-thāni pantāni sen'āsanāni paṭisevāmi,||<br />
					vūpasanta-citto'ham-asmi.|| ||</p>

					<p class="f4">Ye hi vo ariyā vūpasanta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa vūpasanta-cittataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p15">15</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					kaṇkhī vecikicchī||<br />
					araññe vana-pa-t-thāni pantāni sen'āsanāni paṭisevanti,||<br />
					kaṇkhā-vicikicchā sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ kaṇkhī-vecikicchī||<br />
					araññe vana-pa-t-thāni pantāni sen'āsanāni paṭisevāmi,||<br />
					tiṇṇa-vici-kiccho'ham-asmi.|| ||</p>

					<p class="f4">Ye hi vo ariyā tiṇṇa-vicikicchā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa tiṇṇa-vici-kicchataɱ||<br />
					attani <a id="pg19"><span class="f2 g"><b>[19]</b></span></a> sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p16">16</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					attu-k-kaɱsakā paravambhī||<br />
					araññe vana-pa-t-thāni pantāni sen'āsanāni paṭisevanti,||<br />
					attukkaɱsana paravambhana-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ attu-k-kaɱsako paravambhī||<br />
					araññe vana-pa-t-thāni pantāni sen'āsanāni paṭisevāmi,||<br />
					anattukaɱsako aparavambhī'ham-asmi.|| ||</p>

					<p class="f4">Ye hi vo ariyā anattu-k-kaɱsakā aparavambhī||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa anattu-k-kaɱsakataɱ aparavambhitaɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p17">17</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					chambhī bhīruka-jātikā||<br />
					araññe vana-pa-t-thāni pantāni sen'āsanāni paṭisevanti,||<br />
					chambhī bhīruka-jātika-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ chambhī bhīruka-jātiko||<br />
					araññe vana-pa-t-thāni pantāni sen'āsanāni paṭisevāmi,||<br />
					vigat'alomahaɱso'ham-asmi.|| ||</p>

					<p class="f4">Ye hi vo ariyā vigata-lomahaɱsā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa vigata-lomahaɱsataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p18">18</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					lābha-sakkāra-silokaɱ nikāmaya-mānā||<br />
					araññe vana-pa-t-thāni pantāni sen'āsanāni paṭisevanti,||<br />
					lābha-sakkāra-silokaɱ nikāmaya-māna sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ lābha-sakkāra-silokaɱ nikāmaya-māno||<br />
					araññe vana-pa-t-thāni pantāni sen'āsanāni paṭisevāmi,||<br />
					appiccho'ham-asmi.|| ||</p>

					<p class="f4">Ye hi vo ariyā appicchā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa appicchataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p19">19</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					kusītā hīna-viriyā||<br />
					araññe vana-pa-t-thāni pantāni sen'āsanāni paṭisevanti,||<br />
					kusīta-hīna-viriya-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ kusīto hīna-viriyo||<br />
					araññe vana-pa-t-thāni pantāni sen'āsanāni paṭisevāmi,||<br />
					āraddha-viriyo'ham-asmi.|| ||</p>

					<p class="f4">Ye hi vo ariyā āraddha-viriyā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa āraddha-viriyataɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p20">20</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					muṭṭha-s-sati asampajānā||<br />
					araññe vana-pa-t-thāni pantāni sen'āsanāni paṭisevanti,||<br />
					muṭṭha-s-sati asampajāna-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ muṭṭha-s-sati asampajāno||<br />
					araññe vana-pa-t-thāni pantāni sen'āsanāni paṭisevāmi,||<br />
					upatthika-sati'ham-asmi.|| ||</p>

					<p class="f4">Ye hi vo ariyā upatthika-satī||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa upaṭṭhi-satitaɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p21">21</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					asamāhitā vibbhanta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					asamāhita vibbhanta-citta-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ asamāhito vibbhanta-citto||<br />
					araññe vana-pa-t-thāni pantāni sen'āsanāni paṭisevāmi,||<br />
					samādhi-sampanno'ham-asmi.|| ||</p>

					<p class="f4">Ye hi vo ariyā samādhi-sampannā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa samādhi-sampadaɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p22">22</a>]</span> Tassa mayhaɱ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					duppaññā-ela-mūgā||<br />
					araññe vana-pa-t-thāni pantāni sen'āsanāni paṭisevanti,||<br />
					duppañña-ela-mūga-sandosa-hetu||<br />
					have te bhonto samaṇa-brāhmaṇā||<br />
					akusalaɱ bhaya-bheravaɱ avhayanti.|| ||</p>

					<p class="f4">Na kho panāhaɱ duppañño-ela-mūgo||<br />
					araññe vana-pa-t-thāni pantāni sen'āsanāni paṭisevāmi,||<br />
					paññā-sampanno'ham-asmi.|| ||</p>

					<p class="f4">Ye hi vo ariyā paññā-sampannā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaɱ aññatamo.|| ||</p>

					<p class="f4">Etam-ahaɱ brāhmaṇa paññā-sampadaɱ||<br />
					attani sampassamāno bhiyyo||<br />
					pallomamāpādiɱ araññe vihārāya' ti.|| ||</p>

					<p class="f4"><span class="f3">[<a id="p23">23</a>]</span> Tassa mayhaɱ brāhmaṇa etad ahosī:|| ||</p>

					<p class="f4">'Yan-nūn-ā-haɱ yā tā rattiyo abhiññātā abhilakkhitā,||<br />
					cātu-d-dasī||<br />
					pañca-dasī||<br />
					aṭṭhamī ca pakkhassa,||<br />
					tathā-rūpāsu rattisu||<br />
					yāni tāni ārāma-cetiyāni||<br />
					vana-cetiyāni||<br />
					rukkha-cetiyāni||<br />
					bhiɱsanakāni||<br />
					salomahaɱsāni,||<br />
					tathā-rūpesu sen'āsanesu vihareyyaɱ,||<br />
					app-eva nāma taɱ bhaya-bheravaɱ passeyyan' ti.|| ||</p>

					<p class="f4">So kho ahaɱ brāhmaṇa aparena samayena||<br />
					yā tā rattiyo abhiññātā abhilakkhitā,||<br />
					cātu-d-dasī||<br />
					pañca-dasī||<br />
					aṭṭhamī ca pakkhassa,||<br />
					tathā-rūpāsu rattisu||<br />
					yāni tāni ārāma-cetiyāni||<br />
					vana-cetiyāni||<br />
					rukkha-cetiyāni||<br />
					bhiɱsanakāni||<br />
					salomahaɱsāni,||<br />
					tathā-rūpesu sen'āsanesu viharāmi.|| ||</p>

					<p class="f4">Tatra ca me brāhmaṇa viharato||<br />
					mago vā āgacchati,||<br />
					moro vā <a id="pg21"><span class="f2 g"><b>[21]</b></span></a> kaṭṭhaɱ pāteti,||<br />
					vāto vā paṇṇasaṭaɱ ereti.|| ||</p>

					<p class="f4">Tassa mayhaɱ evaɱ hoti:|| ||</p>

					<p class="f4">'Etaɱ nūna taɱ bhaya-bheravaɱ āga-c-chatī' ti.|| ||</p>

					<p class="f4">Tassa mayhaɱ brāhmaṇa etad ahosi:|| ||</p>

					<p class="f4">'Kin-nu kho ahaɱ aññadatthu bhaya-pāṭikaṇkhī viharāmi?|| ||</p>

					<p class="f4">Yan-nūn-ā-haɱ yathā-bhūtaɱ||<br />
					yathā-bhūtassa me||<br />
					taɱ bhaya-bheravaɱ āgacchati,||<br />
					tathā-bhūtaɱ||<br />
					tathā-bhūto va||<br />
					taɱ bhaya-bheravaɱ paṭivineyyan' ti?|| ||</p>

					<p class="f4">Tassa mayhaɱ brāhmaṇa caṅkamantassa||<br />
					taɱ bhaya-bheravaɱ āgacchati.|| ||</p>

					<p class="f4">So kho ahaɱ brāhmaṇa||<br />
					n'eva tāva tiṭṭhāmi,||<br />
					na nisīdāmi,||<br />
					na nipajjāmi,||<br />
					yāva caṅkamanto va||<br />
					taɱ bhaya-bheravaɱ paṭivinemi.|| ||</p>

					<p class="f4">Tassa mayhaɱ brāhmaṇa ṭhitassa||<br />
					taɱ bhaya-bheravaɱ āgacchati.|| ||</p>

					<p class="f4">So kho ahaɱ brāhmaṇa||<br />
					n'eva tāva caṇkamāmi,||<br />
					na nisīdāmi,||<br />
					na nipajjāmi,||<br />
					yāva ṭhito va||<br />
					taɱ bhaya-bheravaɱ paṭivinemi.|| ||</p>

					<p class="f4">Tassa mayhaɱ brāhmaṇa nisinnassa||<br />
					taɱ bhaya-bheravaɱ āgacchati.|| ||</p>

					<p class="f4">So kho ahaɱ brāhmaṇa||<br />
					n'eva tāva nipajjāmi,||<br />
					na tiṭṭhāmi,||<br />
					na caṇkamāmi,||<br />
					yāva nisinno va||<br />
					taɱ bhaya-bheravaɱ paṭivinemi.|| ||</p>

					<p class="f4">Tassa mayhaɱ brāhmaṇa nipannassa||<br />
					taɱ bhaya-bheravaɱ āgacchati.|| ||</p>

					<p class="f4">So kho ahaɱ brāhmaṇa||<br />
					n'eva tāva nisīdāmi,||<br />
					na tiṭṭhāmi,||<br />
					na caṇkamāmi,||<br />
					yāva nipanno va||<br />
					taɱ bhaya-bheravaɱ paṭivinemi.|| ||</p>

					<p class="f4"><span class="f3">[<a id="p24">24</a>]</span> Santi kho pana brāhmaṇa||<br />
					eke samaṇa-brāhmaṇā||<br />
					'Rattiɱ yeva samānaɱ divā' ti sañjānanti,||<br />
					'Divā yeva samānaɱ rattī' ti sañjānanti,||<br />
					idam ahaɱ tesaɱ samaṇa-brāhmaṇānaɱ||<br />
					sa-m-moha-vihārasmiɱ vadāmi.|| ||</p>

					<p class="f4">Ahaɱ kho pana brāhmaṇa||<br />
					'Rattiɱ yeva samānaɱ rattī' ti sañjānāmi,||<br />
					'Divā yeva samānaɱ divā' ti sañjānāmi.</p>

					<p class="f4">Yaɱ kho taɱ brāhmaṇa||<br />
					sammā vadamāno vadeyya:|| ||</p>

					<p class="f4">'A-sa-m-moha-dhammo satto||<br />
					loke uppanno||<br />
					bahu-jana-hitāya||<br />
					bahu-jana-sukhāya||<br />
					lok-ā-nukampāya||<br />
					atthāya||<br />
					hitāya||<br />
					sukhāya deva-manussānan' ti,||<br />
					mam eva taɱ||<br />
					sammā vadamāno vadeyya:|| ||</p>

					<p class="f4">'A-sa-m-moha-dhammo satto||<br />
					loke uppanno||<br />
					bahu-jana-hitāya||<br />
					bahu-jana-sukhāya||<br />
					lok-ā-nukampāya||<br />
					atthāya||<br />
					hitāya||<br />
					sukhāya deva-manussānan' ti.|| ||</p>

					<p class="f4">Āraddhaɱ kho pana me brāhmaṇa viriyaɱ ahosi asallīnaɱ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaɱ cittaɱ ek'aggaɱ.|| ||</p>

					<p class="f4"><span class="f3">[<a id="p25">25</a>]</span> So kho ahaɱ brāhmaṇa vivicc'eva kāmehi||<br />
					vivicca akusalehi dhammehi||<br />
					sa-vitakkaɱ||<br />
					sa-vicāraɱ||<br />
					viveka-jaɱ pītisukhaɱ||<br />
					paṭhamaɱ jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p26">26</a>]</span> Vitakka-vicārānaɱ vūpasamā||<br />
					ajjhattaɱ sampasādanaɱ||<br />
					cetaso ekodi-bhāvaɱ||<br />
					avi- <a id="pg22"><span class="f2 g"><b>[22]</b></span></a> takkaɱ||<br />
					avicāraɱ||<br />
					samādhi-jaɱ pītisukhaɱ||<br />
					dutiyaɱ jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p27">27</a>]</span> Pītiyā ca virāgā||<br />
					upekhako ca vihāsiɱ||<br />
					sato ca sampajāno,||<br />
					sukhañ ca kāyena paṭisaɱvedesiɱ,||<br />
					yaɱ taɱ ariyā ācikkhanti||<br />
					'upekhako satimā sukha-vihārī' ti||<br />
					tatiyaɱ jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p28">28</a>]</span> Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaɱ atthaṇgamā||<br />
					adukkhaɱ||<br />
					asukhaɱ||<br />
					upekhā sati-pārisuddhiɱ||<br />
					catutthaɱ jhānaɱ upasampajja vihāsiɱ.|| ||</p>

					<p class="f4"><span class="f3">[<a id="p29">29</a>]</span> So evaɱ samāhite citte parisuddhe,||<br />
					pariyodāte,||<br />
					an-aṅgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					pubbe-nivāsānu-s-sati-ñāṇāya cittaɱ abhininnāmesiɱ.</p>

					<p class="f4">So aneka-vihitaɱ pubbe-nivāsaɱ anussarāmi,||<br />
					seyyath'īdaɱ:|| ||</p>

					<p class="f4">Ekam pi jātiɱ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiɱsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi,||<br />
					jāti-sata-sahassam pi,||<br />
					aneke pi saɱvaṭṭa-kappe,||<br />
					aneke pi vivaṭṭa-kappe,||<br />
					aneke pi saɱvaṭṭa-vivaṭṭa-kappe:|| ||</p>

					<p class="f4">'Amutr'āsiɱ evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto,||<br />
					so tato cuto||<br />
					amutra udapādiɱ.</p>

					<p class="f4">Tatrā p'āsiɱ||<br />
					evaɱ-nāmo||<br />
					evaɱ gotto||<br />
					evaɱ vaṇṇo||<br />
					evam-āhāro||<br />
					evaɱ sukha-dukkha-paṭisaɱvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraɱ sa-uddesaɱ aneka-vihitaɱ pubbe-nivāsaɱ anussarāmi.|| ||</p>

					<p class="f4">Ayaɱ kho me brāhmaṇa rattiyā paṭhame yāme paṭhamā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taɱ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p30">30</a>]</span> So evaɱ samāhite citte parisuddhe,||<br />
					pariyodāte,||<br />
					an-aṅgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					sattāṇaɱ cut'ūpapātañāṇāya cittaɱ abhininnāmesiɱ.|| ||</p>

					<p class="f4">So dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kamm'ūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaɱ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaɱ duggatiɱ||<br />
					vinipātaɱ||<br />
					Nirayaɱ upapannā.</p>

					<p class="f4">Ime vā pana bhonto sattā||<br />
					kāya-sucaritena <a id="pg23"><span class="f2 g"><b>[23]</b></span></a> samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaɱ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiɱ||<br />
					saggaɱ lokaɱ upapannā' ti.</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kamm'ūpage satte pajānāmi.|| ||</p>

					<p class="f4">Ayaɱ kho me brāhmaṇa rattiyā majjhime yāme dutiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taɱ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p31">31</a>]</span> So evaɱ samāhite citte parisuddhe,||<br />
					pariyodāte,||<br />
					an-aṅgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					āsavānaɱ khaya-ñāṇāya cittaɱ abhininnāmesiɱ.</p>

					<p class="f4">So:|| ||</p>

					<p class="f4">'Idaɱ dukkhan' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ dukkha-samudayo' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ dukkha-nirodho' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ dukkha-nirodha-gāminī paṭipadā' ti||<br />
					yathā-bhūtaɱ abbhaññāsiɱ.|| ||</p>

					<p class="f4">'Ime āsavā' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ āsava-samudayo' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ āsava-nirodho' ti||<br />
					yathā-bhūtaɱ abbhaññāsiɱ.</p>

					<p class="f4">'Ayaɱ āsava-nirodha-gāminī paṭipadā' ti||<br />
					yathā-bhūtaɱ abbhaññāsiɱ.|| ||</p>

					<p class="f4">Tassa me evaɱ jānato||<br />
					evaɱ passato||<br />
					kām'āsavā pi cittaɱ vimuccittha.</p>

					<p class="f4">Bhavāsavā pi cittaɱ vimuccittha.</p>

					<p class="f4">Avijjāsavā pi cittaɱ vimuccittha.</p>

					<p class="f4">Vimuttasmiɱ vimuttam-iti ñāṇaɱ ahosi:</p>

					<p class="f4">'Khīṇā jāti,||<br />
					vusitaɱ Brahma-cariyaɱ,||<br />
					kataɱ karaṇīyaɱ,||<br />
					nāparaɱ itthattāyā' ti abbhaññāsiɱ.|| ||</p>

					<p class="f4">Ayaɱ kho me brāhmaṇa rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā tamo vihato,||<br />
					āloko uppanno,||<br />
					yathā taɱ appamattassa ātāpino pahitattassa viharato."|| ||</p>

					<p class="f4"><span class="f3">[<a id="p32">32</a>]</span> Siyā kho pana te brāhmaṇa evam assa:|| ||</p>

					<p class="f4">"Ajjā pi nūna Samaṇo Gotamo||<br />
					avīta-rāgo||<br />
					avīta-doso||<br />
					avīta-moho,||<br />
					tasmā araññe-vana-pa-t-thāni pantāni sen'āsanāni paṭisevatī" ti.|| ||</p>

					<p class="f4">"Na kho pan'etaɱ brāhmaṇa evaɱ daṭṭhabbaɱ.|| ||</p>

					<p class="f4">Dve kho ahaɱ brāhmaṇa attha-vase sampassamāno araññe-vana-pa-t-thāni pantāni sen'āsanāni paṭisevāmi:|| ||</p>

					<p class="f4">Attano ca diṭṭha-dhamma-sukha-vihāraɱ sampassamāno,||<br />
					pacchimañ ca janataɱ anukampamāno" ti.|| ||</p>

					<p class="f4"><span class="f3">[<a id="p33">33</a>]</span> "Anukampitarūpā'yaɱ bhotā Gotamena pacchimā ja- <a id="pg24"><span class="f2 g"><b>[24]</b></span></a> natā,||<br />
					yathā taɱ arahatā Sammā-SamBuddhena.</p>

					<p class="f4">Abhikkantaɱ bho Gotama!</p>

					<p class="f4">Abhikkantaɱ bho Gotama!</p>

					<p class="f4">Seyyathā pi bho Gotama nikkujjitaɱ vā ukkujjeyya,||<br />
					paṭi-c-channaɱ vā vivareyya,||<br />
					mūḷhassa vā Maggaɱ ācikkheyya,||<br />
					andha-kāre vā tela-pajjotaɱ dhāreyya:||<br />
					'cakkhu-manto rūpāni dakkhintī' ti||<br />
					evam evaɱ bhotā Gotamena||<br />
					aneka-pariyāyena dhammo pakāsito.</p>

					<p class="f4">Es'āhaɱ bhavantaɱ Gotamaɱ saraṇaɱ gacchāmi||<br />
					Dhammañ ca||<br />
					bhikkhu-saṇghañ ca.</p>

					<p class="f4">Upāsakaɱ maɱ bhavaɱ Gotamo||<br />
					dhāretu ajja-t-agge pāṇupetaɱ saraṇaɱ gatan" ti.|| ||</p>

					<p class="ctr">Bhaya-Bherava Suttaɱ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>