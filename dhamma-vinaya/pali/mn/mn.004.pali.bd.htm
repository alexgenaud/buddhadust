<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 4. Brahman Janussoni questions the Buddha about the fears and distractedness of mind that arise on living alone in the wilderness. The Buddha explains that for those with corrupt behavior in body, speech and thought; with passionate desires, corrupt at heart, lazy, nervous, doubt-ridden, proud and arrogant, fearful, hungary for fame and gains, weak in energy, confused, without concentration, and weak in wisdom such a life does inspire fear, but for one without these corruptions such a life strengthens one in pursuit of the goal." />
<title>MN 4. Bhaya-Bherava Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					1. Mūla-Pariyāya Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p4">Sutta 4</a></h4>

					<h1>Bhaya-Bherava Suttaṃ</h1>

					<p class="f1 ctr">Adapted from the digital version of the Sri Lanka Buddha Jayanti Tripitaka Series</p>

					<p>&nbsp;</p>

					<hr />

					<p><a id="pg16"><span class="f2 g"><b>[16]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/pts/mn/mn.004.horn.pts.htm#p1">pts</a>][<a href="../../../dhamma-vinaya/chlm/mn/mn.004.chlm.sbb.htm#p1">chlm</a>][<a href="../../../dhamma-vinaya/wp/mn/mn.004.ntbb.wp.htm#p1">ntbb</a>][<a href="../../../dhamma-vinaya/ati/mn/mn.004.than.ati.htm#p1">than</a>][<a href="../../../dhamma-vinaya/mnl/mn/mn.004.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Sāvatthīyaṃ viharati||<br />
					Jetavane Anāthapiṇḍikassa ārāme.|| ||</p>

					<p class="f4">2. Atha kho Jāṇussoṇi brāhmaṇo yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.</p>

					<p class="f4">Eka-m-antaṃ nisinno kho Jāṇussoṇī brāhmaṇo Bhagavantaṃ etad avoca.|| ||</p>

					<p class="f4"><span class="f3">[<a id="p2">2</a>]</span> "Ye'me bho Gotama kula-puttā||<br />
					bhavantaṃ Gotamaṃ uddissa saddhā agārasmā||<br />
					anagāriyaṃ pabba-jitā||<br />
					bhavaṃ tesaṃ Gotamo pubbaṅgamo||<br />
					bhavaṃ tesaṃ Gotamo bahukāro,||<br />
					bhavaṃ tesaṃ Gotamo sam-ā-dapetā,||<br />
					bhoto ca pana Gotamassa sā janatā diṭṭh'ānugatiṃ āpajjatī" ti.|| ||</p>

					<p class="f4"><span class="f3">[<a id="p3">3</a>]</span> "Evam-etaṃ brāhmaṇa,<br />
					evam-etaṃ brāhmaṇa.</p>

					<p class="f4">Ye te brāhmaṇa, kula-puttā||<br />
					mamaṃ uddissa saddhā agārasmā||<br />
					anagāriyaṃ pabba-jitā||<br />
					ahaṃ tesaṃ pubbaṅgamo,||<br />
					ahaṃ tesaṃ bahukāro||<br />
					ahaṃ tesaṃ sam-ā-dapetā,||<br />
					mamañ ca pana sā janatā diṭṭh'ānugatiṃ āpajjatī" ti.|| ||</p>

					<p class="f4"><span class="f3">[<a id="p4">4</a>]</span> "Du-r-abhisambhavāni hi bho Gotama,||<br />
					araññe vana-pa-t-thāni pantāni sen'āsanāni,||<br />
					dukkaraṃ pavivekaṃ,||<br />
					du-r-abhiramaṃ ekatte,||<br />
					haranti maññe mano vanāni samādhiṃ alabha-mānassa <a id="pg17"><span class="f2 g"><b>[17]</b></span></a> bhikkhuno" ti.|| ||</p>

					<p class="f4"><span class="f3">[<a id="p5">5</a>]</span> "Evam-etaṃ brāhmaṇa,||<br />
					evam-etaṃ brāhmaṇa.</p>

					<p class="f4">Du-r-abhisambhavāni hi brāhmaṇa||<br />
					araññe vana-pa-t-thāni pantāni sen'āsanāni,||<br />
					dukkaraṃ pavivekaṃ,||<br />
					du-r-abhiramaṃ ekatte,||<br />
					haranti maññe mano vanāni samādhiṃ alabha-mānassa bhikkhuno" ti.|| ||</p>

					<p class="f4"><span class="f3">[<a id="p6">6</a>]</span> "Mayham pi kho brāhmaṇa,||<br />
					pubbe va sambodhā||<br />
					anabhi-sambuddhassa||<br />
					bodhisattass'eva sato||<br />
					etad-ahosi:|| ||</p>

					<p class="f4">'Du-r-abhisambhavāni hi kho||<br />
					araññe vana-pa-t-thāni pantāni sen'āsanāni,||<br />
					dukkaraṃ pavivekaṃ,||<br />
					du-r-abhiramaṃ ekatte,||<br />
					haranti maññe mano vanāni samādhiṃ alabha-mānassa bhikkhuno' ti.|| ||</p>

					<p class="f4"><span class="f3">[<a id="p7">7</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddha-kāya-kammantā||<br />
					araññe-vana-pa-t-thāni pantāni sen'āsanāni paṭisevanti,||<br />
					a-parisuddha-kāya-kammanta-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ a-parisuddha-kāya-kammanto||<br />
					araññe-vana-pa-t-thāni pantāni sen'āsanāni paṭisevāmi,||<br />
					parisuddha-kāya-kammanto'ham-asmi.|| ||</p>

					<p class="f4">Ye hi vo ariyā parisuddha-kāya-kammantā||<br />
					araññe-vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa parisuddha-kāya-kammantataṃ||<br />
					attani sampassamāno bhiyyo||<br />
					pallomam-āpādiṃ araññe vihārāya' ti.|| ||</p>

					<p class="f4"><span class="f3">[<a id="p8">8</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddha-vacī-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					a-parisuddha-vacī-kammanta-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ a-parisuddha-vacī-kammanto||<br />
					araññe vana-pa-t-thāni pantāni sen'āsanāni paṭisevāmi,||<br />
					parisuddha-vacī-kammanto'ham-asmi.|| ||</p>

					<p class="f4">Ye hi vo ariyā parisuddha-vacī-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa parisuddha-vacī-kammantanaṃ||<br />
					attani sampassamāno bhiyyo||<br />
					pallomam-āpādiṃ araññe vihārāya' ti.|| ||</p>

					<p class="f4"><span class="f3">[<a id="p9">9</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddha-mano-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					a-parisuddha-mano-kammantasandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ a-parisuddha mano-kammanto||<br />
					araññe vana-pa-t-thāni pantāni sen'āsanāni paṭisevāmi,||<br />
					parisuddha-mano-kammanto'ham-asmi.|| ||</p>

					<p class="f4">Ye hi vo ariyā parisuddha-mano-kammantā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa parisuddha-mano-kammantataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.</p>

					<p class="f4"><span class="f3">[<a id="p10">10</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					a-parisuddhā-jīvā||<br />
					araññe vana-pa-t-thāni pantāni sen'āsanāni paṭisevanti,||<br />
					a-parisuddhā-jīva-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ a-parisuddhā-jīvo||<br />
					araññe vana-pa-t-thāni pantāni sen'āsanāni paṭisevāmi,||<br />
					parisuddhā-jīvo'ham-asmi.|| ||</p>

					<p class="f4">Ye hi vo ariyā parisuddhā-jīvā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa parisuddhā-jīvataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p11">11</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					abhijjhālū||<br />
					kāmesu||<br />
					tibba-sārāgā||<br />
					araññe vana-pa-t-thāni pantāni sen'āsanāni paṭisevanti,||<br />
					abhijjhālū kāmesu tibba-sārāga-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ abhijjhālū kāmesu tibba-sārāgo||<br />
					araññe vana-pa-t-thāni pantāni sen'āsanāni paṭisevāmi,||<br />
					anabhijjhālu'ham-asmi.|| ||</p>

					<p class="f4">Ye hi vo ariyā anabhijjhālū||<br />
					araññe vana-pa-t-thāni pantāni sen'āsanāni <a id="pg18"><span class="f2 g"><b>[18]</b></span></a> paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa anabhijjhālutaṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p12">12</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					byāpanna-cittā paduṭṭha-mana-saṅkappā||<br />
					araññe vana-pa-t-thāni pantāni sen'āsanāni paṭisevanti,||<br />
					byāpanna-citta paduṭṭha-mana-saṅkappa-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ byāpanna-citto paduṭṭha-mana-saṅkappo||<br />
					araññe vana-pa-t-thāni pantāni sen'āsanāni paṭisevāmi,||<br />
					metta-citto'ham-asmi.|| ||</p>

					<p class="f4">Ye hi vo ariyā metta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa metta-cittataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p13">13</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					thīna-middha-pariyuṭṭhitā||<br />
					araññe vana-pa-t-thāni pantāni sen'āsanāni paṭisevanti,||<br />
					thīna-middha pariyuṭṭhāna-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ thīna-middha-pariyuṭṭhito||<br />
					araññe vana-pa-t-thāni pantāni sen'āsanāni paṭisevāmi,||<br />
					vigata-thīna-middho'ham-asmi.|| ||</p>

					<p class="f4">Ye hi vo ariyā vigata-thīna-middhā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa vigata-thīna-middhataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p14">14</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					uddhatā avūpasanta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					uddhata avūpasanna-citta-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ uddhato avūpasanta-citto||<br />
					araññe vana-pa-t-thāni pantāni sen'āsanāni paṭisevāmi,||<br />
					vūpasanta-citto'ham-asmi.|| ||</p>

					<p class="f4">Ye hi vo ariyā vūpasanta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa vūpasanta-cittataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p15">15</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					kaṅkhī vecikicchī||<br />
					araññe vana-pa-t-thāni pantāni sen'āsanāni paṭisevanti,||<br />
					kaṅkhā-vicikicchā sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ kaṅkhī-vecikicchī||<br />
					araññe vana-pa-t-thāni pantāni sen'āsanāni paṭisevāmi,||<br />
					tiṇṇa-vici-kiccho'ham-asmi.|| ||</p>

					<p class="f4">Ye hi vo ariyā tiṇṇa-vicikicchā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa tiṇṇa-vici-kicchataṃ||<br />
					attani <a id="pg19"><span class="f2 g"><b>[19]</b></span></a> sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p16">16</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					attu-k-kaṃsakā paravambhī||<br />
					araññe vana-pa-t-thāni pantāni sen'āsanāni paṭisevanti,||<br />
					attukkaṃsana paravambhana-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ attu-k-kaṃsako paravambhī||<br />
					araññe vana-pa-t-thāni pantāni sen'āsanāni paṭisevāmi,||<br />
					anattukaṃsako aparavambhī'ham-asmi.|| ||</p>

					<p class="f4">Ye hi vo ariyā anattu-k-kaṃsakā aparavambhī||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa anattu-k-kaṃsakataṃ aparavambhitaṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p17">17</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					chambhī bhīruka-jātikā||<br />
					araññe vana-pa-t-thāni pantāni sen'āsanāni paṭisevanti,||<br />
					chambhī bhīruka-jātika-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ chambhī bhīruka-jātiko||<br />
					araññe vana-pa-t-thāni pantāni sen'āsanāni paṭisevāmi,||<br />
					vigat'alomahaṃso'ham-asmi.|| ||</p>

					<p class="f4">Ye hi vo ariyā vigata-lomahaṃsā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa vigata-lomahaṃsataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p18">18</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					lābha-sakkāra-silokaṃ nikāmaya-mānā||<br />
					araññe vana-pa-t-thāni pantāni sen'āsanāni paṭisevanti,||<br />
					lābha-sakkāra-silokaṃ nikāmaya-māna sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ lābha-sakkāra-silokaṃ nikāmaya-māno||<br />
					araññe vana-pa-t-thāni pantāni sen'āsanāni paṭisevāmi,||<br />
					appiccho'ham-asmi.|| ||</p>

					<p class="f4">Ye hi vo ariyā appicchā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa appicchataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p19">19</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					kusītā hīna-viriyā||<br />
					araññe vana-pa-t-thāni pantāni sen'āsanāni paṭisevanti,||<br />
					kusīta-hīna-viriya-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ kusīto hīna-viriyo||<br />
					araññe vana-pa-t-thāni pantāni sen'āsanāni paṭisevāmi,||<br />
					āraddha-viriyo'ham-asmi.|| ||</p>

					<p class="f4">Ye hi vo ariyā āraddha-viriyā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa āraddha-viriyataṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p20">20</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					muṭṭha-s-sati asampajānā||<br />
					araññe vana-pa-t-thāni pantāni sen'āsanāni paṭisevanti,||<br />
					muṭṭha-s-sati asampajāna-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ muṭṭha-s-sati asampajāno||<br />
					araññe vana-pa-t-thāni pantāni sen'āsanāni paṭisevāmi,||<br />
					upatthika-sati'ham-asmi.|| ||</p>

					<p class="f4">Ye hi vo ariyā upatthika-satī||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa upaṭṭhi-satitaṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p21">21</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					asamāhitā vibbhanta-cittā||<br />
					araññe vana-pa-t-thāni pantāni sen'āsanāni paṭisevanti,||<br />
					asamāhita vibbhanta-citta-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ asamāhito vibbhanta-citto||<br />
					araññe vana-pa-t-thāni pantāni sen'āsanāni paṭisevāmi,||<br />
					samādhi-sampanno'ham-asmi.|| ||</p>

					<p class="f4">Ye hi vo ariyā samādhi-sampannā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa samādhi-sampadaṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p22">22</a>]</span> Tassa mayhaṃ brāhmaṇa etad ahosi:|| ||</p>

					<p class="f4">'Ye kho keci samaṇā vā brāhmaṇā vā||<br />
					duppaññā-ela-mūgā||<br />
					araññe vana-pa-t-thāni pantāni sen'āsanāni paṭisevanti,||<br />
					duppañña-ela-mūga-sandosa-hetu||<br />
					have te bhonto samaṇa-brāhmaṇā||<br />
					akusalaṃ bhaya-bheravaṃ avhayanti.|| ||</p>

					<p class="f4">Na kho panāhaṃ duppañño-ela-mūgo||<br />
					araññe vana-pa-t-thāni pantāni sen'āsanāni paṭisevāmi,||<br />
					paññā-sampanno'ham-asmi.|| ||</p>

					<p class="f4">Ye hi vo ariyā paññā-sampannā||<br />
					araññe vana-pa-t-thāni pantāni sen'āsanāni paṭisevanti,||<br />
					tesam-ahaṃ aññatamo.|| ||</p>

					<p class="f4">Etam-ahaṃ brāhmaṇa paññā-sampadaṃ||<br />
					attani sampassamāno bhiyyo||<br />
					pallomamāpādiṃ araññe vihārāya' ti.|| ||</p>

					<p class="f4"><span class="f3">[<a id="p23">23</a>]</span> Tassa mayhaṃ brāhmaṇa etad ahosī:|| ||</p>

					<p class="f4">'Yan-nūn-ā-haṃ yā tā rattiyo abhiññātā abhilakkhitā,||<br />
					cātu-d-dasī||<br />
					pañca-dasī||<br />
					aṭṭhamī ca pakkhassa,||<br />
					tathā-rūpāsu rattisu||<br />
					yāni tāni ārāma-cetiyāni||<br />
					vana-cetiyāni||<br />
					rukkha-cetiyāni||<br />
					bhiṃsanakāni||<br />
					salomahaṃsāni,||<br />
					tathā-rūpesu sen'āsanesu vihareyyaṃ,||<br />
					app-eva nāma taṃ bhaya-bheravaṃ passeyyan' ti.|| ||</p>

					<p class="f4">So kho ahaṃ brāhmaṇa aparena samayena||<br />
					yā tā rattiyo abhiññātā abhilakkhitā,||<br />
					cātu-d-dasī||<br />
					pañca-dasī||<br />
					aṭṭhamī ca pakkhassa,||<br />
					tathā-rūpāsu rattisu||<br />
					yāni tāni ārāma-cetiyāni||<br />
					vana-cetiyāni||<br />
					rukkha-cetiyāni||<br />
					bhiṃsanakāni||<br />
					salomahaṃsāni,||<br />
					tathā-rūpesu sen'āsanesu viharāmi.|| ||</p>

					<p class="f4">Tatra ca me brāhmaṇa viharato||<br />
					mago vā āgacchati,||<br />
					moro vā <a id="pg21"><span class="f2 g"><b>[21]</b></span></a> kaṭṭhaṃ pāteti,||<br />
					vāto vā paṇṇasaṭaṃ ereti.|| ||</p>

					<p class="f4">Tassa mayhaṃ evaṃ hoti:|| ||</p>

					<p class="f4">'Etaṃ nūna taṃ bhaya-bheravaṃ āga-c-chatī' ti.|| ||</p>

					<p class="f4">Tassa mayhaṃ brāhmaṇa etad ahosi:|| ||</p>

					<p class="f4">'Kin-nu kho ahaṃ aññadatthu bhaya-pāṭikaṅkhī viharāmi?|| ||</p>

					<p class="f4">Yan-nūn-ā-haṃ yathā-bhūtaṃ||<br />
					yathā-bhūtassa me||<br />
					taṃ bhaya-bheravaṃ āgacchati,||<br />
					tathā-bhūtaṃ||<br />
					tathā-bhūto va||<br />
					taṃ bhaya-bheravaṃ paṭivineyyan' ti?|| ||</p>

					<p class="f4">Tassa mayhaṃ brāhmaṇa caṅkamantassa||<br />
					taṃ bhaya-bheravaṃ āgacchati.|| ||</p>

					<p class="f4">So kho ahaṃ brāhmaṇa||<br />
					n'eva tāva tiṭṭhāmi,||<br />
					na nisīdāmi,||<br />
					na nipajjāmi,||<br />
					yāva caṅkamanto va||<br />
					taṃ bhaya-bheravaṃ paṭivinemi.|| ||</p>

					<p class="f4">Tassa mayhaṃ brāhmaṇa ṭhitassa||<br />
					taṃ bhaya-bheravaṃ āgacchati.|| ||</p>

					<p class="f4">So kho ahaṃ brāhmaṇa||<br />
					n'eva tāva caṅkamāmi,||<br />
					na nisīdāmi,||<br />
					na nipajjāmi,||<br />
					yāva ṭhito va||<br />
					taṃ bhaya-bheravaṃ paṭivinemi.|| ||</p>

					<p class="f4">Tassa mayhaṃ brāhmaṇa nisinnassa||<br />
					taṃ bhaya-bheravaṃ āgacchati.|| ||</p>

					<p class="f4">So kho ahaṃ brāhmaṇa||<br />
					n'eva tāva nipajjāmi,||<br />
					na tiṭṭhāmi,||<br />
					na caṅkamāmi,||<br />
					yāva nisinno va||<br />
					taṃ bhaya-bheravaṃ paṭivinemi.|| ||</p>

					<p class="f4">Tassa mayhaṃ brāhmaṇa nipannassa||<br />
					taṃ bhaya-bheravaṃ āgacchati.|| ||</p>

					<p class="f4">So kho ahaṃ brāhmaṇa||<br />
					n'eva tāva nisīdāmi,||<br />
					na tiṭṭhāmi,||<br />
					na caṅkamāmi,||<br />
					yāva nipanno va||<br />
					taṃ bhaya-bheravaṃ paṭivinemi.|| ||</p>

					<p class="f4"><span class="f3">[<a id="p24">24</a>]</span> Santi kho pana brāhmaṇa||<br />
					eke samaṇa-brāhmaṇā||<br />
					'Rattiṃ yeva samānaṃ divā' ti sañjānanti,||<br />
					'Divā yeva samānaṃ rattī' ti sañjānanti,||<br />
					idam ahaṃ tesaṃ samaṇa-brāhmaṇānaṃ||<br />
					sa-m-moha-vihārasmiṃ vadāmi.|| ||</p>

					<p class="f4">Ahaṃ kho pana brāhmaṇa||<br />
					'Rattiṃ yeva samānaṃ rattī' ti sañjānāmi,||<br />
					'Divā yeva samānaṃ divā' ti sañjānāmi.</p>

					<p class="f4">Yaṃ kho taṃ brāhmaṇa||<br />
					sammā vadamāno vadeyya:|| ||</p>

					<p class="f4">'A-sa-m-moha-dhammo satto||<br />
					loke uppanno||<br />
					bahu-jana-hitāya||<br />
					bahu-jana-sukhāya||<br />
					lok-ā-nukampāya||<br />
					atthāya||<br />
					hitāya||<br />
					sukhāya deva-manussānan' ti,||<br />
					mam eva taṃ||<br />
					sammā vadamāno vadeyya:|| ||</p>

					<p class="f4">'A-sa-m-moha-dhammo satto||<br />
					loke uppanno||<br />
					bahu-jana-hitāya||<br />
					bahu-jana-sukhāya||<br />
					lok-ā-nukampāya||<br />
					atthāya||<br />
					hitāya||<br />
					sukhāya deva-manussānan' ti.|| ||</p>

					<p class="f4">Āraddhaṃ kho pana me brāhmaṇa viriyaṃ ahosi asallīnaṃ,||<br />
					upaṭṭhitā sati asammuṭṭhā,||<br />
					passaddho kāyo asāraddho,||<br />
					samāhitaṃ cittaṃ ek'aggaṃ.|| ||</p>

					<p class="f4"><span class="f3">[<a id="p25">25</a>]</span> So kho ahaṃ brāhmaṇa vivicc'eva kāmehi||<br />
					vivicca akusalehi dhammehi||<br />
					sa-vitakkaṃ||<br />
					sa-vicāraṃ||<br />
					viveka-jaṃ pītisukhaṃ||<br />
					paṭhamaṃ jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p26">26</a>]</span> Vitakka-vicārānaṃ vūpasamā||<br />
					ajjhattaṃ sampasādanaṃ||<br />
					cetaso ekodi-bhāvaṃ||<br />
					avi- <a id="pg22"><span class="f2 g"><b>[22]</b></span></a> takkaṃ||<br />
					avicāraṃ||<br />
					samādhi-jaṃ pītisukhaṃ||<br />
					dutiyaṃ jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p27">27</a>]</span> Pītiyā ca virāgā||<br />
					upekhako ca vihāsiṃ||<br />
					sato ca sampajāno,||<br />
					sukhañ ca kāyena paṭisaṃvedesiṃ,||<br />
					yaṃ taṃ ariyā ācikkhanti||<br />
					'upekhako satimā sukha-vihārī' ti||<br />
					tatiyaṃ jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p28">28</a>]</span> Sukhassa ca pahānā||<br />
					dukkhassa ca pahānā||<br />
					pubbe va somanassa-domanassānaṃ atthaṅgamā||<br />
					adukkhaṃ||<br />
					asukhaṃ||<br />
					upekhā sati-pārisuddhiṃ||<br />
					catutthaṃ jhānaṃ upasampajja vihāsiṃ.|| ||</p>

					<p class="f4"><span class="f3">[<a id="p29">29</a>]</span> So evaṃ samāhite citte parisuddhe,||<br />
					pariyodāte,||<br />
					an-aṅgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					pubbe-nivāsānu-s-sati-ñāṇāya cittaṃ abhininnāmesiṃ.</p>

					<p class="f4">So aneka-vihitaṃ pubbe-nivāsaṃ anussarāmi,||<br />
					seyyath'īdaṃ:|| ||</p>

					<p class="f4">Ekam pi jātiṃ,||<br />
					dve pi jātiyo,||<br />
					tisso pi jātiyo,||<br />
					catasso pi jātiyo,||<br />
					pañca pi jātiyo,||<br />
					dasa pi jātiyo,||<br />
					vīsam pi jātiyo,||<br />
					tiṃsam pi jātiyo,||<br />
					cattārīsam pi jātiyo,||<br />
					paññāsam pi jātiyo,||<br />
					jāti-satam pi jāti-sahassam pi,||<br />
					jāti-sata-sahassam pi,||<br />
					aneke pi saṃvaṭṭa-kappe,||<br />
					aneke pi vivaṭṭa-kappe,||<br />
					aneke pi saṃvaṭṭa-vivaṭṭa-kappe:|| ||</p>

					<p class="f4">'Amutr'āsiṃ evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto,||<br />
					so tato cuto||<br />
					amutra udapādiṃ.</p>

					<p class="f4">Tatrā p'āsiṃ||<br />
					evaṃ-nāmo||<br />
					evaṃ gotto||<br />
					evaṃ vaṇṇo||<br />
					evam-āhāro||<br />
					evaṃ sukha-dukkha-paṭisaṃvedī||<br />
					evam-āyu-pariyanto.</p>

					<p class="f4">So tato cuto||<br />
					idh'ūpapanno' ti.</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarāmi.|| ||</p>

					<p class="f4">Ayaṃ kho me brāhmaṇa rattiyā paṭhame yāme paṭhamā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p30">30</a>]</span> So evaṃ samāhite citte parisuddhe,||<br />
					pariyodāte,||<br />
					an-aṅgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					sattāṇaṃ cut'ūpapātañāṇāya cittaṃ abhininnāmesiṃ.|| ||</p>

					<p class="f4">So dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā kamm'ūpage satte pajānāmi:|| ||</p>

					<p class="f4">'Ime vata bhonto sattā||<br />
					kāya-du-c-caritena samannāgatā,||<br />
					vacī-du-c-caritena samannāgatā,||<br />
					mano-du-c-caritena samannāgatā,||<br />
					ariyānaṃ upavādakā,||<br />
					micchā-diṭṭhikā,||<br />
					micchā-diṭṭhi-kamma-samādānā,||<br />
					te kāyassa bhedā param maraṇā||<br />
					apāyaṃ duggatiṃ||<br />
					vinipātaṃ||<br />
					Nirayaṃ upapannā.</p>

					<p class="f4">Ime vā pana bhonto sattā||<br />
					kāya-sucaritena <a id="pg23"><span class="f2 g"><b>[23]</b></span></a> samannāgatā,||<br />
					vacī-sucaritena samannāgatā,||<br />
					mano-sucaritena samannāgatā,||<br />
					ariyānaṃ anupavādakā,||<br />
					sammā-diṭṭhikā sammā-diṭṭhi-kamma-samādānā,||<br />
					te kāyassa bhedā param maraṇā||<br />
					sugatiṃ||<br />
					saggaṃ lokaṃ upapannā' ti.</p>

					<p class="f4">Iti dibbena cakkhunā visuddhena atikkanta-mānusakena satte passāmi cavamāne upapajjamāne,||<br />
					hīne paṇīte suvaṇṇe dubbaṇṇe sugate duggate.</p>

					<p class="f4">Yathā-kamm'ūpage satte pajānāmi.|| ||</p>

					<p class="f4">Ayaṃ kho me brāhmaṇa rattiyā majjhime yāme dutiyā vijjā adhigatā,||<br />
					avijjā vihatā,||<br />
					vijjā uppannā,||<br />
					tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato.|| ||</p>

					<p class="f4"><span class="f3">[<a id="p31">31</a>]</span> So evaṃ samāhite citte parisuddhe,||<br />
					pariyodāte,||<br />
					an-aṅgaṇe,||<br />
					vigat'ūpakkilese,||<br />
					mudubhūte,||<br />
					kammaniye,||<br />
					ṭhite,||<br />
					ānejjappatte,||<br />
					āsavānaṃ khaya-ñāṇāya cittaṃ abhininnāmesiṃ.</p>

					<p class="f4">So:|| ||</p>

					<p class="f4">'Idaṃ dukkhan' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ dukkha-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">'Ime āsavā' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-samudayo' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodho' ti||<br />
					yathā-bhūtaṃ abbhaññāsiṃ.</p>

					<p class="f4">'Ayaṃ āsava-nirodha-gāminī paṭipadā' ti||<br />
					yathā-bhūtaṃ abbhaññāsiṃ.|| ||</p>

					<p class="f4">Tassa me evaṃ jānato||<br />
					evaṃ passato||<br />
					kām'āsavā pi cittaṃ vimuccittha.</p>

					<p class="f4">Bhavāsavā pi cittaṃ vimuccittha.</p>

					<p class="f4">Avijjāsavā pi cittaṃ vimuccittha.</p>

					<p class="f4">Vimuttasmiṃ vimuttam-iti ñāṇaṃ ahosi:</p>

					<p class="f4">'Khīṇā jāti,||<br />
					vusitaṃ Brahma-cariyaṃ,||<br />
					kataṃ karaṇīyaṃ,||<br />
					nāparaṃ itthattāyā' ti abbhaññāsiṃ.|| ||</p>

					<p class="f4">Ayaṃ kho me brāhmaṇa rattiyā pacchime yāme tatiyā vijjā adhigatā,||<br />
					avijjā vihatā,||<br />
					vijjā uppannā tamo vihato,||<br />
					āloko uppanno,||<br />
					yathā taṃ appamattassa ātāpino pahitattassa viharato."|| ||</p>

					<p class="f4"><span class="f3">[<a id="p32">32</a>]</span> Siyā kho pana te brāhmaṇa evam assa:|| ||</p>

					<p class="f4">"Ajjā pi nūna Samaṇo Gotamo||<br />
					avīta-rāgo||<br />
					avīta-doso||<br />
					avīta-moho,||<br />
					tasmā araññe-vana-pa-t-thāni pantāni sen'āsanāni paṭisevatī" ti.|| ||</p>

					<p class="f4">"Na kho pan'etaṃ brāhmaṇa evaṃ daṭṭhabbaṃ.|| ||</p>

					<p class="f4">Dve kho ahaṃ brāhmaṇa attha-vase sampassamāno araññe-vana-pa-t-thāni pantāni sen'āsanāni paṭisevāmi:|| ||</p>

					<p class="f4">Attano ca diṭṭha-dhamma-sukha-vihāraṃ sampassamāno,||<br />
					pacchimañ ca janataṃ anukampamāno" ti.|| ||</p>

					<p class="f4"><span class="f3">[<a id="p33">33</a>]</span> "Anukampitarūpā'yaṃ bhotā Gotamena pacchimā ja- <a id="pg24"><span class="f2 g"><b>[24]</b></span></a> natā,||<br />
					yathā taṃ arahatā Sammā-SamBuddhena.</p>

					<p class="f4">Abhikkantaṃ bho Gotama!</p>

					<p class="f4">Abhikkantaṃ bho Gotama!</p>

					<p class="f4">Seyyathā pi bho Gotama nikkujjitaṃ vā ukkujjeyya,||<br />
					paṭi-c-channaṃ vā vivareyya,||<br />
					mūḷhassa vā Maggaṃ ācikkheyya,||<br />
					andha-kāre vā tela-pajjotaṃ dhāreyya:||<br />
					'cakkhu-manto rūpāni dakkhintī' ti||<br />
					evam evaṃ bhotā Gotamena||<br />
					aneka-pariyāyena dhammo pakāsito.</p>

					<p class="f4">Es'āhaṃ bhavantaṃ Gotamaṃ saraṇaṃ gacchāmi||<br />
					Dhammañ ca||<br />
					bhikkhu-saṅghañ ca.</p>

					<p class="f4">Upāsakaṃ maṃ bhavaṃ Gotamo||<br />
					dhāretu ajja-t-agge pāṇupetaṃ saraṇaṃ gatan" ti.|| ||</p>

					<p class="ctr">Bhaya-Bherava Suttaṃ</p>
</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>