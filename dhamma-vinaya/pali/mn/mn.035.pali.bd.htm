<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 35.  Saccaka, who has been boasting and bragging that he can defeat the Buddha in debate when he meets him in debate is upset after his first utterance. The Buddha then teaches him Dhamma." />
<title>MN 35: Cula Saccaka Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					I. Mūlapaṇṇāsa<br />
					4. Mahā Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p35">Sutta 35</a></h4>

					<h1>Cūḷa Saccaka Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p> <a id="pg227"><span class="f2 g"><b>[227]</b></span></a> </p>

					<p class="f4"><span class="f3">[<a id="p1">1</a>][<a href="../../../dhamma-vinaya/bit/bit-28.htm#p28b">wrrn</a>][<a href="../../../dhamma-vinaya/chlm/mn/mn.035.chlm.sbb.htm#p1">chlm</a>][<a href="../../../dhamma-vinaya/pts/mn/mn.035.horn.pts.htm">pts</a>][<a href="../../../dhamma-vinaya/ati/mn/mn.035.than.ati.htm#p1">than</a>][<a href="../../../dhamma-vinaya/mnl/mn/mn.035.upal.mnl.htm#p1">upal</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Vesāliyaɱ viharati Mahāvane Kuṭāgārasālāyaɱ|| ||</p>

					<p class="f4">Tena kho pana samayena Saccako Nigaṇṭha-putto Vesāliyaɱ paṭivasati,||<br />
					bhassappavādiko paṇḍitavādo sādhusammato bahu-janassa|| ||</p>

					<p class="f4">So Vesāliyaɱ parisatiɱ evaɱ vācaɱ bhāsati:|| ||</p>

					<p class="f4">"Nāhaɱ taɱ passāmi samaṇaɱ vā brāhmaṇaɱ vā saŋghiɱ gaṇiɱ gaṇācariyaɱ,||<br />
					api arahantaɱ Sammā-Sam-Buddhaɱ paṭijānamānaɱ,||<br />
					yo mayā vādena vādaɱ||<br />
					samāraddho||<br />
					na saŋkampeyya||<br />
					na sampakampeyya||<br />
					na sampavedheyya,||<br />
					yassa na kacchehi sedā mucceyyuɱ.|| ||</p>

					<p class="f4">Thūṇañ ce p'ahaɱ acetanaɱ vādena vādaɱ samārabheyyaɱ,||<br />
					sā pi mayā vādena vādaɱ||<br />
					samāraddhā||<br />
					saŋkampeyya||<br />
					sampakampeyya||<br />
					sampavedheyya|| ||</p>

					<p class="f4">Ko pana vādo manussabhūtassā" ti.|| ||</p>

					<p class="f4">2. Atha kho āyasmā Assaji pubbaṇha-samayaɱ nivāsetvā patta-cīvaraɱ ādāya Vesāliɱ piṇḍāya pāvisi|| ||</p>

					<p class="f4">Addasā kho Saccako Nigaṇṭha-putto Vesāliyaɱ jaŋghā-vihāraɱ anucaŋkama-māno <a id="pg228"><span class="f2 g"><b>[228]</b></span></a> anuvicara-māno āyasmantaɱ Assajiɱ dūrato va āga-c-chantaɱ,||<br />
					disvāna yen'āyasmā Assaji ten'upasankami.|| ||</p>

					<p class="f4">Upasaŋkamitvā āyasmatā Assajinā saddhiɱ sammodiɱ.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ aṭṭhāsi|| ||</p>

					<p class="f4">Eka-m-antaɱ ṭhito kho Saccako Nigaṇṭha-putto āyasmantaɱ Assajiɱ etad avoca:|| ||</p>

					<p class="f4">"Kathaɱ pana bho Assaji Samaṇo Gotamo sāvake vineti?|| ||</p>

					<p class="f4">Katham-bhāgā ca pana samaṇassa Gotamassa sāvakesu anusāsanī bahulā pavattatī" ti?|| ||</p>

					<p class="f4">Evaɱ kho Aggivessana Bhagavā sāvake vineti,||<br />
					evaɱ-bhāgā ca pana Bhagavato sāvakesu anusāsanī bahulā pavattati:|| ||</p>

					<p class="f4">'Rūpaɱ bhikkhave aniccaɱ,||<br />
					vedanā aniccā,||<br />
					saññā aniccā,||<br />
					sankhārā aniccā,||<br />
					viññāṇaɱ aniccaɱ;|| ||</p>

					<p class="f4">Rūpaɱ bhikkhave anattā,||<br />
					vedanā anattā,||<br />
					saññā anattā,||<br />
					sankhārā anattā,||<br />
					viññāṇaɱ anattā;|| ||</p>

					<p class="f4">Sabbe sankhārā aniccā,||<br />
					sabbe dhammā anattā' ti.|| ||</p>

					<p class="f4">Evaɱ kho Aggivessana Bhagavā sāvake vineti,||<br />
					evaɱ-bhāgā ca pana Bhagavato sāvakesu anusāsanī bahulā pavattatī" ti.|| ||</p>

					<p class="f4">"Dussutaɱ vata bho Assaji assumha,||<br />
					ye mayaɱ evaɱ vādiɱ samaṇaɱ Gotamaɱ assumha;||<br />
					app'eva nāma mayaɱ kadāci karahaci tena bhotā Gotamena saddhiɱ samāgaccheyyāma,||<br />
					app'eva nāma siyā kocid-eva kathā-sallāpo,||<br />
					app'eva nāma tasmā pāpakā diṭṭhi-gatā viveceyyāmā" ti.|| ||</p>

					<p class="f4">3. Tena kho pana samayeta pañca-mattāni Licchavisatāni santhāgāre sanni-patitāni honti kenacid-eva karaṇīyena|| ||</p>

					<p class="f4">Atha kho Saccako Nigaṇṭha-putto yena te Licchavī ten'upasankami.|| ||</p>

					<p class="f4">Upasaŋkamitvā te Licchavī etad avoca:|| ||</p>

					<p class="f4">"Abhi-k-kamantu bhonto Licchavī!|| ||</p>

					<p class="f4">Abhi-k-kamantu bhonto Licchavī!|| ||</p>

					<p class="f4">Ajja me samaṇena Gotamena saddhiɱ kathā-sallāpo bhavissati.|| ||</p>

					<p class="f4">Sace me Samaṇo Gotamo tathā patiṭṭhissati,||<br />
					yathā'ssa me ñātaññatarena sāvakena Assajinā nāma bhikkhunā patiṭṭhitaɱ.|| ||</p>

					<p class="f4">Seyyathā pi nāma balavā puriso dīghalomikaɱ eḷakaɱ lomesu gahetvā||<br />
					ākaḍḍheyya||<br />
					parikaḍḍheyya||<br />
					samparikaḍḍeyya,||<br />
					evam-evāhaɱ samaṇaɱ Gotamaɱ vādena vādaɱ||<br />
					ākaḍḍhissāmi||<br />
					parikaḍḍhissāmi||<br />
					samparikaḍḍhissāmi.|| ||</p>

					<p class="f4">Seyyathā pi nāma balavā soṇḍikākammakaro mahantaɱ soṇḍikākilañjaɱ gambhīre udaka-rahade pakkhipitvā kaṇṇe gahetvā||<br />
					ākaḍḍheyya||<br />
					parikaḍḍheyya||<br />
					samparikaḍḍeyya,||<br />
					evam-evāhaɱ samaṇaɱ Gotamaɱ vādena vādaɱ||<br />
					ākaḍḍhissāmi||<br />
					parikaḍḍhissāmi||<br />
					samparikaḍḍhissāmi.|| ||</p>

					<p class="f4">Seyyathā pi nāma balavā soṇḍikādhutto <a id="pg229"><span class="f2 g"><b>[229]</b></span></a> vālaɱ kaṇṇe gahetvā odhuneyya niddhuneyya nicchodeyya,||<br />
					evam-evāhaɱ samaṇaɱ Gotamaɱ vādena vādaɱ||<br />
					odhunissāmi||<br />
					niddhunissāmi||<br />
					nicchodessāmi.|| ||</p>

					<p class="f4">Seyyathā pi nāma kuñjaro saṭṭhihāyano gambhīraɱ pokkharaṇiɱ ogahetvā saṇadhovikaɱ nāma kīḷitajātaɱ kīḷati,||<br />
					evam-evāhaɱ samaṇaɱ Gotamaɱ saṇadhovikaɱ maññe kīḷitajātaɱ kīḷissāmi.|| ||</p>

					<p class="f4">Abhi-k-kamantu bhonto Licchavī!|| ||</p>

					<p class="f4">Abhi-k-kamantu bhonto Licchavī!|| ||</p>

					<p class="f4">Ajja me samaṇena Gotamena saddhiɱ kathā-sallāpo bhavissatī " ti.|| ||</p>

					<p class="f4">4. Tatr'ekacce Licchavī evam āhaɱsu:|| ||</p>

					<p class="f4">"Kiɱ Samaṇo Gotamo Saccakassa Nigaṇṭha-puttassa vādaɱ āropessati,||<br />
					atha kho Saccako Nigaṇṭha-putto samaṇassa Gotamassa vādaɱ āropessatī" ti|| ||</p>

					<p class="f4">Ekacce Licchavī evam āhaɱsu:|| ||</p>

					<p class="f4">"Kiɱ so bhavamāno Saccako Nigaṇṭha-putto Bhagavato vādaɱ āropessati,||<br />
					atha kho Bhagavā Saccakassa Nigaṇṭha-puttassa vādaɱ āropessatī" ti.|| ||</p>

					<p class="f4">5. Atha kho Saccako Nigaṇṭha-putto pañca-mattehi Licchavisatehi parivuto yena Mahāvanaɱ kūṭā-gārasālā ten'upasankami.|| ||</p>

					<p class="f4">Tena kho pana samayena sambahulā bhikkhū abbhokāse caŋkamanti.|| ||</p>

					<p class="f4">Atha kho Saccako Nigaṇṭha-putto yena te bhikkhū ten'upasankami.|| ||</p>

					<p class="f4">Upasaŋkamitvā te bhikkhū etad avoca:|| ||</p>

					<p class="f4">"Kahaɱ nu kho bho etarahi so bhavaɱ Gotamo viharati?|| ||</p>

					<p class="f4">Dassanakāmā hi mayaɱ taɱ bhavantaɱ Gotaman" ti.|| ||</p>

					<p class="f4">"Es'Aggivessana Bhagavā Mahāvanaɱ ajjhoga-hetvā aññatarasmiɱ rukkha-mūle divā-vihāraɱ nisinno" ti.|| ||</p>

					<p class="f4">6. Atha kho Saccako Nigaṇṭha-putto mahatiyā Licchaviparisāya saddhiɱ Mahāvanaɱ ajjhoga-hetvā yena Bhagavā ten'upasankami.|| ||</p>

					<p class="f4">Upasaŋkamitvā Bhagavatā saddhiɱ sammodi.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdi.|| ||</p>

					<p class="f4">Te pi kho Licchavī app'ekacce Bhagavantaɱ abhivādetvā eka-m-antaɱ nisīdiɱsu|| ||</p>

					<p class="f4">App'ekacce Bhagavatā saddhiɱ sammodiɱsu.|| ||</p>

					<p class="f4">Sammodanīyaɱ kathaɱ sārāṇīyaɱ vīti-sāretvā eka-m-antaɱ nisīdiɱsu.|| ||</p>

					<p class="f4">App'ekacce yena Bhagavā ten'añjaliɱ panāmetvā eka-m-antaɱ nisīdiɱsu.|| ||</p>

					<p class="f4">App'ekacce Bhagavato santike nāmagottaɱ sāvetvā eka-m-antaɱ nisīdiɱsu.|| ||</p>

					<p class="f4">App'ekacce tuṇhī-bhūtā eka-m-antaɱ nisīdiɱsu.|| ||</p>

					<p class="f4">Eka-m-antaɱ nisinno kho Saccako Nigaṇṭha-putto Bhagavantaɱ etad avoca:|| ||</p>

					<p class="f4">"Puccheyyāhaɱ bhavantaɱ Gotamaɱ kañcid-eva desaɱ,||<br />
					sace me bhavaɱ Gotamo okāsaɱ karoti pañhassa veyyā-karaṇāyā" ti.|| ||</p>

					<p class="f4">"Pucch'Aggivessana yad- <a id="pg230"><span class="f2 g"><b>[230]</b></span></a> ākaŋkhasī" ti.|| ||</p>

					<p class="f4">7. "Kathaɱ pana bhavaɱ Gotamo sāvake vineti?|| ||</p>

					<p class="f4">Katham-bhāgā ca pana bhoto Gotamassa sāvakesu anusāsanī bahulā pavattatī" ti?|| ||</p>

					<p class="f4">"Evaɱ kho ahaɱ Aggivessana sāvake vinemi,||<br />
					evaɱ-bhāgā ca pana me sāvakesu anusāsanī bahulā pavattati:|| ||</p>

					<p class="f4">'Rūpaɱ bhikkhave aniccaɱ,||<br />
					vedanā aniccā,||<br />
					saññā aniccā,||<br />
					sankhārā aniccā,||<br />
					viññāṇaɱ aniccaɱ;|| ||</p>

					<p class="f4">Rūpaɱ bhikkhave anattā,||<br />
					vedanā anattā,||<br />
					saññā anattā,||<br />
					sankhārā anattā,||<br />
					viññāṇaɱ anattaɱ;|| ||</p>

					<p class="f4">Sabbe sankhārā aniccā,||<br />
					sabbe dhammā anattā' ti|| ||</p>

					<p class="f4">Evaɱ kho ahaɱ Aggivessana sāvake vinemi,||<br />
					evaɱ-bhāgā ca pana me sāvakesu anusāsanī bahulā pavattatī" ti.|| ||</p>

					<p class="f4">8. "Upamā maɱ bho Gotama paṭibhātī" ti.|| ||</p>

					<p class="f4">"Paṭibhātu taɱ Aggivessanā" ti Bhagavā avoca.|| ||</p>

					<p class="f4">"Seyyathā pi bho Gotama ye kec'ime bījagāma-bhūtagāmā vuḍḍhiɱ virūḷhiɱ vepullaɱ āpajjanti,||<br />
					sabbe te paṭhaviɱ nissāya paṭhaviyaɱ patiṭṭhāya||<br />
					evam-ete bījagāma-bhūtagāmā vuḍḍhiɱ virūḷhiɱ vepullaɱ āpajjanti;|| ||</p>

					<p class="f4">Seyyathā pi vā pana bho Gotama ye kec'ime balakaraṇīyā kammantā karīyanti,||<br />
					sabbe te paṭhaviɱ nissāya paṭhaviyaɱ patiṭṭhāya||<br />
					evam-ete balakaraṇīyā kammantā karīyanti;|| ||</p>

					<p class="f4">evam eva kho bho Gotama||<br />
					rūp'attā'yaɱ purisa-puggalo rūpe patiṭṭhāya puññaɱ vā apuññaɱ vā pasavati;||<br />
					vedan'attā'yaɱ purisa-puggalo vedanāyaɱ patiṭṭhāya puññaɱ vā apuññaɱ vā pasavati;||<br />
					saññ'attā'yaɱ purisa-puggalo saññāyaɱ patiṭṭhāya puññaɱ vā apuññaɱ vā pasavati;||<br />
					sankhār'attā'yaɱ purisa-puggalo sankhāresu patiṭṭhāya puññaɱ vā apuññaɱ vā pasavati;||<br />
					viññāṇ'attā'yaɱ purisa-puggalo viññāṇe patiṭṭhāya puññaɱ vā apuññaɱ vā pasavatī" ti.|| ||</p>

					<p class="f4">9. "Nanu tvaɱ Aggivessana evaɱ vadesi:|| ||</p>

					<p class="f4">'Rūpaɱ me attā,||<br />
					vedanā me attā,||<br />
					saññā me attā,||<br />
					sankhārā me attā,||<br />
					viññāṇaɱ me attā" ti?|| ||</p>

					<p class="f4">"Ahaɱ hi bho Gotama evaɱ vadāmi:|| ||</p>

					<p class="f4">'Rūpaɱ me attā,||<br />
					vedanā me attā,||<br />
					saññā me attā,||<br />
					sankhārā me attā,||<br />
					viññāṇaɱ me attā' ti.|| ||</p>

					<p class="f4">Ayañ ca mahatī janatā" ti.|| ||</p>

					<p class="f4">"Kiɱ hi te Aggivessana mahatī janatā karissati?|| ||</p>

					<p class="f4">Iŋgha tvaɱ Aggivessana sakaɱ yeva vādaɱ nibbeṭhehī" ti.|| ||</p>

					<p class="f4">"Ahaɱ hi bho Gotama evaɱ vadāmi:|| ||</p>

					<p class="f4">'Rūpaɱ me attā,||<br />
					vedanā me attā,||<br />
					saññā me attā,||<br />
					sankhārā me attā,||<br />
					viññāṇaɱ me attā'" ti.|| ||</p>

					<p class="f4">10. "Tena hi Aggivessana taɱ yev'ettha paṭipucchissāmi,||<br />
					yathā te khameyya,||<br />
					tathā naɱ vyākareyyāsi.|| ||</p>

					<p class="f4">Taɱ <a id="pg231"><span class="f2 g"><b>[231]</b></span></a> kiɱ maññasi Aggivessana?|| ||</p>

					<p class="f4">Vatteyya rañño khattiyassa muddhā-vasittassa sakasmiɱ vijite vaso||<br />
					ghātetāyaɱ vā ghātetuɱ,||<br />
					jāpetāyaɱ vā jāpetuɱ,||<br />
					pabbājetāyaɱ vā pabbājetuɱ -||<br />
					seyyathā pi rañño Pasenadissa Kosalassa,||<br />
					seyyathā pi vā pana rañño Māgadhassa Ajātasattussa Vedehi-puttassā" ti?|| ||</p>

					<p class="f4">"Vatteyya bho Gotama rañño khattiyassa muddhā-vasittassa sakasmiɱ vijite vaso:||<br />
					ghātetāyaɱ vā ghātetuɱ,||<br />
					jāpetāyaɱ vā jāpetuɱ,||<br />
					pabbājetāyaɱ vā pabbājetuɱ -||<br />
					seyyathā pi rañño Pasenadissa Kosalassa,||<br />
					seyyathā pi vā pana rañño Māgadhassa Ajātasattussa Vedehi-puttassa.|| ||</p>

					<p class="f4">Imesam pi hi bho Gotama saŋghānaɱ gaṇānaɱ - seyyath'īdaɱ:||<br />
					Vajjīnaɱ, Mallānaɱ vattati sakasmiɱ vijite vaso:||<br />
					ghātetāyaɱ vā ghātetuɱ,||<br />
					jāpetāyaɱ vā jāpetuɱ,||<br />
					pabbājetāyaɱ vā pabbājetuɱ.|| ||</p>

					<p class="f4">Kiɱ pana rañño khattiyassa muddhā-vasittassa||<br />
					seyyathā pi rañño Pasenadissa Kosalassa||<br />
					seyyathā pi vā pana rañño Māgadhassa Ajātasattussa Vedehi-puttassa?|| ||</p>

					<p class="f4">Vatteyya bho Gotama,||<br />
					vattituñ-ca-m-arahatī" ti.|| ||</p>

					<p class="f4">11. "Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Rūpaɱ me attā' ti,||<br />
					vattati te tasmiɱ rūpe vaso:|| ||</p>

					<p class="f4">'Evaɱ me rūpaɱ hotu,||<br />
					evaɱ me rūpaɱ mā ahosī' ti"?|| ||</p>

					<p class="f4">Evaɱ vutte Saccako Nigaṇṭha-putto tuṇhī ahosi.|| ||</p>

					<p class="f4">Dutiyam pi kho Bhagavā Saccakaɱ Nigaṇṭha-puttaɱ etad avoca:|| ||</p>

					<p class="f4">"Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Rūpaɱ me attā' ti,||<br />
					vattati te tasmiɱ rūpe vaso:|| ||</p>

					<p class="f4">'Evaɱ me rūpaɱ hotu,||<br />
					evaɱ me rūpaɱ mā ahosī' ti"?|| ||</p>

					<p class="f4">Dutiyam pi kho Saccako Nigaṇṭha-putto tuṇhī ahosi.|| ||</p>

					<p class="f4">Atha kho Bhagavā Saccakaɱ Nigaṇṭha-puttaɱ etad avoca:|| ||</p>

					<p class="f4">"Vyākarohi'dāni Aggivessana,||<br />
					na dāni te tuṇhī-bhāvassa kālo.|| ||</p>

					<p class="f4">Yo koci Aggivessana Tathāgatena yāva tatiyaɱ saha-dhammikaɱ pañhaɱ puṭṭho na vyākaroti,||<br />
					etth'ev'assa sattadhā muddhā phalatī" ti.|| ||</p>

					<p class="f4">12. Tena kho pana samaye vajirapāṇī yakkho āyasaɱ vajiraɱ ādāya ādittaɱ sampajjalitaɱ sa-joti-bhūtaɱ Saccakassa Nigaṇṭha-puttassa upari-vehāsaɱ ṭhito hoti:|| ||</p>

					<p class="f4">"Sacāyaɱ Saccako Nigaṇṭha-putto Bhagavatā yāva tatiyaɱ saha-dhammikaɱ pañhaɱ puṭṭho na vyākarissati||<br />
					etth'ev'assa sattadhā muddhaɱ phālessāmī" ti.|| ||</p>

					<p class="f4">Taɱ kho pana vajirapāṇiɱ yakkhaɱ Bhagavā c'eva passati,||<br />
					Saccako ca Nigaṇṭha-putto|| ||</p>

					<p class="f4">Atha kho Saccako Nigaṇṭha-putto bhīto saɱviggo loma-haṭṭha-jāto Bhaga- <a id="pg232"><span class="f2 g"><b>[232]</b></span></a> vantaɱ yeva tāṇaɱ gavesī,||<br />
					Bhagavantaɱ etad avoca:|| ||</p>

					<p class="f4">"Pucchatu maɱ bhavaɱ Gotamo,||<br />
					vyākarissāmī" ti.|| ||</p>

					<p class="f4">13. "Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Rūpaɱ me attā' ti,||<br />
					vattati te tasmiɱ rūpe vaso:|| ||</p>

					<p class="f4">'Evaɱ me rūpaɱ hotu,||<br />
					evaɱ me rūpaɱ mā ahosī' ti"?|| ||</p>

					<p class="f4">"No h'idaɱ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaɱ,||<br />
					pacchimena vā purimaɱ.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Vedanā me attā' ti,||<br />
					vattati te tāyaɱ vedanāyaɱ vaso|| ||</p>

					<p class="f4">'Evaɱ me vedanā hotu,||<br />
					evaɱ me vedanā mā ahosi' ti"?|| ||</p>

					<p class="f4">"No h'idaɱ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaɱ,||<br />
					pacchimena vā purimaɱ.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Yaɱ tvaɱ evaɱ vadesi:|| ||</p>

					<p class="f4">'Saññā me attā' ti,||<br />
					vattati te tāyaɱ saññāyaɱ vaso|| ||</p>

					<p class="f4">'Evaɱ me saññā hotu,||<br />
					evaɱ me saññā mā ahosi' ti"?|| ||</p>

					<p class="f4">"No h'idaɱ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaɱ,||<br />
					pacchimena vā purimaɱ.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Sankhārā me attā' ti,||<br />
					vattati te tāsu sankhāresu vaso|| ||</p>

					<p class="f4">'Evaɱ me sankhārā hontu,||<br />
					evaɱ me sankhārā mā ahesun' ti"?|| ||</p>

					<p class="f4">"No h'idaɱ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaɱ,||<br />
					pacchimena vā purimaɱ.|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Aggivessana?|| ||</p>

					<p class="f4">Yaɱ tvaɱ evaɱ vadesi:|| ||</p>

					<p class="f4">'Viññāṇaɱ me attā' ti,||<br />
					vattati te tasmiɱ viññāṇe vaso|| ||</p>

					<p class="f4">'Evaɱ me viññāṇaɱ hotu||<br />
					evaɱ me viññāṇaɱ mā ahosi' ti"?|| ||</p>

					<p class="f4">"No h'idaɱ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaɱ,||<br />
					pacchimena vā purimaɱ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">14. Taɱ kiɱ maññasi Aggivessana?|| ||</p>

					<p class="f4">'Rūpaɱ niccaɱ vā aniccaɱ vā' ti"?|| ||</p>

					<p class="f4">"Aniccaɱ bho Gotama."|| ||</p>

					<p class="f4">"'Yaɱ pan-ā-niccaɱ dukkhaɱ vā taɱ sukhaɱ vā' ti"?|| ||</p>

					<p class="f4">"Dukkhaɱ bho Gotama."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					<a id="pg233"><span class="f2 g"><b>[233]</b></span></a> eso me attā' ti?"|| ||</p>

					<p class="f4">"No h'idaɱ bho Gotama."|| ||</p>

					<p class="ctr c">&#9632;</p>

					<p class="f4">"Taɱ kiɱ maññasi Aggivessana?|| ||</p>

					<p class="f4">Vedanā niccaɱ vā aniccaɱ vā' ti"?|| ||</p>

					<p class="f4">"Aniccaɱ bho Gotama."|| ||</p>

					<p class="f4">"'Yaɱ pan-ā-niccaɱ dukkhaɱ vā taɱ sukhaɱ vā' ti"?|| ||</p>

					<p class="f4">"Dukkhaɱ bho Gotama."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaɱ bho Gotama."|| ||</p>

					<p class="ctr c">&#9632;</p>

					<p class="f4">"Taɱ kiɱ maññasi Aggivessana?|| ||</p>

					<p class="f4">Saññā niccaɱ vā aniccaɱ vā' ti"?|| ||</p>

					<p class="f4">"Aniccaɱ bho Gotama."|| ||</p>

					<p class="f4">"'Yaɱ pan-ā-niccaɱ dukkhaɱ vā taɱ sukhaɱ vā' ti"?|| ||</p>

					<p class="f4">"Dukkhaɱ bho Gotama."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaɱ bho Gotama."|| ||</p>

					<p class="ctr c">&#9632;</p>

					<p class="f4">"Taɱ kiɱ maññasi Aggivessana?|| ||</p>

					<p class="f4">Sankhārā niccaɱ vā aniccaɱ vā' ti"?|| ||</p>

					<p class="f4">"Aniccaɱ bho Gotama."|| ||</p>

					<p class="f4">"'Yaɱ pan-ā-niccaɱ dukkhaɱ vā taɱ sukhaɱ vā' ti"?|| ||</p>

					<p class="f4">"Dukkhaɱ bho Gotama."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaɱ bho Gotama."|| ||</p>

					<p class="ctr c">&#9632;</p>

					<p class="f4">"Taɱ kiɱ maññasi Aggivessana?|| ||</p>

					<p class="f4">Viññāṇaɱ niccaɱ vā aniccaɱ vā' ti"?|| ||</p>

					<p class="f4">"Aniccaɱ bho Gotama."|| ||</p>

					<p class="f4">"'Yaɱ pan-ā-niccaɱ dukkhaɱ vā taɱ sukhaɱ vā' ti"?|| ||</p>

					<p class="f4">"Dukkhaɱ bho Gotama."|| ||</p>

					<p class="f4">"Yaɱ pan-ā-niccaɱ dukkhaɱ vipariṇāma-dhammaɱ kallan-nu taɱ samanupassituɱ:|| ||</p>

					<p class="f4">'Etaɱ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaɱ bho Gotama."|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Taɱ kiɱ maññasi Aggivessana?|| ||</p>

					<p class="f4">Yo nu kho dukkhaɱ||<br />
					allīno dukkhaɱ||<br />
					upagato dukkhaɱ||<br />
					ajjhosito dukkhaɱ:||<br />
					'Etaɱ mama,||<br />
					eso hamasmi,||<br />
					eso me attā" ti samanupassati,||<br />
					api nu kho so sāmaɱ vā dukkhaɱ parijāneyya,||<br />
					dukkhaɱ vā parikkhepetvā vihareyyā ti"?|| ||</p>

					<p class="f4">"Kiɱ hi siyā bho Gotama,||<br />
					no h'idaɱ bho Gotamā" ti|| ||</p>

					<p class="ctr c">&#9632;</p>

					<p class="f4">Taɱ kiɱ maññasi Aggivessana?|| ||</p>

					<p class="f4">Na nu tvaɱ evaɱ sante dukkhaɱ||<br />
					allīno dukkhaɱ||<br />
					upagato dukkhaɱ||<br />
					ajjhosito dukkhaɱ:||<br />
					'Etaɱ mama,||<br />
					eso'ham asmi,||<br />
					eso me attā' ti samanupassasī ti?|| ||</p>

					<p class="f4">"Kiɱ hi no siyā bho Gotama,||<br />
					evam idaɱ bho Gotamā" ti.|| ||</p>

					<p class="f4">16. Seyyathā pi Aggivessana,||<br />
					puriso sāratthiko sāragavesī sārapariyesanaɱ cara-māno tikhiṇaɱ kuṭhāriɱ ādāya vanaɱ paviseyya so tattha passeyya mahantaɱ kadali-k-khandhaɱ ujuɱ navaɱ akukkukajātaɱ,||<br />
					tam enaɱ mūle chindeyya,||<br />
					mūle chetvā agge chindeyya,||<br />
					agge chetvā pattavaṭṭiɱ vinibbhujeyya,||<br />
					so tattha pattavaṭṭiɱ vinibbhujanto,||<br />
					pheggumpi nādhigaccheyya,||<br />
					kuto sāraɱ;||<br />
					evam eva kho tvaɱ Aggivessana mayā sakasmiɱ vāde samanuyuyjiyamāno||<br />
					samanugāhiyamāno||<br />
					sam'anubhāsiyamāno ritto tuccho aparaddho.|| ||</p>

					<p class="f4">17. Bhāsitā kho pana te esā Aggivessana Vesāliyaɱ parisatiɱ vācā|| ||</p>

					<p class="f4">'Nāhan taɱ passāmi samaṇaɱ vā brāhmaṇaɱ vā saŋghiɱ gaṇiɱ gaṇācariyaɱ.||<br />
					api arahantaɱ Sammā-Sam-Buddhaɱ paṭijānamānaɱ,||<br />
					yo mayā vādena vādaɱ samāraddho||<br />
					na saŋkampeyya||<br />
					na sampakampeyya||<br />
					na sampavedheyya,||<br />
					yassa na kacchehi sedā mucceyyuɱ.|| ||</p>

					<p class="f4">Thūnaɱ ce p'ahaɱ acetanaɱ vādena vādaɱ samārabheyyaɱ,||<br />
					sā pi mayā vādena vādaɱ samāraddhā||<br />
					saŋkampeyya||<br />
					sampakampeyya||<br />
					sampavedheyya,||<br />
					ko pana vādo manussabhūtassā' ti.|| ||</p>

					<p class="f4">Tuyhaɱ kho pan'Aggivesna app'ekaccāni sedaphusitāni nalāṭā muttāni uttarā-saŋgaɱ vinibhinditvā bhūmiyaɱ patiṭṭhitāni.|| ||</p>

					<p class="f4">Mayhaɱ kho pan'Aggivessana,||<br />
					n'atthi etarahi kāyasmiɱ sedo" ti|| ||</p>

					<p class="f4">Iti Bhagavā tasmiɱ parisatiɱ suvaṇṇavaṇṇaɱ kāyaɱ vivari.|| ||</p>

					<p class="f4"><a id="pg234"><span class="f2 g"><b>[234]</b></span></a> Evaɱ vutte Saccako Nigaṇṭha-putto tuṇhī-bhūto maŋku-bhūto patta-k-khandho adho-mukho pajjhāyanto appaṭibhāno nisīdi.|| ||</p>

					<p class="f4">18. Atha kho Dummukho Licchaviputto Saccakaɱ Nigaṇṭha-puttaɱ tuṇhī-bhūtaɱ maŋku-bhūtaɱ patta-k-khandhaɱ adho-mukhaɱ pajjhāyan taɱ appaṭibhānaɱ viditvā Bhagavantaɱ etad avoca:|| ||</p>

					<p class="f4">"Upamā maɱ Bhagavā paṭibhātī" ti|| ||</p>

					<p class="f4">"Paṭibhātu taɱ dummukhā" ti Bhagavā avoca.|| ||</p>

					<p class="f4">"Seyyathā pi bhante gāmassa vā nigamassa vā avidūre pokkharaṇī,||<br />
					tatr'assa kakkaṭako.|| ||</p>

					<p class="f4">Atha kho bhante sambahulā kumārakā vā kumārikā vā tamhā gāmā vā nigamā vā ni-k-khamitvā yena sā pokkharaṇī ten'upasankameyyuɱ,||<br />
					upasankamitvā taɱ pokkharaṇiɱ ogahetvā taɱ kakkaṭakaɱ udakā uddharitvā thale patiṭṭhāpeyyuɱ.|| ||</p>

					<p class="f4">Yañ-yad-eva hi so bhante kakkaṭako aḷaɱ abhininnāmeyya,||<br />
					taɱ tad-eva te kumārakā vā kumārikā vā kaṭṭhena vā kaṭhalena vā saɱchindeyyuɱ sambhañjeyyuɱ sampalibhañjeyyuɱ.|| ||</p>

					<p class="f4">Evaɱ hi so bhante kakkaṭako sabbehi aḷehi saɱchinnehi sambhaggehi sampalibhaggehi abhabbo taɱ pokkharaṇiɱ puna otarituɱ seyyathā pi pubbe.|| ||</p>

					<p class="f4">Evam eva kho bhante yāni Saccakassa Nigaṇṭha-puttassa visūkāyitāni visevitāni vipphanditāni kānici kānici,||<br />
					tāni Bhagavatā saɱchinnāni sambhaggāni sampalibhaggāni,||<br />
					abhabbo ca dāni bhante Saccako Nigaṇṭha-putto puna Bhagavantaɱ upasankamituɱ yad idaɱ vādādhippāyo" ti.|| ||</p>

					<p class="f4">19. Evaɱ vutte Saccako Nigaṇṭha-putto Dummukhaɱ Licchaviputtaɱ etad avoca:|| ||</p>

					<p class="f4">"Āgamehi tvaɱ Dummukha,||<br />
					agamehi tvaɱ Dummukha,||<br />
					na mayaɱ tayā saddhiɱ mantema,||<br />
					idha mayaɱ bhotā Gotamena saddhiɱ mantema.|| ||</p>

					<p class="f4">Tiṭṭhat'esā bho Gotama,||<br />
					amhākañ c'eva aññesañ ca puthusamaṇa-brāhmaṇānaɱ vācā,||<br />
					vilāpaɱ vilapitaɱ maññe.|| ||</p>

					<p class="f4">Kittāvatā ca nu kho bhoto Gotamassa sāvako sāsanakaro hoti||<br />
					ovādapatikaro tiṇṇa-vici-kiccho vigata-kathaŋkatho vesārajja-p-patto apara-p-paccayo satthu sāsane viharatī " ti?|| ||</p>

					<p class="f4">20. "Idha Aggivessana mama sāvako yaɱ kiñci rūpaɱ||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ rūpaɱ||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					<a id="pg235"><span class="f2 g"><b>[235]</b></span></a> evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ vedanā||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ saññā||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Ye keci sankhārā||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ sankhārā||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā sukhumaɱ vā||<br />
					hīnaɱ vā paṇītaɱ vā||<br />
					yaɱ dūre santike vā,||<br />
					sabbaɱ viññāṇaɱ||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya passati.|| ||</p>

					<p class="ctr c">&#9632;</p>

					<p class="f4">Ettāvatā kho Aggivessana mama sāvako sāsanakaro hoti||<br />
					ovādapatikaro||<br />
					tiṇṇa-vici-kiccho||<br />
					vigata-kathaŋkatho||<br />
					vesārajja-p-patto||<br />
					apara-p-paccayo||<br />
					satthu sāsane viharatī" ti.|| ||</p>

					<p class="f4">21. "Kittāvatā pana bho Gotama bhikkhu arahaɱ hoti||<br />
					khīṇ'āsavo||<br />
					vusitavā kata-karaṇīyo||<br />
					ohita-bhāro||<br />
					anuppatta-sadattho||<br />
					parikkhīṇabhava-saŋyojano||<br />
					samma-d-aññā vimutto" ti?|| ||</p>

					<p class="f4">Idha Aggivessana bhikkhu yaɱ kiñci rūpaɱ||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā subumaɱ vā||<br />
					hīnaɱ vā paṇītaɱ vā||<br />
					yaɱ dūre sannike vā,||<br />
					sabbaɱ rūpaɱ||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā subumaɱ vā||<br />
					hīnaɱ vā paṇītaɱ vā||<br />
					yaɱ dūre sannike vā,||<br />
					sabbaɱ vedanā||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā subumaɱ vā||<br />
					hīnaɱ vā paṇītaɱ vā||<br />
					yaɱ dūre sannike vā,||<br />
					sabbaɱ saññā||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Ye keci sankhārā||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā subumaɱ vā||<br />
					hīnaɱ vā paṇītaɱ vā||<br />
					yaɱ dūre sannike vā,||<br />
					sabbaɱ sankhārā||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Yaɱ kiñci viññāṇaɱ||<br />
					atīt-ā-nāgata paccuppannaɱ||<br />
					ajjhattaɱ vā bahiddhā vā||<br />
					oḷārikaɱ vā subumaɱ vā||<br />
					hīnaɱ vā paṇītaɱ vā||<br />
					yaɱ dūre sannike vā,||<br />
					sabbaɱ viññāṇaɱ||<br />
					'n'etaɱ mama,||<br />
					n'eso'ham asmi,||<br />
					na m'eso attā' ti,||<br />
					evam etaɱ yathā-bhūtaɱ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Ettāvatā kho Aggivessana bhikkhu arahaɱ hoti||<br />
					khīṇ'āsavo||<br />
					vusitavā||<br />
					kata-karaṇīyo||<br />
					ohita-bhāro||<br />
					anuppatta-sadattho||<br />
					parikkhīṇa-bhava-saŋyojano samma-d-aññā vimutto.|| ||</p>

					<p class="f4">22. Evaɱ vimutta-citto kho Aggivessana bhikkhu tīhi anuttariyehi samannāgato hoti:|| ||</p>

					<p class="f4">Dassan'ānuttariyena||<br />
					paṭipadānuttariyena||<br />
					vimuttānuttariyena.|| ||</p>

					<p class="f4">Evaɱ vimutta-citto kho Aggivessana bhikkhu Tathāgataɱ yeva sakkaroti,||<br />
					garukaroti,||<br />
					māneti,||<br />
					pūjeti:|| ||</p>

					<p class="f4">'Buddho so Bhagavā bodhāya dhammaɱ deseti,||<br />
					danto so Bhagavā damathāya dhammaɱ deseti||<br />
					santo so Bhagavā samathāya dhammaɱ deseti||<br />
					tiṇṇo so Bhagavā taraṇāya dhammaɱ deseti||<br />
					parinibbuto so Bhagavā parinibbānāya dhammaɱ desetī' ti".|| ||</p>

					<p class="f4">23. Evaɱ vutte Saccako Nigaṇṭha-putto Bhagavantaɱ etad <a id="pg236"><span class="f2 g"><b>[236]</b></span></a>avoca:|| ||</p>

					<p class="f4">"Mayam-eva bho Gotama dhaɱsī,||<br />
					mayaɱ pagabbhā,||<br />
					ye mayaɱ bhavantaɱ Gotamaɱ vādena vādaɱ āsādetabbaɱ amaññimha.|| ||</p>

					<p class="f4">Siyā hi bho Gotama hatthippabhinnaɱ āsajja purisassa sotthi-bhāvo,||<br />
					na tv'eva bhavantaɱ Gotamaɱ āsajja siyā purisassa sotthi-bhāvo.|| ||</p>

					<p class="f4">Siyā hi bho Gotama jalantaɱ aggi-k-khandhaɱ āsajja purisassa sotthi-bhāvo,||<br />
					na tv'eva bhavantaɱ Gotamaɱ āsajja siyā purisassa sotthi-bhāvo.|| ||</p>

					<p class="f4">Siyā hi bho Gotama āsivisaɱ ghora-visaɱ āsajja purisassa sotthi-bhāvo,||<br />
					na tv'eva bhavantaɱ Gotamaɱ āsajja siyā purisassa sotthi-bhāvo.|| ||</p>

					<p class="f4">Mayam-eva bho Gotama dhaɱsī,||<br />
					mayaɱ pagabbhā||<br />
					ye mayaɱ bhavantaɱ Gotamaɱ vādena vādaɱ āsādetabbaɱ amaññimha.|| ||</p>

					<p class="f4">Adhivāsetu ca me bhavaɱ Gotamo svātanāya bhattaɱ sddhiɱ bhikkhu-saŋghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">24. Atha kho Saccako Nigaṇṭha-putto Bhagavato adhivāsanaɱ viditvā te Licchavī āmantesi:|| ||</p>

					<p class="f4">"Suṇantu me bhonto Licchavī,||<br />
					samaṇo me Gotamo nimannito svātanāya bhattena saddhiɱ bhikkhu-saŋghena,||<br />
					yena me abhihareyyātha yamassa paṭirūpaɱ maññeyyāthā" ti.|| ||</p>

					<p class="f4">Atha kho te Licchavī tassā rattiyā accayena Saccakassa Nigaṇṭha-puttassa pañca-mattāni thālipākasatāni bhattābhihāraɱ abhihariɱsu.|| ||</p>

					<p class="f4">Atha kho Saccako Nigaṇṭha-putto sake ārāme paṇītaɱ khādanīyaɱ bhojanīyaɱ paṭiyādāpetvā Bhagavato kālaɱ ārocāpesi:|| ||</p>

					<p class="f4">"Kālo bho Gotama,||<br />
					niṭṭhitaɱ bhattan" ti.|| ||</p>

					<p class="f4">25. Atha kho Bhagavā pubbaṇha-samayaɱ nivāsetvā patta-cīvaraɱ ādāya yena Saccakassa Nigaṇṭha-puttassa ārāmo ten'upasankami.|| ||</p>

					<p class="f4">Upasaŋkamitvā paññatte āsane nisīdi saddhiɱ bhikkhu-saŋghena.|| ||</p>

					<p class="f4">Atha kho Saccako Nigaṇṭha-putto Buddhapamukhaɱ bhikkhu-Saŋghaɱ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Saccako Nigaṇṭha-putto Bhagavantaɱ bhuttāviɱ onītapattapāṇiɱ aññataraɱ nīcaɱ āsanaɱ gahetvā eka-m-antaɱ nisīdi.|| ||</p>

					<p class="f4">Eka-m-antaɱ nisinno kho Saccako Nigaṇṭha-putto Bhagavantaɱ etad avoca:|| ||</p>

					<p class="f4">"Yam idaɱ bho Gotama dāne puññañ ca puññamahī ca,||<br />
					taɱ dāyakānaɱ sukhāya hotū" ti.|| ||</p>

					<p class="f4">"Yaɱ kho Aggivessana tādisaɱ dakkhiṇeyyaɱ āgamma avīta-rāgaɱ||<br />
					avīta-dosaɱ||<br />
					avīta-mohaɱ,||<br />
					<a id="pg237"><span class="f2 g"><b>[237]</b></span></a> taɱ dāyakānaɱ bhavissati.|| ||</p>

					<p class="f4">Yaɱ kho Aggivessana mādisaɱ dakkhiṇeyyaɱ āgamma vīta-rāgaɱ||<br />
					vīta-dosaɱ||<br />
					vīta-mohaɱ,||<br />
					taɱ tuyhaɱ bhavisasatī" ti.|| ||</p>

					<p class="f4 ctr">Cūla-Saccaka Suttaɱ Pañcamaɱ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>