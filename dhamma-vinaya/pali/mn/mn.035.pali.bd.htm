<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 35.  Saccaka, who has been boasting and bragging that he can defeat the Buddha in debate when he meets him in debate is upset after his first utterance. The Buddha then teaches him Dhamma." />
<title>MN 35: Cūḷa Saccaka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					1. Mūla-Paṇṇāsa<br />
					4. Mahā Yamaka Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_1.htm#p35">Sutta 35</a></h4>

					<h1>Cūḷa Saccaka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg227"><span class="f2 g"><b>[227]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.035.chlm.sbb.htm#p1">chlm</a>][<a href="../../../dhamma-vinaya/pts/mn/mn.035.horn.pts.htm">pts</a>][<a href="../../../dhamma-vinaya/ati/mn/mn.035.than.ati.htm#p1">than</a>][<a href="../../../dhamma-vinaya/mnl/mn/mn.035.upal.mnl.htm#p1">upal</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Vesāliyaṃ viharati Mahāvane Kuṭāgārasālāyaṃ|| ||</p>

					<p class="f4">Tena kho pana samayena Saccako Nigaṇṭha-putto Vesāliyaṃ paṭivasati,||<br />
					bhassappavādiko paṇḍitavādo sādhusammato bahu-janassa|| ||</p>

					<p class="f4">So Vesāliyaṃ parisatiṃ evaṃ vācaṃ bhāsati:|| ||</p>

					<p class="f4">"Nāhaṃ taṃ passāmi samaṇaṃ vā brāhmaṇaṃ vā saṅghiṃ gaṇiṃ gaṇācariyaṃ,||<br />
					api Arahantaṃ Sammā Sambuddhaṃ paṭijānamānaṃ,||<br />
					yo mayā vādena vādaṃ||<br />
					samāraddho||<br />
					na saṅkampeyya||<br />
					na sampakampeyya||<br />
					na sampavedheyya,||<br />
					yassa na kacchehi sedā mucceyyuṃ.|| ||</p>

					<p class="f4">Thūṇañ ce p'ahaṃ acetanaṃ vādena vādaṃ samārabheyyaṃ,||<br />
					sā pi mayā vādena vādaṃ||<br />
					samāraddhā||<br />
					saṅkampeyya||<br />
					sampakampeyya||<br />
					sampavedheyya|| ||</p>

					<p class="f4">Ko pana vādo manussabhūtassā" ti.|| ||</p>

					<p class="f4">2. Atha kho āyasmā Assaji pubbaṇha-samayaṃ nivāsetvā patta-cīvaraṃ ādāya Vesāliṃ piṇḍāya pāvisi|| ||</p>

					<p class="f4">Addasā kho Saccako Nigaṇṭha-putto Vesāliyaṃ jaṅghā-vihāraṃ anucaṅkamamāno <a id="pg228"><span class="f2 g"><b>[228]</b></span></a> anuvicaramāno āyasmantaṃ Assajiṃ dūrato va āga-c-chantaṃ,||<br />
					disvāna yen'āyasmā Assaji ten'upasaṅkami.|| ||</p>

					<p class="f4">Upasaṅkamitvā āyasmatā Assajinā saddhiṃ sammodiṃ.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ aṭṭhāsi|| ||</p>

					<p class="f4">Eka-m-antaṃ ṭhito kho Saccako Nigaṇṭha-putto āyasmantaṃ Assajiṃ etad avoca:|| ||</p>

					<p class="f4">"Kathaṃ pana bho Assaji Samaṇo Gotamo sāvake vineti?|| ||</p>

					<p class="f4">Katham-bhāgā ca pana samaṇassa Gotamassa sāvakesu anusāsanī bahulā pavattatī" ti?|| ||</p>

					<p class="f4">Evaṃ kho Aggivessana Bhagavā sāvake vineti,||<br />
					evaṃ-bhāgā ca pana Bhagavato sāvakesu anusāsanī bahulā pavattati:|| ||</p>

					<p class="f4">'Rūpaṃ bhikkhave aniccaṃ,||<br />
					vedanā aniccā,||<br />
					saññā aniccā,||<br />
					saṅkhārā aniccā,||<br />
					viññāṇaṃ aniccaṃ;|| ||</p>

					<p class="f4">Rūpaṃ bhikkhave anattā,||<br />
					vedanā anattā,||<br />
					saññā anattā,||<br />
					saṅkhārā anattā,||<br />
					viññāṇaṃ anattā;|| ||</p>

					<p class="f4">Sabbe saṅkhārā aniccā,||<br />
					sabbe dhammā anattā' ti.|| ||</p>

					<p class="f4">Evaṃ kho Aggivessana Bhagavā sāvake vineti,||<br />
					evaṃ-bhāgā ca pana Bhagavato sāvakesu anusāsanī bahulā pavattatī" ti.|| ||</p>

					<p class="f4">"Dussutaṃ vata bho Assaji assumha,||<br />
					ye mayaṃ evaṃ vādiṃ samaṇaṃ Gotamaṃ assumha;||<br />
					app'eva nāma mayaṃ kadāci karahaci tena bhotā Gotamena saddhiṃ samāgaccheyyāma,||<br />
					app'eva nāma siyā kocid-eva kathā-sallāpo,||<br />
					app'eva nāma tasmā pāpakā diṭṭhi-gatā viveceyyāmā" ti.|| ||</p>

					<p class="f4">3. Tena kho pana samayeta pañca-mattāni Licchavisatāni santhāgāre sanni-patitāni honti kenacid-eva karaṇīyena|| ||</p>

					<p class="f4">Atha kho Saccako Nigaṇṭha-putto yena te Licchavī ten'upasaṅkami.|| ||</p>

					<p class="f4">Upasaṅkamitvā te Licchavī etad avoca:|| ||</p>

					<p class="f4">"Abhi-k-kamantu bhonto Licchavī!|| ||</p>

					<p class="f4">Abhi-k-kamantu bhonto Licchavī!|| ||</p>

					<p class="f4">Ajja me samaṇena Gotamena saddhiṃ kathā-sallāpo bhavissati.|| ||</p>

					<p class="f4">Sace me Samaṇo Gotamo tathā patiṭṭhissati,||<br />
					yathā'ssa me ñātaññatarena sāvakena Assajinā nāma bhikkhunā pati-ṭ-ṭhitaṃ.|| ||</p>

					<p class="f4">Seyyathā pi nāma balavā puriso dīghalomikaṃ eḷakaṃ lomesu gahetvā||<br />
					ākaḍḍheyya||<br />
					parikaḍḍheyya||<br />
					samparikaḍḍeyya,||<br />
					evam-evāhaṃ samaṇaṃ Gotamaṃ vādena vādaṃ||<br />
					ākaḍḍhissāmi||<br />
					parikaḍḍhissāmi||<br />
					samparikaḍḍhissāmi.|| ||</p>

					<p class="f4">Seyyathā pi nāma balavā soṇḍikākammakaro mahantaṃ soṇḍikākilañjaṃ gambhīre udaka-rahade pakkhipitvā kaṇṇe gahetvā||<br />
					ākaḍḍheyya||<br />
					parikaḍḍheyya||<br />
					samparikaḍḍeyya,||<br />
					evam-evāhaṃ samaṇaṃ Gotamaṃ vādena vādaṃ||<br />
					ākaḍḍhissāmi||<br />
					parikaḍḍhissāmi||<br />
					samparikaḍḍhissāmi.|| ||</p>

					<p class="f4">Seyyathā pi nāma balavā soṇḍikādhutto <a id="pg229"><span class="f2 g"><b>[229]</b></span></a> vālaṃ kaṇṇe gahetvā odhuneyya niddhuneyya nicchodeyya,||<br />
					evam-evāhaṃ samaṇaṃ Gotamaṃ vādena vādaṃ||<br />
					odhunissāmi||<br />
					niddhunissāmi||<br />
					nicchodessāmi.|| ||</p>

					<p class="f4">Seyyathā pi nāma kuñjaro saṭṭhihāyano gambhīraṃ pokkharaṇiṃ ogahetvā saṇadhovikaṃ nāma kīḷitajātaṃ kīḷati,||<br />
					evam-evāhaṃ samaṇaṃ Gotamaṃ saṇadhovikaṃ maññe kīḷitajātaṃ kīḷissāmi.|| ||</p>

					<p class="f4">Abhi-k-kamantu bhonto Licchavī!|| ||</p>

					<p class="f4">Abhi-k-kamantu bhonto Licchavī!|| ||</p>

					<p class="f4">Ajja me samaṇena Gotamena saddhiṃ kathā-sallāpo bhavissatī " ti.|| ||</p>

					<p class="f4">4. Tatr'ekacce Licchavī evam āhaṃsu:|| ||</p>

					<p class="f4">"Kiṃ Samaṇo Gotamo Saccakassa Nigaṇṭha-puttassa vādaṃ āropessati,||<br />
					atha kho Saccako Nigaṇṭha-putto samaṇassa Gotamassa vādaṃ āropessatī" ti|| ||</p>

					<p class="f4">Ekacce Licchavī evam āhaṃsu:|| ||</p>

					<p class="f4">"Kiṃ so bhavamāno Saccako Nigaṇṭha-putto Bhagavato vādaṃ āropessati,||<br />
					atha kho Bhagavā Saccakassa Nigaṇṭha-puttassa vādaṃ āropessatī" ti.|| ||</p>

					<p class="f4">5. Atha kho Saccako Nigaṇṭha-putto pañca-mattehi Licchavisatehi parivuto yena Mahāvanaṃ kūṭā-gārasālā ten'upasaṅkami.|| ||</p>

					<p class="f4">Tena kho pana samayena sambahulā bhikkhū abbhokāse caṅkamanti.|| ||</p>

					<p class="f4">Atha kho Saccako Nigaṇṭha-putto yena te bhikkhū ten'upasaṅkami.|| ||</p>

					<p class="f4">Upasaṅkamitvā te bhikkhū etad avoca:|| ||</p>

					<p class="f4">"Kahaṃ nu kho bho etarahi so bhavaṃ Gotamo viharati?|| ||</p>

					<p class="f4">Dassanakāmā hi mayaṃ taṃ bhavantaṃ Gotaman" ti.|| ||</p>

					<p class="f4">"Es'Aggivessana Bhagavā Mahāvanaṃ ajjhoga-hetvā aññatarasmiṃ rukkha-mūle divā-vihāraṃ nisinno" ti.|| ||</p>

					<p class="f4">6. Atha kho Saccako Nigaṇṭha-putto mahatiyā Licchaviparisāya saddhiṃ Mahāvanaṃ ajjhoga-hetvā yena Bhagavā ten'upasaṅkami.|| ||</p>

					<p class="f4">Upasaṅkamitvā Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdi.|| ||</p>

					<p class="f4">Te pi kho Licchavī app'ekacce Bhagavantaṃ abhivādetvā eka-m-antaṃ nisīdiṃsu|| ||</p>

					<p class="f4">App'ekacce Bhagavatā saddhiṃ sammodiṃsu.|| ||</p>

					<p class="f4">Sammodanīyaṃ kathaṃ sārāṇīyaṃ vīti-sāretvā eka-m-antaṃ nisīdiṃsu.|| ||</p>

					<p class="f4">App'ekacce yena Bhagavā ten'añjaliṃ panāmetvā eka-m-antaṃ nisīdiṃsu.|| ||</p>

					<p class="f4">App'ekacce Bhagavato santike nāmagottaṃ sāvetvā eka-m-antaṃ nisīdiṃsu.|| ||</p>

					<p class="f4">App'ekacce tuṇhī-bhūtā eka-m-antaṃ nisīdiṃsu.|| ||</p>

					<p class="f4">Eka-m-antaṃ nisinno kho Saccako Nigaṇṭha-putto Bhagavantaṃ etad avoca:|| ||</p>

					<p class="f4">"Puccheyyāhaṃ bhavantaṃ Gotamaṃ kañcid-eva desaṃ,||<br />
					sace me bhavaṃ Gotamo okāsaṃ karoti pañhassa veyyākaraṇāyā" ti.|| ||</p>

					<p class="f4">"Pucch'Aggivessana yad- <a id="pg230"><span class="f2 g"><b>[230]</b></span></a> ākaṅkhasī" ti.|| ||</p>

					<p class="f4">7. "Kathaṃ pana bhavaṃ Gotamo sāvake vineti?|| ||</p>

					<p class="f4">Katham-bhāgā ca pana bhoto Gotamassa sāvakesu anusāsanī bahulā pavattatī" ti?|| ||</p>

					<p class="f4">"Evaṃ kho ahaṃ Aggivessana sāvake vinemi,||<br />
					evaṃ-bhāgā ca pana me sāvakesu anusāsanī bahulā pavattati:|| ||</p>

					<p class="f4">'Rūpaṃ bhikkhave aniccaṃ,||<br />
					vedanā aniccā,||<br />
					saññā aniccā,||<br />
					saṅkhārā aniccā,||<br />
					viññāṇaṃ aniccaṃ;|| ||</p>

					<p class="f4">Rūpaṃ bhikkhave anattā,||<br />
					vedanā anattā,||<br />
					saññā anattā,||<br />
					saṅkhārā anattā,||<br />
					viññāṇaṃ anattaṃ;|| ||</p>

					<p class="f4">Sabbe saṅkhārā aniccā,||<br />
					sabbe dhammā anattā' ti|| ||</p>

					<p class="f4">Evaṃ kho ahaṃ Aggivessana sāvake vinemi,||<br />
					evaṃ-bhāgā ca pana me sāvakesu anusāsanī bahulā pavattatī" ti.|| ||</p>

					<p class="f4">8. "Upamā maṃ bho Gotama paṭibhātī" ti.|| ||</p>

					<p class="f4">"Paṭibhātu taṃ Aggivessanā" ti Bhagavā avoca.|| ||</p>

					<p class="f4">"Seyyathā pi bho Gotama ye kec'ime bījagāma-bhūtagāmā vuḍḍhiṃ virūḷhiṃ vepullaṃ āpajjanti,||<br />
					sabbe te paṭhaviṃ nissāya paṭhaviyaṃ patiṭṭhāya||<br />
					evam-ete bījagāma-bhūtagāmā vuḍḍhiṃ virūḷhiṃ vepullaṃ āpajjanti;|| ||</p>

					<p class="f4">Seyyathā pi vā pana bho Gotama ye kec'ime bala-karaṇīyā kammantā karīyanti,||<br />
					sabbe te paṭhaviṃ nissāya paṭhaviyaṃ patiṭṭhāya||<br />
					evam-ete bala-karaṇīyā kammantā karīyanti;|| ||</p>

					<p class="f4">evam eva kho bho Gotama||<br />
					rūp'attā'yaṃ purisa-puggalo rūpe patiṭṭhāya puññaṃ vā apuññaṃ vā pasavati;||<br />
					vedan'attā'yaṃ purisa-puggalo vedanāyaṃ patiṭṭhāya puññaṃ vā apuññaṃ vā pasavati;||<br />
					saññ'attā'yaṃ purisa-puggalo saññāyaṃ patiṭṭhāya puññaṃ vā apuññaṃ vā pasavati;||<br />
					saṅkhār'attā'yaṃ purisa-puggalo saṅkhāresu patiṭṭhāya puññaṃ vā apuññaṃ vā pasavati;||<br />
					viññāṇ'attā'yaṃ purisa-puggalo viññāṇe patiṭṭhāya puññaṃ vā apuññaṃ vā pasavatī" ti.|| ||</p>

					<p class="f4">9. "Nanu tvaṃ Aggivessana evaṃ vadesi:|| ||</p>

					<p class="f4">'Rūpaṃ me attā,||<br />
					vedanā me attā,||<br />
					saññā me attā,||<br />
					saṅkhārā me attā,||<br />
					viññāṇaṃ me attā" ti?|| ||</p>

					<p class="f4">"Ahaṃ hi bho Gotama evaṃ vadāmi:|| ||</p>

					<p class="f4">'Rūpaṃ me attā,||<br />
					vedanā me attā,||<br />
					saññā me attā,||<br />
					saṅkhārā me attā,||<br />
					viññāṇaṃ me attā' ti.|| ||</p>

					<p class="f4">Ayañ ca mahatī janatā" ti.|| ||</p>

					<p class="f4">"Kiṃ hi te Aggivessana mahatī janatā karissati?|| ||</p>

					<p class="f4">Iṅgha tvaṃ Aggivessana sakaṃ yeva vādaṃ nibbeṭhehī" ti.|| ||</p>

					<p class="f4">"Ahaṃ hi bho Gotama evaṃ vadāmi:|| ||</p>

					<p class="f4">'Rūpaṃ me attā,||<br />
					vedanā me attā,||<br />
					saññā me attā,||<br />
					saṅkhārā me attā,||<br />
					viññāṇaṃ me attā'" ti.|| ||</p>

					<p class="f4">10. "Tena hi Aggivessana taṃ yev'ettha paṭipucchissāmi,||<br />
					yathā te khameyya,||<br />
					tathā naṃ vyākareyyāsi.|| ||</p>

					<p class="f4">Taṃ <a id="pg231"><span class="f2 g"><b>[231]</b></span></a> kiṃ maññasi Aggivessana?|| ||</p>

					<p class="f4">Vatteyya rañño khattiyassa muddhā-vasittassa sakasmiṃ vijite vaso||<br />
					ghātetāyaṃ vā ghātetuṃ,||<br />
					jāpetāyaṃ vā jāpetuṃ,||<br />
					pabbājetāyaṃ vā pabbājetuṃ -||<br />
					seyyathā pi rañño Pasenadissa Kosalassa,||<br />
					seyyathā pi vā pana rañño Māgadhassa Ajātasattussa Vedehi-puttassā" ti?|| ||</p>

					<p class="f4">"Vatteyya bho Gotama rañño khattiyassa muddhā-vasittassa sakasmiṃ vijite vaso:||<br />
					ghātetāyaṃ vā ghātetuṃ,||<br />
					jāpetāyaṃ vā jāpetuṃ,||<br />
					pabbājetāyaṃ vā pabbājetuṃ -||<br />
					seyyathā pi rañño Pasenadissa Kosalassa,||<br />
					seyyathā pi vā pana rañño Māgadhassa Ajātasattussa Vedehi-puttassa.|| ||</p>

					<p class="f4">Imesam pi hi bho Gotama saṅghānaṃ gaṇānaṃ - seyyath'īdaṃ:||<br />
					Vajjīnaṃ, Mallānaṃ vattati sakasmiṃ vijite vaso:||<br />
					ghātetāyaṃ vā ghātetuṃ,||<br />
					jāpetāyaṃ vā jāpetuṃ,||<br />
					pabbājetāyaṃ vā pabbājetuṃ.|| ||</p>

					<p class="f4">Kiṃ pana rañño khattiyassa muddhā-vasittassa||<br />
					seyyathā pi rañño Pasenadissa Kosalassa||<br />
					seyyathā pi vā pana rañño Māgadhassa Ajātasattussa Vedehi-puttassa?|| ||</p>

					<p class="f4">Vatteyya bho Gotama,||<br />
					vattituñ-ca-m-arahatī" ti.|| ||</p>

					<p class="f4">11. "Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Rūpaṃ me attā' ti,||<br />
					vattati te tasmiṃ rūpe vaso:|| ||</p>

					<p class="f4">'Evaṃ me rūpaṃ hotu,||<br />
					evaṃ me rūpaṃ mā ahosī' ti"?|| ||</p>

					<p class="f4">Evaṃ vutte Saccako Nigaṇṭha-putto tuṇhī ahosi.|| ||</p>

					<p class="f4">Dutiyam pi kho Bhagavā Saccakaṃ Nigaṇṭha-puttaṃ etad avoca:|| ||</p>

					<p class="f4">"Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Rūpaṃ me attā' ti,||<br />
					vattati te tasmiṃ rūpe vaso:|| ||</p>

					<p class="f4">'Evaṃ me rūpaṃ hotu,||<br />
					evaṃ me rūpaṃ mā ahosī' ti"?|| ||</p>

					<p class="f4">Dutiyam pi kho Saccako Nigaṇṭha-putto tuṇhī ahosi.|| ||</p>

					<p class="f4">Atha kho Bhagavā Saccakaṃ Nigaṇṭha-puttaṃ etad avoca:|| ||</p>

					<p class="f4">"Vyākarohi'dāni Aggivessana,||<br />
					na dāni te tuṇhī-bhāvassa kālo.|| ||</p>

					<p class="f4">Yo koci Aggivessana Tathāgatena yāva tatiyaṃ saha-dhammikaṃ pañhaṃ puṭṭho na vyākaroti,||<br />
					etth'ev'assa sattadhā muddhā phalatī" ti.|| ||</p>

					<p class="f4">12. Tena kho pana samaye vajirapāṇī yakkho āyasaṃ vajiraṃ ādāya ādittaṃ sampajjalitaṃ sa-joti-bhūtaṃ Saccakassa Nigaṇṭha-puttassa upari-vehāsaṃ ṭhito hoti:|| ||</p>

					<p class="f4">"Sac'āyaṃ Saccako Nigaṇṭha-putto Bhagavatā yāva tatiyaṃ saha-dhammikaṃ pañhaṃ puṭṭho na vyākarissati||<br />
					etth'ev'assa sattadhā muddhaṃ phālessāmī" ti.|| ||</p>

					<p class="f4">Taṃ kho pana vajirapāṇiṃ yakkhaṃ Bhagavā c'eva passati,||<br />
					Saccako ca Nigaṇṭha-putto|| ||</p>

					<p class="f4">Atha kho Saccako Nigaṇṭha-putto bhīto saṃviggo loma-haṭṭha-jāto Bhaga- <a id="pg232"><span class="f2 g"><b>[232]</b></span></a> vantaṃ yeva tāṇaṃ gavesī,||<br />
					Bhagavantaṃ etad avoca:|| ||</p>

					<p class="f4">"Pucchatu maṃ bhavaṃ Gotamo,||<br />
					vyākarissāmī" ti.|| ||</p>

					<p class="f4">13. "Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Rūpaṃ me attā' ti,||<br />
					vattati te tasmiṃ rūpe vaso:|| ||</p>

					<p class="f4">'Evaṃ me rūpaṃ hotu,||<br />
					evaṃ me rūpaṃ mā ahosī' ti"?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaṃ,||<br />
					pacchimena vā purimaṃ.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Vedanā me attā' ti,||<br />
					vattati te tāyaṃ vedanāyaṃ vaso|| ||</p>

					<p class="f4">'Evaṃ me vedanā hotu,||<br />
					evaṃ me vedanā mā ahosi' ti"?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaṃ,||<br />
					pacchimena vā purimaṃ.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Yaṃ tvaṃ evaṃ vadesi:|| ||</p>

					<p class="f4">'Saññā me attā' ti,||<br />
					vattati te tāyaṃ saññāyaṃ vaso|| ||</p>

					<p class="f4">'Evaṃ me saññā hotu,||<br />
					evaṃ me saññā mā ahosi' ti"?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaṃ,||<br />
					pacchimena vā purimaṃ.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Saṅkhārā me attā' ti,||<br />
					vattati te tāsu saṅkhāresu vaso|| ||</p>

					<p class="f4">'Evaṃ me saṅkhārā hontu,||<br />
					evaṃ me saṅkhārā mā ahesun' ti"?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaṃ,||<br />
					pacchimena vā purimaṃ.|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Yaṃ tvaṃ evaṃ vadesi:|| ||</p>

					<p class="f4">'Viññāṇaṃ me attā' ti,||<br />
					vattati te tasmiṃ viññāṇe vaso|| ||</p>

					<p class="f4">'Evaṃ me viññāṇaṃ hotu||<br />
					evaṃ me viññāṇaṃ mā ahosi' ti"?|| ||</p>

					<p class="f4">"No h'idaṃ bho Gotama."|| ||</p>

					<p class="f4">"Manasi karohi Aggivessana,||<br />
					manasi karitvā kho Aggivessana vyākarohi,||<br />
					na kho te sandhīyati purimena vā pacchimaṃ,||<br />
					pacchimena vā purimaṃ.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">14. Taṃ kiṃ maññasi Aggivessana?|| ||</p>

					<p class="f4">'Rūpaṃ niccaṃ vā aniccaṃ vā' ti"?|| ||</p>

					<p class="f4">"Aniccaṃ bho Gotama."|| ||</p>

					<p class="f4">"'Yaṃ pan-ā-niccaṃ dukkhaṃ vā taṃ sukhaṃ vā' ti"?|| ||</p>

					<p class="f4">"Dukkhaṃ bho Gotama."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallan-nu taṃ samanupassituṃ:|| ||</p>

					<p class="f4">'Etaṃ mama,||<br />
					eso'ham asmi,||<br />
					<a id="pg233"><span class="f2 g"><b>[233]</b></span></a> eso me attā' ti?"|| ||</p>

					<p class="f4">"No h'idaṃ bho Gotama."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Aggivessana?|| ||</p>

					<p class="f4">Vedanā niccaṃ vā aniccaṃ vā' ti"?|| ||</p>

					<p class="f4">"Aniccaṃ bho Gotama."|| ||</p>

					<p class="f4">"'Yaṃ pan-ā-niccaṃ dukkhaṃ vā taṃ sukhaṃ vā' ti"?|| ||</p>

					<p class="f4">"Dukkhaṃ bho Gotama."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallan-nu taṃ samanupassituṃ:|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaṃ bho Gotama."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Aggivessana?|| ||</p>

					<p class="f4">Saññā niccaṃ vā aniccaṃ vā' ti"?|| ||</p>

					<p class="f4">"Aniccaṃ bho Gotama."|| ||</p>

					<p class="f4">"'Yaṃ pan-ā-niccaṃ dukkhaṃ vā taṃ sukhaṃ vā' ti"?|| ||</p>

					<p class="f4">"Dukkhaṃ bho Gotama."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallan-nu taṃ samanupassituṃ:|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaṃ bho Gotama."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Aggivessana?|| ||</p>

					<p class="f4">Saṅkhārā niccaṃ vā aniccaṃ vā' ti"?|| ||</p>

					<p class="f4">"Aniccaṃ bho Gotama."|| ||</p>

					<p class="f4">"'Yaṃ pan-ā-niccaṃ dukkhaṃ vā taṃ sukhaṃ vā' ti"?|| ||</p>

					<p class="f4">"Dukkhaṃ bho Gotama."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallan-nu taṃ samanupassituṃ:|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaṃ bho Gotama."|| ||</p>

					<p class="ctr c">&#9632;</p>

					<p class="f4">"Taṃ kiṃ maññasi Aggivessana?|| ||</p>

					<p class="f4">Viññāṇaṃ niccaṃ vā aniccaṃ vā' ti"?|| ||</p>

					<p class="f4">"Aniccaṃ bho Gotama."|| ||</p>

					<p class="f4">"'Yaṃ pan-ā-niccaṃ dukkhaṃ vā taṃ sukhaṃ vā' ti"?|| ||</p>

					<p class="f4">"Dukkhaṃ bho Gotama."|| ||</p>

					<p class="f4">"Yaṃ pan-ā-niccaṃ dukkhaṃ vipariṇāma-dhammaṃ kallan-nu taṃ samanupassituṃ:|| ||</p>

					<p class="f4">'Etaṃ mama,||<br />
					eso'ham asmi,||<br />
					eso me attā' ti?"|| ||</p>

					<p class="f4">"No h'idaṃ bho Gotama."|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4">"Taṃ kiṃ maññasi Aggivessana?|| ||</p>

					<p class="f4">Yo nu kho dukkhaṃ||<br />
					allīno dukkhaṃ||<br />
					upagato dukkhaṃ||<br />
					ajjhosito dukkhaṃ:||<br />
					'Etaṃ mama,||<br />
					eso hamasmi,||<br />
					eso me attā" ti samanupassati,||<br />
					api nu kho so sāmaṃ vā dukkhaṃ parijāneyya,||<br />
					dukkhaṃ vā parikkhepetvā vihareyyā ti"?|| ||</p>

					<p class="f4">"Kiṃ hi siyā bho Gotama,||<br />
					no h'idaṃ bho Gotamā" ti|| ||</p>

					<p class="ctr c">&#9632;</p>

					<p class="f4">Taṃ kiṃ maññasi Aggivessana?|| ||</p>

					<p class="f4">Na nu tvaṃ evaṃ sante dukkhaṃ||<br />
					allīno dukkhaṃ||<br />
					upagato dukkhaṃ||<br />
					ajjhosito dukkhaṃ:||<br />
					'Etaṃ mama,||<br />
					eso'ham asmi,||<br />
					eso me attā' ti samanupassasī ti?|| ||</p>

					<p class="f4">"Kiṃ hi no siyā bho Gotama,||<br />
					evam idaṃ bho Gotamā" ti.|| ||</p>

					<p class="f4">16. Seyyathā pi Aggivessana,||<br />
					puriso sāratthiko sāragavesī sārapariyesanaṃ caramāno tikhiṇaṃ kuṭhāriṃ ādāya vanaṃ paviseyya so tattha passeyya mahantaṃ kadali-k-khandhaṃ ujuṃ navaṃ akukkukajātaṃ,||<br />
					tam enaṃ mūle chindeyya,||<br />
					mūle chetvā agge chindeyya,||<br />
					agge chetvā pattavaṭṭiṃ vinibbhujeyya,||<br />
					so tattha pattavaṭṭiṃ vinibbhujanto,||<br />
					pheggumpi nādhigaccheyya,||<br />
					kuto sāraṃ;||<br />
					evam eva kho tvaṃ Aggivessana mayā sakasmiṃ vāde samanuyuyjiyamāno||<br />
					samanugāhiyamāno||<br />
					samanubhāsiyamāno ritto tuccho aparaddho.|| ||</p>

					<p class="f4">17. Bhāsitā kho pana te esā Aggivessana Vesāliyaṃ parisatiṃ vācā|| ||</p>

					<p class="f4">'Nāhan taṃ passāmi samaṇaṃ vā brāhmaṇaṃ vā saṅghiṃ gaṇiṃ gaṇācariyaṃ.||<br />
					api Arahantaṃ Sammā Sambuddhaṃ paṭijānamānaṃ,||<br />
					yo mayā vādena vādaṃ samāraddho||<br />
					na saṅkampeyya||<br />
					na sampakampeyya||<br />
					na sampavedheyya,||<br />
					yassa na kacchehi sedā mucceyyuṃ.|| ||</p>

					<p class="f4">Thūnaṃ ce p'ahaṃ acetanaṃ vādena vādaṃ samārabheyyaṃ,||<br />
					sā pi mayā vādena vādaṃ samāraddhā||<br />
					saṅkampeyya||<br />
					sampakampeyya||<br />
					sampavedheyya,||<br />
					ko pana vādo manussabhūtassā' ti.|| ||</p>

					<p class="f4">Tuyhaṃ kho pan'Aggivesna app'ekaccāni sedaphusitāni nalāṭā muttāni uttarā-saṅgaṃ vinibhinditvā bhūmiyaṃ pati-ṭ-ṭhitāni.|| ||</p>

					<p class="f4">Mayhaṃ kho pan'Aggivessana,||<br />
					n'atthi etarahi kāyasmiṃ sedo" ti|| ||</p>

					<p class="f4">Iti Bhagavā tasmiṃ parisatiṃ suvaṇṇavaṇṇaṃ kāyaṃ vivari.|| ||</p>

					<p class="f4"><a id="pg234"><span class="f2 g"><b>[234]</b></span></a> Evaṃ vutte Saccako Nigaṇṭha-putto tuṇhī-bhūto maṅku-bhūto patta-k-khandho adho-mukho pajjhāyanto appaṭibhāno nisīdi.|| ||</p>

					<p class="f4">18. Atha kho Dummukho Licchavi-putto Saccakaṃ Nigaṇṭha-puttaṃ tuṇhī-bhūtaṃ maṅku-bhūtaṃ patta-k-khandhaṃ adho-mukhaṃ pajjhāyan taṃ appaṭibhānaṃ viditvā Bhagavantaṃ etad avoca:|| ||</p>

					<p class="f4">"Upamā maṃ Bhagavā paṭibhātī" ti|| ||</p>

					<p class="f4">"Paṭibhātu taṃ dummukhā" ti Bhagavā avoca.|| ||</p>

					<p class="f4">"Seyyathā pi bhante gāmassa vā nigamassa vā avidūre pokkharaṇī,||<br />
					tatr'assa kakkaṭako.|| ||</p>

					<p class="f4">Atha kho bhante sambahulā kumārakā vā kumārikā vā tamhā gāmā vā nigamā vā ni-k-khamitvā yena sā pokkharaṇī ten'upasaṅkameyyuṃ,||<br />
					upasaṅkamitvā taṃ pokkharaṇiṃ ogahetvā taṃ kakkaṭakaṃ udakā uddharitvā thale patiṭṭhāpeyyuṃ.|| ||</p>

					<p class="f4">Yañ-yad-eva hi so bhante kakkaṭako aḷaṃ abhininnāmeyya,||<br />
					taṃ tad-eva te kumārakā vā kumārikā vā kaṭṭhena vā kaṭhalena vā saṃchindeyyuṃ sambhañjeyyuṃ sampalibhañjeyyuṃ.|| ||</p>

					<p class="f4">Evaṃ hi so bhante kakkaṭako sabbehi aḷehi saṃchinnehi sambhaggehi sampalibhaggehi abhabbo taṃ pokkharaṇiṃ puna otarituṃ seyyathā pi pubbe.|| ||</p>

					<p class="f4">Evam eva kho bhante yāni Saccakassa Nigaṇṭha-puttassa visūkāyitāni visevitāni vipphanditāni kānici kānici,||<br />
					tāni Bhagavatā saṃchinnāni sambhaggāni sampalibhaggāni,||<br />
					abhabbo ca dāni bhante Saccako Nigaṇṭha-putto puna Bhagavantaṃ upasaṅkamituṃ yad idaṃ vādādhippāyo" ti.|| ||</p>

					<p class="f4">19. Evaṃ vutte Saccako Nigaṇṭha-putto Dummukhaṃ Licchavi-puttaṃ etad avoca:|| ||</p>

					<p class="f4">"Āgamehi tvaṃ Dummukha,||<br />
					agamehi tvaṃ Dummukha,||<br />
					na mayaṃ tayā saddhiṃ mantema,||<br />
					idha mayaṃ bhotā Gotamena saddhiṃ mantema.|| ||</p>

					<p class="f4">Tiṭṭhat'esā bho Gotama,||<br />
					amhākañ c'eva aññesañ ca puthusamaṇa-brāhmaṇānaṃ vācā,||<br />
					vilāpaṃ vilapitaṃ maññe.|| ||</p>

					<p class="f4">Kittāvatā ca nu kho bhoto Gotamassa sāvako sāsanakaro hoti||<br />
					ovādapatikaro tiṇṇa-vici-kiccho vigata-kathaṃ-katho vesārajja-p-patto apara-p-paccayo satthu sāsane viharatī " ti?|| ||</p>

					<p class="f4">20. "Idha Aggivessana mama sāvako yaṃ kiñci rūpaṃ||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ rūpaṃ||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					<a id="pg235"><span class="f2 g"><b>[235]</b></span></a> evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ vedanā||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ saññā||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Ye keci saṅkhārā||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ saṅkhārā||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā sukhumaṃ vā||<br />
					hīnaṃ vā paṇītaṃ vā||<br />
					yaṃ dūre santike vā,||<br />
					sabbaṃ viññāṇaṃ||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya passati.|| ||</p>

					<p class="ctr c">&#9632;</p>

					<p class="f4">Ettāvatā kho Aggivessana mama sāvako sāsanakaro hoti||<br />
					ovādapatikaro||<br />
					tiṇṇa-vici-kiccho||<br />
					vigata-kathaṃ-katho||<br />
					vesārajja-p-patto||<br />
					apara-p-paccayo||<br />
					satthu sāsane viharatī" ti.|| ||</p>

					<p class="f4">21. "Kittāvatā pana bho Gotama bhikkhu arahaṃ hoti||<br />
					khīṇ'āsavo||<br />
					vusitavā kata-karaṇīyo||<br />
					ohita-bhāro||<br />
					anuppatta-sadattho||<br />
					parikkhīṇa-bhava-saṃyojano||<br />
					samma-d-aññā vimutto" ti?|| ||</p>

					<p class="f4">Idha Aggivessana bhikkhu yaṃ kiñci rūpaṃ||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā subumaṃ vā||<br />
					hīnaṃ vā paṇītaṃ vā||<br />
					yaṃ dūre sannike vā,||<br />
					sabbaṃ rūpaṃ||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Yā kāci vedanā||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā subumaṃ vā||<br />
					hīnaṃ vā paṇītaṃ vā||<br />
					yaṃ dūre sannike vā,||<br />
					sabbaṃ vedanā||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Yā kāci saññā||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā subumaṃ vā||<br />
					hīnaṃ vā paṇītaṃ vā||<br />
					yaṃ dūre sannike vā,||<br />
					sabbaṃ saññā||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Ye keci saṅkhārā||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā subumaṃ vā||<br />
					hīnaṃ vā paṇītaṃ vā||<br />
					yaṃ dūre sannike vā,||<br />
					sabbaṃ saṅkhārā||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Yaṃ kiñci viññāṇaṃ||<br />
					atīt-ā-nāgata pacc'uppannaṃ||<br />
					ajjhattaṃ vā bahiddhā vā||<br />
					oḷārikaṃ vā subumaṃ vā||<br />
					hīnaṃ vā paṇītaṃ vā||<br />
					yaṃ dūre sannike vā,||<br />
					sabbaṃ viññāṇaṃ||<br />
					'n'etaṃ mama,||<br />
					n'eso'ham asmi,||<br />
					na m'eso attā' ti,||<br />
					evam etaṃ yathā-bhūtaṃ samma-p-paññāya disvā anupādā vimutto hoti.|| ||</p>

					<p class="ctr c">&#9632;</p>

					<p class="f4">Ettāvatā kho Aggivessana bhikkhu arahaṃ hoti||<br />
					khīṇ'āsavo||<br />
					vusitavā||<br />
					kata-karaṇīyo||<br />
					ohita-bhāro||<br />
					anuppatta-sadattho||<br />
					parikkhīṇa-bhava-saṃyojano samma-d-aññā vimutto.|| ||</p>

					<p class="f4">22. Evaṃ vimutta-citto kho Aggivessana bhikkhu tīhi anuttariyehi samannāgato hoti:|| ||</p>

					<p class="f4">Dassan'ānuttariyena||<br />
					paṭipadānuttariyena||<br />
					vimuttānuttariyena.|| ||</p>

					<p class="f4">Evaṃ vimutta-citto kho Aggivessana bhikkhu Tathāgataṃ yeva sakkaroti,||<br />
					garukaroti,||<br />
					māneti,||<br />
					pūjeti:|| ||</p>

					<p class="f4">'Buddho so Bhagavā bodhāya dhammaṃ deseti,||<br />
					danto so Bhagavā damathāya dhammaṃ deseti||<br />
					santo so Bhagavā samathāya dhammaṃ deseti||<br />
					tiṇṇo so Bhagavā taraṇāya dhammaṃ deseti||<br />
					parinibbuto so Bhagavā pariNibbānāya dhammaṃ desetī' ti".|| ||</p>

					<p class="f4">23. Evaṃ vutte Saccako Nigaṇṭha-putto Bhagavantaṃ etad <a id="pg236"><span class="f2 g"><b>[236]</b></span></a>avoca:|| ||</p>

					<p class="f4">"Mayam-eva bho Gotama dhaṃsī,||<br />
					mayaṃ pagabbhā,||<br />
					ye mayaṃ bhavantaṃ Gotamaṃ vādena vādaṃ āsādetabbaṃ amaññimha.|| ||</p>

					<p class="f4">Siyā hi bho Gotama hatthippabhinnaṃ āsajja purisassa sotthi-bhāvo,||<br />
					na tv'eva bhavantaṃ Gotamaṃ āsajja siyā purisassa sotthi-bhāvo.|| ||</p>

					<p class="f4">Siyā hi bho Gotama jalantaṃ aggi-k-khandhaṃ āsajja purisassa sotthi-bhāvo,||<br />
					na tv'eva bhavantaṃ Gotamaṃ āsajja siyā purisassa sotthi-bhāvo.|| ||</p>

					<p class="f4">Siyā hi bho Gotama āsivisaṃ ghora-visaṃ āsajja purisassa sotthi-bhāvo,||<br />
					na tv'eva bhavantaṃ Gotamaṃ āsajja siyā purisassa sotthi-bhāvo.|| ||</p>

					<p class="f4">Mayam-eva bho Gotama dhaṃsī,||<br />
					mayaṃ pagabbhā||<br />
					ye mayaṃ bhavantaṃ Gotamaṃ vādena vādaṃ āsādetabbaṃ amaññimha.|| ||</p>

					<p class="f4">Adhivāsetu ca me bhavaṃ Gotamo svātanāya bhattaṃ sddhiṃ bhikkhu-saṅghenā" ti.|| ||</p>

					<p class="f4">Adhivāsesi Bhagavā tuṇhī-bhāvena.|| ||</p>

					<p class="f4">24. Atha kho Saccako Nigaṇṭha-putto Bhagavato adhivāsanaṃ viditvā te Licchavī āmantesi:|| ||</p>

					<p class="f4">"Suṇantu me bhonto Licchavī,||<br />
					samaṇo me Gotamo nimannito svātanāya bhattena saddhiṃ bhikkhu-saṅghena,||<br />
					yena me abhihareyyātha yamassa paṭirūpaṃ maññeyyāthā" ti.|| ||</p>

					<p class="f4">Atha kho te Licchavī tassā rattiyā accayena Saccakassa Nigaṇṭha-puttassa pañca-mattāni thālipākasatāni bhattābhihāraṃ abhihariṃsu.|| ||</p>

					<p class="f4">Atha kho Saccako Nigaṇṭha-putto sake ārāme paṇītaṃ khādanīyaṃ bhojanīyaṃ paṭiyādāpetvā Bhagavato kālaṃ ārocāpesi:|| ||</p>

					<p class="f4">"Kālo bho Gotama,||<br />
					niṭṭhitaṃ bhattan" ti.|| ||</p>

					<p class="f4">25. Atha kho Bhagavā pubbaṇha-samayaṃ nivāsetvā patta-cīvaraṃ ādāya yena Saccakassa Nigaṇṭha-puttassa ārāmo ten'upasaṅkami.|| ||</p>

					<p class="f4">Upasaṅkamitvā paññatte āsane nisīdi saddhiṃ bhikkhu-saṅghena.|| ||</p>

					<p class="f4">Atha kho Saccako Nigaṇṭha-putto Buddhapamukhaṃ bhikkhu-saṅghaṃ paṇītena khādanīyena bhojanīyena sahatthā santappesi sampavāresi.|| ||</p>

					<p class="f4">Atha kho Saccako Nigaṇṭha-putto Bhagavantaṃ bhuttāviṃ onīta-patta-pāṇiṃ aññataraṃ nīcaṃ āsanaṃ gahetvā eka-m-antaṃ nisīdi.|| ||</p>

					<p class="f4">Eka-m-antaṃ nisinno kho Saccako Nigaṇṭha-putto Bhagavantaṃ etad avoca:|| ||</p>

					<p class="f4">"Yam idaṃ bho Gotama dāne puññañ ca puññamahī ca,||<br />
					taṃ dāyakānaṃ sukhāya hotū" ti.|| ||</p>

					<p class="f4">"Yaṃ kho Aggivessana tādisaṃ dakkhiṇeyyaṃ āgamma avīta-rāgaṃ||<br />
					avīta-dosaṃ||<br />
					avīta-mohaṃ,||<br />
					<a id="pg237"><span class="f2 g"><b>[237]</b></span></a> taṃ dāyakānaṃ bhavissati.|| ||</p>

					<p class="f4">Yaṃ kho Aggivessana mādisaṃ dakkhiṇeyyaṃ āgamma vīta-rāgaṃ||<br />
					vīta-dosaṃ||<br />
					vīta-mohaṃ,||<br />
					taṃ tuyhaṃ bhavisasatī" ti.|| ||</p>

					<p class="ctr">Cūḷa Saccaka Suttaṃ</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>