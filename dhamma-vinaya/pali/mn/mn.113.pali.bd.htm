<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 113. The Buddha gives the bhikkhus a course leading to Nibbāna by way of contrasting the attitudes of the good man and the not so good man to each stage of the process." />
<title>MN 113: Sappurisa Suttam</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					2. Anupada Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p113">Sutta 113</a></h4>

					<h1>Sappurisa Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.113.chlm.sbb.htm#p1">chlm</a>][<a href="../../../dhamma-vinaya/pts/mn/mn.113.horn.pts.htm#p1">pts</a>][<a href="../../../dhamma-vinaya/mnl/mn/mn.113.upal.mnl.htm#p1">upal</a>][<a href="../../../dhamma-vinaya/ati/mn/mn.113.than.ati.htm#p1">than</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthīyaɱ viharati Jetavane Anāthapiṇḍikassa ārāme.|| ||</p>

					<p class="f4">Tatra kho Bhagavā bhikkhu āmantesi||<br />
					"Bhikkhavo" ti.|| ||</p>

					<p class="f4">"Bhadante" ti te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Sappurisa-dhamañ ca vo bhikkhave, desessāmi||<br />
					asappurisa-dhammañ ca.|| ||</p>

					<p class="f4">Taɱ suṇātha||<br />
					sādhukaɱ manasi karotha||<br />
					bhāsissāmī" ti.|| ||</p>

					<p class="f4">"Evaɱ bhante" ti kho te bhikkhu Bhagavato paccassosuɱ.|| ||</p>

					<p class="f4">Bhagavā etad avoca:|| ||</p>

					<p class="f4">"Katamo ca bhikkhave,<br />
					asappurisa-dhammo?|| ||</p>
					
					<p class="f4">Idha bhikkhave, asappuriso uccākulā pabba-jito hoti.|| ||</p>

					<p class="f4">So iti paṭisañcikkhati:|| ||</p>
					
					<p class="f4">'Ahaɱ kho'mhi uccākulā pabba-jito||<br />
					ime pan'aññe bhikkhū||<br />
					na uccākulā pabba-jitāti.|| ||</p>

					<p class="f4">So tāya uccākulīnatāya||<br />
					attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati:|| ||</p>
					
					<p class="f4">'Na kho uccākulīnatāya||<br />
					lobha-dhammā vā parikkhayaɱ gacchanti||<br />
					dosa-dhammā vā parikkhayaɱ gacchanti||<br />
					moha-dhammā vā parikkhayaɱ gacchanti.|| ||</p>

					<p class="f4">No ce pi uccākulā pabba-jito hoti,<br />
					so ca hoti dhamm-ā-nudhamma-paṭipanno sāmicipaṭipanno <a id="pg38"><span class="f2 g"><b>[38]</b></span></a> anuDhamma-cārī.|| ||</p>

					<p class="f4">So tattha pujjo,<br />
					so tattha pāsaɱsoti.|| ||</p>

					<p class="f4">So paṭipadaɱ yeva antaraɱ karitvā tāya uccākulīnatāya n'evattān'ukkaɱseti.|| ||</p>

					<p class="f4">Na paraɱ vambheti.|| ||</p>

					<p class="f4">Ayaɱ bhikkhave, sappurisa-Dhammo.|| ||</p>

					<p class="ctr c">&#9632;</p>

					<p class="f4">Puna ca paraɱ bhikkhave,<br />
					asappuriso mahākulā pabba-jito hoti||<br />
					so iti paṭisañcikkhati:|| ||</p>

					<p class="f4">'Ahaɱ kho'mhi mahā-bhogakulā pabba-jito||<br />
					ime pan'aññe bhikkhū||<br />
					na mahā-bhogakulā pabba-jitāti.|| ||</p>

					<p class="f4">So tāya mahā-bhogakulīnatāya attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati:|| ||</p>
					
					<p class="f4">'Na kho mahā-bhogakulīnatāya||<br />
					lobha-dhammā vā parikkhayaɱ gacchanti||<br />
					dosa-dhammā vā parikkhayaɱ gacchanti||<br />
					moha-dhammā vā parikkhayaɱ gacchanti.|| ||</p>

					<p class="f4">No ce pi mahābhotakulā pabba-jito hoti,<br />
					so ca hoti dhamm-ā-nudhamma-paṭipanno sāmicipaṭipanno anuDhamma-cārī.|| ||</p>

					<p class="f4">So tattha pujjo,<br />
					so tattha pāsaɱsoti.|| ||</p>

					<p class="f4">So paṭipadaɱ yeva antaraɱ karitvā tāya mahā-bhogakulīnatāya n'evattān'ukkaɱseti.|| ||</p>

					<p class="f4">Na paraɱ vambheti.|| ||</p>

					<p class="f4">Ayaɱ bhikkhave, sappurisa-Dhammo.|| ||</p>

					<p class="f4">Uḷārabhogakulā pabba-jito hoti.|| ||</p>

					<p class="f4">So iti paṭisañcikkhati:|| ||</p>

					<p class="f4">'Ahaɱ kho'mhi uḷārabhogakulā pabba-jito,<br />
					ime pan'aññe bhikkhū||<br />
					na uḷārabhogakulā pabba-jitā' ti.|| ||</p>

					<p class="f4">So tāya uḷārabhogatāya attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati:|| ||</p>
					
					<p class="f4">'Na kho uḷārabhogatāya||<br />
					lobha-dhammā vā parikkhayaɱ gacchanti||<br />
					dosa-dhammā vā parikkhayaɱ gacchanti||<br />
					moha-dhammā vā parikkhayaɱ gacchanti.|| ||</p>

					<p class="f4">No ce pi uḷārabhogakulā pabba-jito hoti,<br />
					so ca hoti dhamm-ā-nudhamma-paṭipanno sāmicipaṭipanno anuDhamma-cārī.|| ||</p>

					<p class="f4">So tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tāya uḷārabhogatāya n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayaɱ bhikkhave, sappurisa-Dhammo.|| ||</p>

					<p class="ctr c">&#9632;</p>

					<p class="f4"><a id="pg39"><span class="f2 g"><b>[39]</b></span></a> Puna ca paraɱ bhikkhave,<br />
					asappuriso ñāto hoti yasassasī.|| ||</p>

					<p class="f4">So iti paṭisañcikkhati:|| ||</p>
					
					<p class="f4">'Ahaɱ kho'mhi ñāto yasassasī.|| ||</p>

					<p class="f4">Ime pan'aññe bhikkhū appaññātā appesakkhā' ti.|| ||</p>

					<p class="f4">So tena ñātattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca bhikkhave,<br />
					itipaṭisañcikkhati:|| ||</p>
					
					<p class="f4">'Na kho ñātattena||<br />
					lobha-dhammā vā parikkhayaɱ gacchanti,<br />
					dosa-dhammā vā parikkhayaɱ gacchanti,<br />
					moha-dhammā vā parikkhayaɱ gacchanti.|| ||</p>

					<p class="f4">No ce pi ñāto hoti yasassasī,<br />
					so ca hoti dhamm-ā-nudhamma-paṭipanno sāmicipaṭipanno anuDhamma-cārī.|| ||</p>

					<p class="f4">So tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena ñātattena.|| ||</p>

					<p class="f4">N'evattān'ukkaɱseti,<br />
					na paraɱ vambhoti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso lābhī hoti cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">So iti paṭisañcikkhati: 'ahaɱ kho'mhi lābhī cīvara-piṇḍa-pāta-sen'āsana-gilāna-paccaya-bhesajja-parikkhārānaɱ.|| ||</p>

					<p class="f4">Ime pan'aññe bhikkhū na lābhino cīvara-piṇḍa-pāta-sen'āsana-gilāna-paccaya-bhesajja-parikkhārānan' ti.|| ||</p>

					<p class="f4">So tena lābhena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho lābhena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi lābhi hoti cīvara-piṇḍa-pāta-sen'āsana-gilāna-paccaya-bhesajja-parikkhārānaɱ so ca hoti dhamm-ā-nudhamma-paṭipanno sāmicipaṭipanno anuDhamma-cārī,<br />
					so tattha pujjo,<br />
					so tattha pāsaɱso' ti.|| ||</p>

					<p class="f4">Paṭipadaɱ yeva antaraɱ karitvā tena lābhena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso bahu-s-suto hoti.|| ||</p>

					<p class="f4">So iti paṭisañcikkhati: 'ahaɱ kho'mhi bahu-s-suto,<br />
					ime pan'aññe bhikkhū na bahu-s-sutā' ti.|| ||</p>

					<p class="f4">So tena bāhu-saccena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho bāhu-saccena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi bahu-s-suto hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so tattha pāsaɱsoti.|| ||</p>

					<p class="f4">So paṭipadaɱ yeva antaraɱ karitvā tena bāhu-saccena n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso vinaya-dharo hoti.|| ||</p>

					<p class="f4">So iti paṭisañcikkhati: 'ahaɱ kho'mhi vinaya-dharo,<br />
					ime pan'aññe bhikkhū na vinaya-dharā' ti.|| ||</p>

					<p class="f4">So tena vinaya-dharattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho vinaya-dharattena <a id="pg40"><span class="f2 g"><b>[40]</b></span></a> lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi vinaya-dharā hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so ttatha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena vinaya-dharattena n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso Dhamma-kathiko hoti.|| ||</p>

					<p class="f4">So iti paṭisañcikkhati: 'ahaɱ kho'mhi dhemmakathiko,<br />
					ime pan'aññe bhikkhū na Dhamma-kathikā' ti.|| ||</p>

					<p class="f4">So tena Dhamma-kathikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho Dhamma-kathikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi Dhamma-kathiko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so ttatha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena Dhamma-kathikattena n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso āraññiko hoti.|| ||</p>

					<p class="f4">So iti paṭisañcikkhati: 'ahaɱ kho'mhi āraññiko ime pan'aññe bhikkhū na āraññikā' ti.|| ||</p>

					<p class="f4">So tena āraññikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: na kho āraññikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi āraññiko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so ttatha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena āraññikattena n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">|| ||</p>

					<p class="f4">Puna ca paraɱ bhikkhave,<br />
					asappuriso paɱsu-kūliko hoti.|| ||</p>

					<p class="f4"><a id="pg41"><span class="f2 g"><b>[41]</b></span></a> so iti paṭisañcikkhati: 'ahaɱ kho'mhi paɱsu-kūliko,<br />
					ime pan'aññe bhikkhū na paɱsu-kūlikā' ti.|| ||</p>

					<p class="f4">So tena paɱsu-kūli-kattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho paɱsu-kūli-kattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi paɱsu-kūliko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so ttatha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena paɱsu-kūli-kattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso piṇḍa-pātiko hoti.|| ||</p>

					<p class="f4">So iti paṭisañcikkhati: 'ahaɱ kho'mhi piṇḍa-pātiko,<br />
					ime pan'aññe bhikkhū na piṇḍa-pātikā' ti.|| ||</p>

					<p class="f4">So tena piṇḍa-pātikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho piṇḍa-pātikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi piṇḍa-pātiko hoti,<br />
					so ca hoti.|| ||</p>

					<p class="f4">Dhammānudhammapaṭipanno sāmīci-paṭipanno anuDhamma-cārī.|| ||</p>

					<p class="f4">So tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena piṇḍa-pātikattena n'evattān'ukkaɱseti.|| ||</p>

					<p class="f4">Na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso rukkha-mūliko hoti.|| ||</p>

					<p class="f4">So iti paṭisañcikkhati: 'ahaɱ kho'mhi rukkha-mūliko ime pan'aññe bhikkhū na rukkha-mūlikā' ti.|| ||</p>

					<p class="f4">So tena rukkha-mūlikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho rukkha-mūlikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi rukkha-mūliko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so tattha pāsaɱso' ti.|| ||</p>

					<p class="f4">So <a id="pg42"><span class="f2 g"><b>[42]</b></span></a> paṭipadaɱ yeva antaraɱ karitvā tena rukkha-mūlikattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,</p>
					<p class="f4">Asappuriso sosāniko hoti.|| ||</p>

					<p class="f4">So iti paṭisañcikkhati: 'ahaɱ kho'mhi sosāniko,<br />
					ime pan'aññe bhikkhū na sosānikā' ti.|| ||</p>

					<p class="f4">So tena sosānikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho sosānikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi sosāniko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena sosānikattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">|| ||</p>

					<p class="f4">Puna ca paraɱ bhikkhave,<br />
					asappuriso abbhokāsiko hoti.|| ||</p>

					<p class="f4">So iti paṭisañcikkhati: 'ahaɱ kho'mhi abbhokāsiko ime pan'aññe bhikkhū na abbhokāsikā' ti.|| ||</p>

					<p class="f4">So tena abbhokāsikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho abbhokāsikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi abbhokāsiko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena abbhokāsikattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso nesajjiko hoti.|| ||</p>

					<p class="f4">So iti paṭisañcikkhati: 'ahaɱ kho'mhi nesajjiko,<br />
					ime pan'aññe bhikkhū na nesajjikā' ti.|| ||</p>

					<p class="f4">So tena nesajjikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho nesajjikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi nesajjiko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena nesajjikattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso yathāsanthatiko hoti.|| ||</p>

					<p class="f4">So iti paṭisañcikkhati: 'ahaɱ kho'mhi yathāsanthatiko,<br />
					ime pan'aññe bhikkhū na yathāsanthatikā' ti.|| ||</p>

					<p class="f4">So tena yathāsanthanikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'na kho yathā-santhatikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi yathāsanthatiko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so tattha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena yathā-santhatikattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					ekāsaniko hoti so iti paṭisañcikkhati: 'ahaɱ kho'mhi ekāsaniko,<br />
					ime pan'aññe bhikkhū na ekāsanikā' ti.|| ||</p>

					<p class="f4">So tena ekā-sanikattena attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					itipaṭisañcikkhati: 'na kho ekā-sanikattena lobha-dhammā vā parikkhayaɱ gacchanti,<br />
					dosadhammā vā parikkhayaɱ gacchanti,<br />
					mohadhammā vā parikkhayaɱ gacchanti.|| ||</p>

					<p class="f4">No ce pi ekāsaniko hoti,<br />
					so ca hoti dhamm-ā-nudhamma-paṭipanno sāmīci-paṭipanno anuDhamma-cārī,<br />
					so tattha pujjo,<br />
					so ttatha pāsaɱso' ti.|| ||</p>

					<p class="f4">So paṭipadaɱ yeva antaraɱ karitvā tena ekā-sanikattena n'evattān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso vivicc'eva kāmehi vivicca akusalehi dhammehi sa-vitakkaɱ sa-vicāraɱ viveka-jaɱ pitisukhaɱ paṭhamaɱ-jhānaɱ upasampajja viharati.|| ||</p>

					<p class="f4">So iti paṭisañcikkhati: 'ahaɱ kho'mhi paṭhama-j-jhānasamāpattiyā lābhī,<br />
					ime pan'aññe bhikkhū na paṭhama-j-jhānasamāpattiyā lābhino' ti.|| ||</p>

					<p class="f4">So tāya paṭhama-j-jhānasamāpattiyā attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati:|| ||</p>
					
					<p class="f4">'Paṭhama-j-jhāna-samāpattiyā pi kho atammayatā vuttā Bhagavatā:|| ||</p>
					
					<p class="f4">'Yena yena hi maññanti,<br />
					tato taɱ hoti aññathā' ti.|| ||</p>
					
					<p class="f4">So <a id="pg43"><span class="f2 g"><b>[43]</b></span></a> atammayataɱ yeva antaraɱ karitvā tāya paṭhama-j-jhāna-samāpattiyā n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso vitakka-vicārānaɱ vūpasamā ajjhattaɱ sampasādanaɱ cetaso ekodi-bhāvaɱ avitakkaɱ avicāraɱ samādhi-jaɱ pīti-sukhaɱ dutiyaɱ-jhānaɱ upasampajja viharati.|| ||</p>

					<p class="f4">Pītiyā ca virāgā upekkhako ca viharati sato ca sampajāno,<br />
					sukhañca kāyena paṭisaŋvedeti.|| ||</p>

					<p class="f4">Yaɱ taɱ ariyā ācikkhanti: 'Upekkhako satimā sukha-vihārī' ti,<br />
					tatiyaɱ-jhānaɱ upasampajja viharati.|| ||</p>

					<p class="f4">Sukhassa ca pahānā dukkhassa ca pahānā pubbe va somanassa-domanassānaɱ atthaŋ-gamā adukkha-ɱ-asukhaɱ upekkhā-sati-pārisuddhiɱ catutthaɱ-jhānaɱ upasampajja viharati.|| ||</p>

					<p class="f4">So iti paṭisañcikkhati: 'ahaɱ kho'mhi catutthajjhānasamāpattiyā lābhī,<br />
					ime pan'aññe bhikkhū catutthajjhānasamāpattiyā na lābhino' ti.|| ||</p>

					<p class="f4">So tāya catutthajjhānasamāpattiyā attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'catutthajjhānasamāpattiyāpi kho atammayatā vuttā Bhagavatā.|| ||</p>

					<p class="f4">Yena yena hi maññanti tato taɱ hoti aññathā' ti.|| ||</p>

					<p class="f4">So atammayataɱ yeva antaraɱ karitvā tāya catutthajadhānasamāpattiyā n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso sabbaso rūpa-saññānaɱ samati-k-kamā paṭigha-saññānaɱ atthaŋ-gamā nānatta-saññānaɱ amanasi-kārā ananto ākāsoti Ākāsanañ-c'āyatanaɱ upasampajja viharati.|| ||</p>

					<p class="f4">So iti paṭisañcikkhati: 'ahaɱ kho'mhi Ākāsanañ-c'āyatanasamāpattiyā lābhī.|| ||</p>

					<p class="f4">Ime pan'aññe bhikkhū Ākāsanañ-c'āyatanasamāpattiyā na lābhino' ti.|| ||</p>

					<p class="f4">So tāya Ākāsanañ-c'āyatanasamāpattiyā attān'ukkaɱseti,<br />
					paraɱvambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati:|| ||</p>

					<p class="f4">Ākāsanañ-c'āyatanasamāpattiyā'pi atammayatā vuttā Bhagavatā.|| ||</p>

					<p class="f4">Yena yena hi maññanti,<br />
					tato taɱ hoti aññathā' ti.|| ||</p>

					<p class="f4">So atammayataɱ yeva antaraɱ karitvā tāya Ākāsanañ-c'āyatanasamāpattiyā n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso sabbaso Ākāsanañ-c'āyatanaɱ samati-k-kamma anattaɱ viññāṇanati Viññāṇañ-c'āyatanaɱ upasampajja viharati.|| ||</p>

					<p class="f4">So iti paṭisañcikkhati: 'ahaɱ kho'mhi Viññāṇañ-c'āyatanasamāpattiyā lābhī,<br />
					ime pan'aññe <a id="pg44"><span class="f2 g"><b>[44]</b></span></a> bhikkhū Viññāṇañ-c'āyatanasamāpattiyā na lābhino' ti.|| ||</p>

					<p class="f4">So tāya Viññāṇañ-c'āyatanasamāpattiyā attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'Viññāṇañ-c'āyatanasamāpattiyāpi kho atammayatā vuttā Bhagavatā,<br />
					yena yena hi maññanti tato taɱ hoti aññathā' ti.|| ||</p>

					<p class="f4">So atammayataɱ yeva antaraɱ karitvā tāya Viññāṇañ-c'āyatanasamāpattiyā n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso sabbaso Viññāṇañ-c'āyatanaɱ samati-k-kamma1 'N'atthi kiñcī' ti Ākiñcaññ'āyatanaɱ upasampajja viharati.|| ||</p>

					<p class="f4">So iti paṭisañcikkhati: 'ahaɱ kho'mhi Ākiñcaññ'āyatanasamāpattiyā lābhī,<br />
					ime pan'aññe bhikkhū Ākiñcaññ'āyatanasamāpattiyā na lābhino' ti.|| ||</p>

					<p class="f4">So tāya Ākiñcaññ'āyatanasamāpattiyā attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'Ākiñcaññ'āyatanasamāpattiyā pi kho atammayatā vuttā Bhagavatā.|| ||</p>

					<p class="f4">Yena yena hi maññanti tato taɱ hoti aññathā' ti.|| ||</p>

					<p class="f4">So atammayataɱ yeva antaraɱ karitvā tāya Ākiñcaññ'āyatanasamāpattiyā n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4">Puna ca paraɱ bhikkhave,<br />
					asappuriso sabbaso Ākiñcaññ'āyatanaɱ samati-k-kamma N'eva-saññā-nā-saññ'āyatanaɱ upasampajja viharati.|| ||</p>

					<p class="f4">So iti paṭisañcikkhati: 'ahaɱ kho'mhi N'eva-saññā-nā-saññ'āyatanasamāpattiyā lābhī,<br />
					ime pan'aññe bhikkhū N'eva-saññā-nā-saññ'āyatanasamāpattiyā na lābhino' ti.|| ||</p>

					<p class="f4">So tāya N'eva-saññā-nā-saññ'āyatanasamāpattiyā attān'ukkaɱseti,<br />
					paraɱ vambheti.|| ||</p>

					<p class="f4">Ayam pi bhikkhave, asappurisa-dhammo.|| ||</p>

					<p class="f4">Sappuriso ca kho bhikkhave,<br />
					iti paṭisañcikkhati: 'N'eva-saññā-nā-saññ'āyatanasamāpattiyāpi kho atammayatā vuttā Bhagavatā.|| ||</p>

					<p class="f4">Yena yena hi maññanti,<br />
					tato taɱ hoti aññathā' ti.|| ||</p>

					<p class="f4">So atammayataɱ yeva antaraɱ karitvā tāya N'eva-saññā-nā-saññ'āyatanasamāpattiyā n'eva attān'ukkaɱseti,<br />
					na paraɱ vambheti.|| ||</p>

					<p class="f4">Ayam pi bhikkhave, sappurisa-Dhammo.|| ||</p>

					<p class="f4"><a id="pg45"><span class="f2 g"><b>[45]</b></span></a> Puna ca paraɱ bhikkhave,<br />
					sappuriso sabbaso N'eva-saññā-nā-saññ'āyatanaɱ samati-k-kamma1 saññā-vedayita-nirodhaɱ upasampajja viharati.|| ||</p>

					<p class="f4">Paññāya c'assa disvā āsavā parikkhīṇā honti ayaɱ kho bhikkhave,<br />
					bhikkhu na kiñci maññati,<br />
					na kuhiñci maññati,<br />
					na kenaci maññatī' ti.|| ||</p>

					<p class="f4">Idam avoca Bhagavā,<br />
					attamanā te bhikkhu Bhagavato bhāsitaɱ abhinandunti.|| ||</p>

					<p class="f4 ctr">Sappurisa suttaɱ tatiyaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>