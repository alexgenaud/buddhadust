<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 103. In this sutta the Buddha outlines the various ways in which argument and contention arise; the ways bhikkhus should attempt to resolve argument and contention; and the way one should respond if asked if one were the person who resolved an argument or raised another from the dark into the light." />
<title>MN 103: Kinti Suttaɱ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					III. Upari Paṇṇāsa<br />
					1. Devadaha Vagga</h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_3.htm#p103">Sutta 103</a></h4>

					<h1>Kinti Suttaɱ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg238"><span class="f2 g"><b>[238]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.103.chlm.sbb.htm#p1">chlm</a>][<a href="../../../dhamma-vinaya/pts/mn/mn.103.horn.pts.htm#p1">pts</a>][<a href="../../../dhamma-vinaya/wp/mn/mn.103.ntbb.wp.htm#p1">ntbb</a>][<a href="../../../dhamma-vinaya/mnl/mn/mn.103.upal.mnl.htm#p1">upal</a>][<a href="../../../dhamma-vinaya/bd/mn/mn.103.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā kusiṇārāyaɱ viharati baliharaṇe vana-saṇḍe.|| ||</p>

					<p class="f4">Tatra kho Bhagavā bhikkhū āmantesi "Bhikkhavo" ti.|| ||</p>

					<p class="f4">"Bhadante" ti te bhikkhū Bhagavato paccassosuɱ, Bhagavā etad avoca:|| ||</p>

					<p class="f4">"Kinti vo bhikkhave, mayi hoti:|| ||</p>

					<p class="f4">'Cīvara-hetu vā Samaṇo Gotamo dhammaɱ deseti,||<br />
					piṇḍa-pātahetu vā Samaṇo Gotamo dhammaɱ deseti,||<br />
					sen'āsanahetu vā Samaṇo Gotamo dhammaɱ deseti,||<br />
					iti bhav-ā-bhavahetu vā Samaṇo Gotamo dhammaɱ desetī' ti.|| ||</p>

					<p class="f4">Na kho no bhante,||<br />
					Bhagavati evaɱ hoti:|| ||</p>

					<p class="f4">'Cīvara-hetu vā Samaṇo Gotamo dhammaɱ deseti,||<br />
					piṇḍa-pātahetu vā Samaṇo Gotamo dhammaɱ deseti,||<br />
					sen'āsanahetu vā Samaṇo Gotamo dhammaɱ deseti,||<br />
					iti bhav-ā-bhavahetu vā Samaṇo Gotamo dhammaɱ dese' ti.|| ||</p>

					<p class="f4">Na ca kira vo bhikkhave,||<br />
					mayi evaɱ hoti:|| ||</p>

					<p class="f4">'Cīvara-hetu vā Samaṇo Gotamo dhammaɱ deseti,||<br />
					piṇḍa-pātahetu vā Samaṇo Gotamo dhammaɱ deseti,||<br />
					sen'āsanahetu vā Samaṇo Gotamo dhammaɱ deseti,||<br />
					iti bhav-ā-bhavahetu vā Samaṇo Gotamo dhammaɱ desetī' ti.|| ||</p>

					<p class="f4">Atha kinti carahi vo bhikkhave mayi hotī' ti.|| ||</p>

					<p class="f4">Evaɱ kho no bhante, Bhagavati hoti:|| ||</p>

					<p class="f4">'Anukampako Bhagavā hitesī,||<br />
					anukampaɱ upādāya dhammaɱ desetī' ti|| ||</p>

					<p class="f4">Evañ ca kira vo bhikkhave,||<br />
					mayi hoti:|| ||</p>

					<p class="f4">'Anukampako Bhagavā hitesī,||<br />
					anukampaɱ upādāya dhammaɱ desetī' ti.|| ||</p>

					<p class="f4">Tasmā'ti ha bhikkhave,||<br />
					ye vo mayā dhammā abhiññā desitā,</p>

					<p class="f4">Seyyath'īdaɱ:|| ||</p>

					<p class="f4">'Cattāro sati-paṭṭhānā||<br />
					cattāro samma-p-padhānā||<br />
					cattāro iddhi-pādā||<br />
					pañc'indriyāni||<br />
					pañca balāni||<br />
					satta <a id="pg239"><span class="f2 g"><b>[239]</b></span></a> bojjh'aṅgā||<br />
					Ariyo Aṭṭhaṅgiko Maggo.|| ||</p>

					<p class="f4">Tattha sabbeh'eva samaggehi sammodamānehi avivadamānehi sikkhitabbaɱ.|| ||</p>

					<p class="f4">Tesañca vo bhikkhave,||<br />
					samaggānaɱ sammodamānānaɱ avivadamānānaɱ sikkhataɱ,||<br />
					tattha siyuɱ dve bhikkhū abhidhamme nānāvādā.|| ||</p>

					<p class="f4">Tatra ce tumhākaɱ evam assa:|| ||</p>

					<p class="f4">'Imesaɱ kho āyasmantānaɱ atthato c'eva nānaɱ vyañjanato ca nānan' ti.|| ||</p>

					<p class="f4">Tattha yaɱ bhikkhuɱ suvacataraɱ maññeyyātha so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ kho atthato c'eva nānaɱ.|| ||</p>

					<p class="f4">Byanañjanato ca nānaɱ.|| ||</p>

					<p class="f4">Tadamināpetaɱ āyasmanto jānātha yathā atthato c'eva nānaɱ vyañjanato ca nānaɱ mā āyasmanto vivādaɱ āpajjitthā' ti.|| ||</p>

					<p class="f4">Athāparesaɱ ekato pakkhikānaɱ bhikkhūnaɱ yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ kho atthato c'eva nānaɱ vyañjanato ca nānaɱ.|| ||</p>

					<p class="f4">Tadamināpetaɱ āyasmanto jānātha yathā atthato c'eva nānaɱ byanjanato ca nānaɱ mā āyasmanto vivādaɱ āpajjitthā' ti.|| ||</p>

					<p class="f4">Iti duggahitaɱ duggahitato dhāretabbaɱ suggahitaɱ suggahitato dhāretabbaɱ duggahitaɱ duggahitato dhāretvā suggahitaɱ suggahitato dhāretvā||<br />
					yo dhammo||<br />
					yo vinayo||<br />
					so bhāsitabbo.|| ||</p>

					<p class="f4">Tatra ce tumhākaɱ evam assa.|| ||</p>

					<p class="f4">'Imesaɱ kho āyasmantānaɱ atthato hi kho nānaɱ,||<br />
					byanjanato sametī' ti.|| ||</p>

					<p class="f4">Tattha yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ atthato hi kho nānaɱ,||<br />
					vyañjanato sameti.|| ||</p>

					<p class="f4">Tadamināpetaɱ āyasmanto jānātha yathā atthato hi kho nānaɱ,||<br />
					vyañjanato sameti.|| ||</p>

					<p class="f4">Mā āyasmanto vivādaɱ āpajjitthā' ti.|| ||</p>

					<p class="f4">Athāparesaɱ ekato pakkhikānaɱ bhikkhūnaɱ yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ kho atthato hi kho nānaɱ vyañjanato sameti.|| ||</p>

					<p class="f4">Tadamināpetaɱ āyasmanto jānātha'yathā atthato hi kho nānaɱ,||<br />
					vyañjanato sameti.|| ||</p>

					<p class="f4">Mā āyasmanto vivādaɱ āpajjitthā' ti.|| ||</p>

					<p class="f4"><a id="pg240"><span class="f2 g"><b>[240]</b></span></a> Iti duggahitaɱ duggahitato dhāretabbaɱ suggahitaɱ suggahitato dhāretabbaɱ.|| ||</p>

					<p class="f4">Duggahitaɱ duggahito dhāretvā suggahitaɱ suggahitato dhāretvā||<br />
					yo dhammo||<br />
					yo vinayo||<br />
					so bhāsitabbo.|| ||</p>

					<p class="f4">Tatra ce tumhākaɱ evam assa:|| ||</p>

					<p class="f4">'Imesaɱ kho āyasmantānaɱ atthato hi kho sameti.|| ||</p>

					<p class="f4">Byanjanato nānan' ti.|| ||</p>

					<p class="f4">Tattha yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ kho atthato hi sameti.|| ||</p>

					<p class="f4">Byañjanato nānaɱ.|| ||</p>

					<p class="f4">Tadamināpetaɱ āyasmanto jānātha'yathā atthato hi kho sameti.|| ||</p>

					<p class="f4">Byañjanato nānaɱ.|| ||</p>

					<p class="f4">Appa-mattakaɱ kho pan'etaɱ||<br />
					yad idaɱ vyañjanaɱ mā āyasmanto appamattake vivādaɱ āpajjitthā' ti.|| ||</p>

					<p class="f4">Athāparesaɱ ekato pakkhikānaɱ bhikkhunaɱ yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:||<br />
					āyasmantānaɱ kho atthato hi kho sameti.|| ||</p>

					<p class="f4">Byañjanato nānaɱ.|| ||</p>

					<p class="f4">Tadamināpetaɱ āyasmanto jānātha'yathā atthato hi kho sameti vyañjanato nānaɱ.|| ||</p>

					<p class="f4">Appa-mattakaɱ kho pan'etaɱ||<br />
					yad idaɱ vyañjanaɱ.|| ||</p>

					<p class="f4">Mā āyasmanto appamattake vivādaɱ āpajjitthā' ti.|| ||</p>

					<p class="f4">Iti suggahitaɱ suggahitato dharetabbaɱ duggahitaɱ duggahitato dhāretabbaɱ.|| ||</p>

					<p class="f4">Suggahitaɱ suggahitato dhāretvā duggahitaɱ duggahitato dhāretvā||<br />
					yo dhammo||<br />
					yo vinayo||<br />
					so bhāsitabbo.|| ||</p>

					<p class="f4">Tatra ce tumhākaɱ evam assa:|| ||</p>

					<p class="f4">'Imesaɱ kho āyasmantānaɱ atthato c'eva sameti.|| ||</p>

					<p class="f4">Byañjanato ca sametī' ti.|| ||</p>

					<p class="f4">Tattha yaɱ bhikkhuɱ suvacataraɱ maññeyyātha so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ kho atthato c'eva sameti.|| ||</p>

					<p class="f4">Byañjanato ca sameti.|| ||</p>

					<p class="f4">Tadamināpetaɱ āyasmanto jānātha'yathā atthato c'eva sameti,||<br />
					vyañjanato ca sameti.|| ||</p>

					<p class="f4">Mā āyasmanto vivādaɱ āpajjitthā' ti.|| ||</p>

					<p class="f4">Athāparesaɱ ekato pakkhikānaɱ bhikkhūnaɱ yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">'Āyasmantānaɱ kho attato c'eva sameti.|| ||</p>

					<p class="f4">Byañjanato ca sameti.|| ||</p>

					<p class="f4">Tadamināpetaɱ āyasmanto jānātha'yathā atthato c'eva sameti,||<br />
					vyañjanato ca sameti.|| ||</p>

					<p class="f4">Mā āyasmanto <a id="pg241"><span class="f2 g"><b>[241]</b></span></a> vivādaɱ āpajjitthā' ti.|| ||</p>

					<p class="f4">Iti suggahitaɱ suggahitato dhāretabbaɱ suggahitaɱ suggahitato dhāretvā||<br />
					yo dhammo||<br />
					yo vinayo||<br />
					so bhāsitabbo.|| ||</p>

					<p class="f4">Tesañca vo bhikkhave, samaggānaɱ sammodamānānaɱ avivadamānānaɱ sikkhataɱ,||<br />
					siyā aññatarassa bhikkhuno āpatti siyā vītikkamo tatra bhikkhave,||<br />
					na codanāya taritabbaɱ,||<br />
					puggalo upapari-k-khitabbo,||<br />
					iti mayhañ ca avihesā bhavissati.|| ||</p>

					<p class="f4">Parassa ca puggalassa anupaghāto,||<br />
					paro hi puggalo akkodhano anupanāhī adandhadiṭṭhī suppaṭi-nissaggī,||<br />
					Sakkomi cā'haɱ etaɱ puggalaɱ akusalā vuṭṭhāpetvā kusale patiṭṭhāpetun' ti.|| ||</p>

					<p class="f4">Sace bhikkhave,||<br />
					evam assa kallaɱ vacanāya.|| ||</p>

					<p class="f4">Sace pana bhikkhave, evam assa:|| ||</p>

					<p class="f4">'Mayhaɱ kho avihesā bhavissati.|| ||</p>

					<p class="f4">Parassa ca puggalassa upaghāto,||<br />
					paro hi puggalo kodhano upanāhī adandhadiṭṭhī suppaṭi-nissaggī,||<br />
					Sakkomi c'āhaɱ etaɱ puggalaɱ akusalā vuṭṭhāpetvā kusale patiṭṭhāpetuɱ.|| ||</p>

					<p class="f4">Appa-mattakaɱ kho pan'etaɱ||<br />
					yad idaɱ parassa puggalassa upaghāto.|| ||</p>

					<p class="f4">Atha kho etad eva bahutaraɱ,||<br />
					'sohaɱ Sakkomi etaɱ puggalaɱ akusalā vuṭṭhāpetvā kusale patiṭṭhāpetun' ti.|| ||</p>

					<p class="f4">Sace bhikkhave,||<br />
					evam assa kallaɱ vacanāya.|| ||</p>

					<p class="f4">Sace pana bhikkhave,||<br />
					evam assa:|| ||</p>

					<p class="f4">'Mayhaɱ kho vihesā bhavissati.|| ||</p>

					<p class="f4">Parassa ca puggalassa</p>

					<p class="f4">Anupaghāto, paro hi puggalo akkodhano anupanāhī adandhadiṭṭhī du-p-paṭi-nissaggī.|| ||</p>

					<p class="f4">Sakkomi c'āhaɱ etaɱ puggalaɱ akusalā vuṭṭhāpetvā kusale patiṭṭhāpetuɱ.|| ||</p>

					<p class="f4">Appa-mattakaɱ kho pan'etaɱ||<br />
					'yad idaɱ mayhaɱ vihesā.|| ||</p>

					<p class="f4">Atha kho etad eva bahutaraɱ, sohaɱ</p>

					<p class="f4">Sakkomi etaɱ puggalaɱ akusalā vuṭṭhāpetvā kusale patiṭṭhāpetun' ti.|| ||</p>

					<p class="f4">Sace bhikkhave,||<br />
					evam assa kallaɱ vacanāya.|| ||</p>

					<p class="f4">Sace pana bhikkhave,||<br />
					evam assa: mayhañca kho vihesā bhavissati.|| ||</p>

					<p class="f4">Parassa ca puggalassa||<br />
					Upaghāto, paro hi puggalo kodhano upanāhī adandhadiṭṭhī du-p-paṭi-nissaggī.|| ||</p>

					<p class="f4">Sakkomi c'āhaɱ etaɱ puggalaɱ akusalā vuṭṭhāpetvā kusale patiṭṭhāpetuɱ.|| ||</p>

					<p class="f4">Appa-mattakaɱ kho pan'etaɱ||<br />
					'yad idaɱ mayhañ ca||<br />
					vihesā parassa ca puggalassa upaghāto.|| ||</p>

					<p class="f4">Atha kho etad eva bahutaraɱ,||<br />
					sohaɱ Sakkomi etaɱ puggalaɱ akusalā.|| ||</p>

					<p class="f4">Vuṭṭhāpetvā kusale patiṭṭhāpetun' ti.|| ||</p>

					<p class="f4">Sace bhikkhave,||<br />
					evam assa kallaɱ vacanāya.|| ||</p>

					<p class="f4">Sace pana bhikkhave,||<br />
					evam assa:|| ||</p>

					<p class="f4">'Mayhañ ca kho vihesā bhavissati.|| ||</p>

					<p class="f4">Parassa ca puggalassa upaghāto,||<br />
					paro <a id="pg242"><span class="f2 g"><b>[242]</b></span></a> hi puggalo kodhano upanāhī dandha-diṭṭhī du-p-paṭi-nissaggī.|| ||</p>

					<p class="f4">Na c'āhaɱ Sakkomi etaɱ puggalaɱ akusalā vuṭṭhāpetvā kusale patiṭṭhāpetun' ti.|| ||</p>

					<p class="f4">Eva-rūpe bhikkhave,||<br />
					puggale upekkhā nātimaññitabbā|| ||</p>

					<p class="f4">Tesañca vo bhikkhave,||<br />
					samaggānaɱ sammodamānānaɱ avivadamānānaɱ sikkhataɱ añña-maññassa vacīsaɱsāro uppajjeyya diṭṭhipalāso cetaso āghāto appaccayo anabhiraddhi.|| ||</p>

					<p class="f4">Tattha ekato pakkhikānaɱ bhikkhūnaɱ||<br />
					yaɱ bhikkhuɱ suvacataraɱ maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">'Yaɱ no āvuso,||<br />
					amhākaɱ samaggānaɱ sammodamānānaɱ avivadamānānaɱ sikkhataɱ añña-maññassa vacīsaɱsāro uppanno diṭṭhipalāso cetaso āghāto appaccayo anabhiraddhi.|| ||</p>

					<p class="f4">Taɱ jānamāno samāno garaheyyāti.|| ||</p>

					<p class="f4">Sammā vyākaramāno <a id="pg243"><span class="f2 g"><b>[243]</b></span></a> bhikkhave,||<br />
					bhikkhu evaɱ vyākareyya:|| ||</p>

					<p class="f4">Yaɱ no āvuso amhākaɱ samaggānaɱ sammodamānānaɱ avivadamānānaɱ sikkhataɱ añña-maññassa vacīsaɱsāro uppanno diṭṭhipalāso cetaso āghāto appaccayo anabhiraddhi.|| ||</p>

					<p class="f4">Taɱ jānamāno samāno garaheyyāti.|| ||</p>

					<p class="f4">Etaɱ pan'āvuso dhammaɱ a-p-pahāya Nibbānaɱ sacchi-kareyyāti.|| ||</p>

					<p class="f4">Sammā vyākaramāno bhikkhave,||<br />
					evaɱ vyākareyya: etaɱ kho āvuso,||<br />
					dhammaɱ a-p-pahāya na Nibbānaɱ sacchi-kareyyāti.|| ||</p>

					<p class="f4">Athāparesaɱ ekato pakkhikānaɱ bhikkhūnaɱ yaɱ bhikkhuɱ suvacatarā maññeyyātha,||<br />
					so upasaṅkamitvā evam assa vacanīyo:|| ||</p>

					<p class="f4">Yaɱ no āvuso amhākaɱ samaggānaɱ sammodamānānaɱ avivadamānānaɱ sikkhataɱ añña-maññassa vacīsaɱsaro uppanno diṭṭhipalāso cetaso āghāto appaccayo anabhiraddhi.|| ||</p>

					<p class="f4">Taɱ jānamāno samāno garaheyyāti.|| ||</p>

					<p class="f4">Sammā vyākaramāno bhikkhave,||<br />
					bhikkhu evaɱ vyākareyya:|| ||</p>

					<p class="f4">Yaɱ no āvuso amhākaɱ samaggānaɱ sammodamānānaɱ avivadamānānaɱ sikkhataɱ añña-maññassa vacīsaɱsāro uppanno diṭṭhipalāso cetaso āghāto appaccayo anabhiraddhi.|| ||</p>

					<p class="f4">Taɱ jānamāno samāno garaheyyāti.|| ||</p>

					<p class="f4">Etaɱ pan'āvuso dhammaɱ a-p-pahāya na Nibbānaɱ sacchi-kareyyāti.|| ||</p>

					<p class="f4">Sammā vyākaramāno bhikkhave,||<br />
					bhikkhu evaɱ vyākareyya:||<br />
					etaɱ kho āvuso,||<br />
					dhammaɱ a-p-pahāya na Nibbānaɱ sacchi-kareyyā' ti.|| ||</p>

					<p class="f4">Tañ ce bhikkhave,||<br />
					bhikkhuɱ pare evaɱ puccheyyuɱ:|| ||</p>

					<p class="f4">Āyasmatā no ete bhikkhū akusalā vuṭṭhāpetvā kusale patiṭṭhāpitāti.|| ||</p>

					<p class="f4">Sammā vyākaramāno bhikkhave,||<br />
					bhikkhu evaɱ vyākareyya:|| ||</p>

					<p class="f4">Idhāhaɱ āvuso,||<br />
					yena Bhagavā ten'upasaṅkamiɱ,||<br />
					tassa me Bhagavā dhammaɱ desesi,||<br />
					tāhaɱ dhammaɱ sutvā tesaɱ bhikkhūnaɱ abhāsiɱ:|| ||</p>

					<p class="f4">Taɱ te bhikkhū dhammaɱ sutvā akusalā vuṭṭhahiɱsu.|| ||</p>

					<p class="f4">Kusale patiṭṭhahiɱsū' ti.|| ||</p>

					<p class="f4">Evaɱ vyākaramāno kho bhikkhave,||<br />
					bhikkhu na c'eva attāṇaɱ ukkaɱseti,||<br />
					na paraɱ vambheti,||<br />
					Dhammassa c'ānudhammaɱ vyākaroti,||<br />
					na ca koci saha-dhammiko vād'ānuvādo gārayhaɱ ṭhānaɱ āga-c-chatī' ti.|| ||</p>

					<p class="f4">Idam avoca Bhagavā||<br />
					atta-manā te bhikkhū Bhagavato bhāsitaɱ abhinandunti.|| ||</p>

					<p class="ctr">Kinti Suttaɱ</p>

</div>

<hr />

<p>&nbsp;</p>

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>