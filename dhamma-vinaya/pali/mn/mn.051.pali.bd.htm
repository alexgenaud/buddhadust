<!DOCTYPE html>
<html lang="en"><head><meta charset="utf-8">
<link rel="stylesheet" href="../../../resources/admin/styles/newcommon.css">
<meta name="description" content="The Pali text of Majjhima Nikaya, Sutta 51. The Buddha, from a brief discussion of the four types of individuals found in the world, when asked to elaborate expounds on the habits of those intent on harmful ascetic practices, those who follow a bloody calling, those who torment both themselves and others, and those who neither torment themselves nor torment others. By way of the last group he teaches a detailed course of progress from layman to the benefits of Arahantship." />
<title>MN 51: Kandaraka Suttaṃ</title>
</head>

<body>

<p class="ctr"><img src="../../../resources/images/majjhimapage.jpg" width="576" height="42" alt="Majjhima Nikaya"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Majjhima Nikāya<br />
					II. Majjhima-Paṇṇāsa<br />
					1. Gahapati Vagga</i></h4>

					<h4 class="ctr"><a href="../../../backmatter/indexes/sutta/mn/idx_majjhima_nikaya_2.htm#p51">Sutta 51</a></h4>

					<h1>Kandaraka Suttaṃ</h1>

					<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>

					<p>&nbsp;</p>

					<hr />

					<p><a id="pg339"><span class="f2 g"><b>[339]</b></span></a></p>

					<p class="f4"><span class="f3">[<a id="p1">1</a>][<a href="../../../dhamma-vinaya/chlm/mn/mn.051.chlm.sbb.htm#p1">chlm</a>][<a href="../../../dhamma-vinaya/pts/mn/mn.051.horn.pts.htm#p1">pts</a>][<a href="../../../dhamma-vinaya/wp/mn/mn.051.ntbb.wp.htm">ntbb</a>][<a href="../../../dhamma-vinaya/mnl/mn/mn.051.upal.mnl.htm#p1">upal</a>][<a href="../../../dhamma-vinaya/ati/mn/mn.051.than.ati.htm">than</a>]</span> Evaṃ me sutaṃ:|| ||</p>

					<p class="f4">Ekaṃ samayaṃ Bhagavā Campāyaṃ viharati Gaggarāya pokkharaṇiyā tīre mahatā bhikkhu-saṇghena saddhiṃ.|| ||</p>

					<p class="f4">Atha kho pesso ca hatthārohaputto kandarako ca paribbājako yena Bhagavā ten'upasaṇkamiṃsu.|| ||</p>

					<p class="f4">Upasaṇkamitvā pesso hatthārohaputto Bhagavantaṃ abhivādetvā eka-m-antaṃ nisīdi.|| ||</p>

					<p class="f4">Kandarako pana paribbājako Bhagavatā saddhiṃ sammodi.|| ||</p>

					<p class="f4">Sammodanīyaṃ kathaṃ sārāṇiyaṃ vīti-sāretvā eka-m-antaṃ aṭṭhāsi.|| ||</p>

					<p class="f4">Eka-m-antaṃ ṭhito kho kandarako paribbājako tuṇhī-bhūtaṃ tuṇhī-bhūtaṃ bhikkhū-Saṇghaṃ anuviloketvā Bhagavantaṃ etad avoca:|| ||</p>

					<p class="f4">2. Acchariyaṃ bho Gotama,||<br />
					abbhutaṃ bho Gotama,||<br />
					yāvañ c'idaṃ bhotā Gotamena sammā bhikkhu-saṇgho paṭipādito: yepi te bho Gotama ahesuṃ atītam addhānaṃ Arahanto Sammā Sambuddhā,||<br />
					tepi Bhagavanto etaparamaṃ yeva sammā bhikkhu-saṇghaṃ paṭipādesuṃ seyyathā pi etarahi bhotā Gotamena sammā bhikkhu-saṇgho paṭipādito.|| ||</p>

					<p class="f4">Ye pi te bho Gotama bhavissanti anāgatam addhānaṃ Arahanto Sammā Sambuddhā,||<br />
					tepi Bhagavanto etaparamaṃ yeva sammā bhikkhu-saṇghaṃ paṭipādessanti seyyathā pi etarahi bhotā Gotamena sammā bhikkhu-saṇgho paṭipāditoti.|| ||</p>

					<p class="f4">3. Evam etaṃ kandaraka,||<br />
					evam etaṃ kandaraka,||<br />
					yepi te kandaraka ahesuṃ atītam addhānaṃ Arahanto Sammā Sambuddhā,||<br />
					tepi Bhagavanto etaparamaṃ yeva sammā bhikkhu-saṇghaṃ paṭipādesuṃ seyyathā pi etarahi mayā sammā bhikkhu-saṇgho paṭipādito.|| ||</p>

					<p class="f4">Ye pi te kandaraka bhavissanti anāgatam addhānaṃ Arahanto Sammā Sambuddhā,||<br />
					tepi Bhagavanto etaparamaṃ yeva sammā bhikkhu-saṇghaṃ paṭipādessanti seyyathā pi etarahi mayā sammā bhikkhu-saṇgho paṭipādito.|| ||</p>

					<p class="f4">Santi hi kandaraka bhikkhū imasmiṃ bhikkhu-saṇghe Arahanto khīṇ'āsavā vusitavanto kata-karaṇīyā ohita-bhārā anuppatta-sadatthā parikkhīṇa- bhavasaṃyojanā samma-d-aññā vimuttā.|| ||</p>

					<p class="f4">Santi pana kandaraka bhikkhū imasmiṃ bhikkhū-saṇghe sekhā santatasīlā santata-vuttino nipakā nipakavuttino.|| ||</p>

					<p class="f4">Te catusu sati-paṭṭhānesu s-ū-patthika-cittā viharanti.|| ||</p>

					<p class="f4">Katamesu catusu?|| ||</p>

					<p class="f4">Idha kandaraka <a id="pg340"><span class="f2 g"><b>[340]</b></span></a> bhikkhū kāye kāy'ānupassī viharati ātāpī sampajāno satimā vineyya loke abhijjhā-domanassaṃ,||<br />
					vedanāsu vedan'ānupassī viharati ātāpī sampajāno satimā vineyya loke abhijjhā-domanassaṃ,||<br />
					citte citt'ānupassī viharati ātāpī sampajāno satimā vineyya loke abhijjhā-domanassaṃ,||<br />
					dhammesu Dhamm'ānupassī viharati ātāpī sampajāno satimā vineyya loke abhijjhā-domanassan' ti.|| ||</p>

					<p class="f4">4. Evaṃ vutte pesso hatthārohaputto Bhagavantaṃ etad avoca: acchariyaṃ bhante,||<br />
					abbhutaṃ bhante,||<br />
					yāva supaññattācime bhante Bhagavatā cattāro sati-paṭṭhānā sattāṇaṃ visuddhiyā soka-pari-d-davānaṃ samatikkamāya dukkha-domanassānaṃ atthaṇgamāya ñāyassa adhigamāya Nibbānassa sacchi-kiriyāya.|| ||</p>

					<p class="f4">Mayam pi hi bhante gihī odāta-vasanā kālena kālaṃ imesu catusu sati-paṭṭhānesu s-ū-patthika-cittā viharāma.|| ||</p>

					<p class="f4">Idha mayaṃ bhante kāye kāy'ānupassino viharāma,||<br />
					ātāpino sampajānā satimanto vineyya loke abhijjhā-domanassaṃ,||<br />
					vedanāsu vedan'ānupassino viharāma ātāpino sampajānā satimanto vineyya loke abhijjhā-domanassaṃ,||<br />
					citte citt'ānupassino viharāma ātāpino sampajānā satimanto vineyya loke abhijjhā-domanassaṃ,||<br />
					dhammesu Dhamm'ānupassino viharāma ātāpino sampajānā satimanto vineyya loke abhijjhā-domanassaṃ.|| ||</p>

					<p class="f4">Acchariyaṃ bhante,||<br />
					abbhutaṃ bhante,||<br />
					yāvañ c'idaṃ bhante Bhagavā evaṃ manussagahane evaṃmanussakasaṭe evaṃmanussasāṭheyye vatta-māne sattāṇaṃ hitāhitaṃ jānāti.|| ||</p>

					<p class="f4">Gahanaṃ h'etaṃ bhante yad idaṃ manussā,||<br />
					uttānakaṃ h'etaṃ bhante yad idaṃ pasavo.|| ||</p>

					<p class="f4">Ahaṃ hi bhante pahomi hatth'idammaṃ sāretuṃ yāvatakena antarena campaṃ gatāgataṃ karissati sabbāni tāni sāṭheyyāni kūṭeyyāni vaṇkeyyāni jimheyyāni pātu-karissati.|| ||</p>

					<p class="f4">Amhākaṃ pana bhante dāsāti vā pessāti vā kamma-karāti vā aññathā va kāyena samud'ācaranti,||<br />
					aññathā va vācāya samud'ācaranti,||<br />
					aññathā va n'esaṃ cittaṃ hoti.|| ||</p>

					<p class="f4">Acchariyaṃ bhante,||<br />
					abbhutaṃ bhante,||<br />
					yāvañ c'idaṃ bhante Bhagavā evaṃ manussagahane evaṃ manussakasaṭe evaṃ manussasāṭheyye vatta-māne sattāṇaṃ hitāhitaṃ jānāti.|| ||</p>

					<p class="f4">Gahanaṃ h'etaṃ bhante yad idaṃ manussā,||<br />
					uttānakaṃ h'etaṃ bhante yad idaṃ pasavo ti.|| ||</p>

					<p class="f4">5. Evam etaṃ Pessa,||<br />
					evam etaṃ Pessa,||<br />
					<a id="pg341"><span class="f2 g"><b>[341]</b></span></a> gahanaṃ h'etaṃ Pessa yad idaṃ manussā,||<br />
					uttānakaṃ h'etaṃ Pessa yad idaṃ pasavo.|| ||</p>

					<p class="f4">Cattāro'me Pessa puggalā santo saṃvijj'amānā lokasmiṃ,||<br />
					katame cattāro: idha Pessa ekacco puggalo attantapo hoti atta-paritāpa- nānuyogamanuyutto.|| ||</p>

					<p class="f4">Idha pana Pessa ekacco puggalo parantapo hoti para-paritāpa- nānuyogamanuyutto.|| ||</p>

					<p class="f4">Idha pana Pessa ekacco puggalo attantapo ca hoti atta-paritāpa- nānuyogamanuyutto,||<br />
					parantapo na ca para-paritāpa- nānuyogamanuyutto.|| ||</p>

					<p class="f4">Idha pana Pessa ekacco puggalo n'evattantapo hoti nāttaparitāpa- nānuyogamanuyutto,||<br />
					na parantapo na para-paritāpa- nānuyogamanuyutto,||<br />
					so anattantapo aparantapo diṭṭhe'va dhamme nicchāto nibbuto sītibhūto sukha-paṭisaṃvedī brahma-bhūtena attanā viharati.||<br />
					Imesaṃ Pessa catunnaṃ puggalānaṃ katamo te puggalo cittaṃ ārādhetī' ti.|| ||</p>

					<p class="f4">Yvāyaṃ bhante puggalo attantapo atta-paritāpa- nānuyogamanuyutto,||<br />
					ayaṃ me puggalo cittaṃ nārādheti.|| ||</p>

					<p class="f4">Yopāyaṃ bhante puggalo parantapo para-paritāpa- nānuyogamanuyutto,||<br />
					ayam pi me puggalo cittaṃ nārādheti.|| ||</p>

					<p class="f4">Yopāyaṃ bhante puggalo attantapo ca atta-paritāpa- nānuyogamanuyutto parantapo ca para-paritāpa- nānuyogamanuyutto,||<br />
					ayam pi me puggalo cittaṃ nārādheti.|| ||</p>

					<p class="f4">Yo ca kho ayaṃ puggalo n'evattantapo nāttaparitāpa- nānuyogamanuyutto na parantapo na para-paritāpa- nānuyogamanuyutto,||<br />
					so anattantapo aparantapo diṭṭhe'va dhamme nicchāto nibbuto sītībhūto sukha-paṭisaṃvedi brahma-bhūtena attanā viharati.|| ||</p>

					<p class="f4">Ayaṃ me puggalo cittaṃ ārādhetī' ti.|| ||</p>

					<p class="f4">6. Kasmā pana te Pessa ime tayo puggalā cittaṃ nārādhentī' ti.|| ||</p>

					<p class="f4">Yvāyaṃ bhante puggalo attantapo atta-paritāpa- nānuyogamanuyutto,||<br />
					so attāṇaṃ sukha-kāmaṃ dukkha-paṭikkūlaṃ ātāpeti,||<br />
					paritāpeti.|| ||</p>

					<p class="f4">Iminā me ayaṃ puggalo cittaṃ nārādheti.|| ||</p>

					<p class="f4">Yopāyaṃ bhante puggalo parantapo para-paritāpa- nānuyogamanuyutto,||<br />
					so paraṃ sukha-kāmaṃ dukkha-paṭikkūlaṃ ātāpeti,||<br />
					paritāpeti.|| ||</p>

					<p class="f4">Iminā me ayaṃ puggalo cittaṃ nārādheti.|| ||</p>

					<p class="f4">Yo pāyaṃ bhante puggalo attantapo ca atta-paritāpa-nānuyogamanuyutto parantapo ca para-paritāpa-nānuyogamanuyutto,||<br />
					so attāṇañ ca parañca sukha-kāmaṃ dukkha paṭikkūlaṃ ātāpeti,||<br />
					paritāpeti.|| ||</p>

					<p class="f4">Iminā me ayaṃ puggalo cittaṃ n'ārādheti.|| ||</p>

					<p class="f4">Yo <a id="pg342"><span class="f2 g"><b>[342]</b></span></a> ca kho ayaṃ bhante puggalo n'evattantapo nāttaparitāpa- nānuyogamanuyutto na parantapo na para-paritāpa- nānuyogamanuyutto,||<br />
					so anattantapo aparantapo diṭṭhe'va dhamme nicchāto nibbuto sitībhūto sukha-paṭisaṃvedī brahma-bhūtena attanā viharati.|| ||</p>

					<p class="f4">So attāṇaṃ ca parañ ca sukha-kāmaṃ dukkha-paṭikkūlaṃ n'eva ātāpeti,||<br />
					na paritāpeti.|| ||</p>

					<p class="f4">Iminā me ayaṃ puggalo cittaṃ ārādheti.|| ||</p>

					<p class="f4">Handa ca dāni mayaṃ bhante gacchāma bahu-kiccā mayaṃ bahu karaṇīyā' ti.|| ||</p>

					<p class="f4">Yassa dāni tvaṃ Pessa kālaṃ maññasī' ti.|| ||</p>

					<p class="f4">Atha kho pesso hatthārohaputto Bhagavato bhāsitaṃ abhinan'ditvā anumo-ditvā uṭṭhāy āsanā Bhagavantaṃ abhivādetvā padakkhiṇaṃ katvā pakkāmi.|| ||</p>

					<p class="f4">7. Atha kho Bhagavā acira-pakkante pesse hatthārohaputte bhikkhū āmantesi.|| ||</p>

					<p class="f4">Paṇḍito bhikkhave pesso hatthārohaputto mahā pañño bhikkhave pesso hatthārohaputto,||<br />
					sace bhikkhave pesso hatthārohaputto muhuttaṃ nisīdeyya yāvassāhaṃ ime cattāro puggale vitthārena vibhajāmi.|| ||</p>

					<p class="f4">Mahatā atthena saññutto agamissa.|| ||</p>

					<p class="f4">Api ca bhikkhave ettāvatāpi pesso hatthārohaputto mahatā atthena saññutto' ti.|| ||</p>

					<p class="f4">Etassa Bhagavā kālo,||<br />
					etassa Sugata kālo,||<br />
					yaṃ Bhagavā ime cattāro puggale vitthārena vibhajeyya,||<br />
					Bhagavato sutvā bhikkhu dhāressantī' ti.|| ||</p>

					<p class="f4">Tena hi bhikkhave suṇātha sādhukaṃ manasi-karotha bhāsissāmī' ti.|| ||</p>

					<p class="f4">Evaṃ bhante'ti kho te bhikkhu Bhagavato paccassosuṃ.|| ||</p>

					<p class="f4">Bhagavā etad avoca:|| ||</p>

					<p class="f4">8. Katamo ca bhikkhave puggalo attantapo atta-paritāpa- nānuyogamanuyutto: idha bhikkhave ekacco puggalo acelako hoti mutt'ācāro,||<br />
					hatth-ā-palekhano,||<br />
					na ehi-bhadantiko,||<br />
					na tiṭṭha-bhadantiko,||<br />
					nābhihaṭaṃ,||<br />
					na uddissa kaṭaṃ,||<br />
					na nimantanaṃ sādiyati.|| ||</p>

					<p class="f4">So na kumbhi-mukhā patigaṇhāti.|| ||</p>

					<p class="f4">Na khaḷopimukhā patigaṇhāti.|| ||</p>

					<p class="f4">Na eḷaka-mantaraṃ na daṇḍa-mantaraṃ na musalamantaraṃ,||<br />
					na dvinnaṃ bhuñjamānānaṃ,||<br />
					na gabbhiniyā,||<br />
					na pāyamānāya,||<br />
					na purisantaragatāya,||<br />
					na saṇkittīsu,||<br />
					na yattha sā upaṭṭhito hoti,||<br />
					na yattha makkhikā saṇḍasaṇḍacārinī.|| ||</p>

					<p class="f4">Na macchaṃ,||<br />
					na maṃsaṃ,||<br />
					na suraṃ,||<br />
					na merayaṃ,||<br />
					na thusodakaṃ pibati.|| ||</p>

					<p class="f4">So ekāgāriko vā hoti ekālopiko,||<br />
					dvāgāriko vā hoti dvālopiko sattāgāriko vā hoti sattālopiko.|| ||</p>

					<p class="f4">Ekissā pi dattiyā yāpeti,||<br />
					dvīhi pi dattīhi yāpeti,||<br />
					sattahi pi dattīhi yāpeti,||<br />
					ekāhikam pi āhāraṃ āhāreti,||<br />
					dvī- <a id="pg343"><span class="f2 g"><b>[343]</b></span></a> hikam pi āhāraṃ āhāreti sattāhikampi āhāraṃ āhāreti.|| ||</p>

					<p class="f4">Iti eva-rūpaṃ addhamāsikampi pariyāya- bhatta- bhojanānuyogamanuyutto viharati.|| ||</p>

					<p class="f4">So sākabhakkho vā hoti,||<br />
					sāmākabhakkho vā hoti.|| ||</p>

					<p class="f4">Nīvārabhakkho vā hoti.|| ||</p>

					<p class="f4">Daddulabhakkho vā hoti.|| ||</p>

					<p class="f4">Haṭabhakkho vā hoti,||<br />
					kaṇabhakkho vā hoti.|| ||</p>

					<p class="f4">Ācāmabhakkho vā hoti.|| ||</p>

					<p class="f4">Piññākabhakkho vā hoti.|| ||</p>

					<p class="f4">Tiṇabhakkho vā hoti.|| ||</p>

					<p class="f4">Gomayabhakkho vā hoti.|| ||</p>

					<p class="f4">Vana-mūla-phalāhāro yāpeti pavatta-phalabhoji.|| ||</p>

					<p class="f4">So sāṇānipi dhāreti.|| ||</p>

					<p class="f4">Masāṇānipi dhāreti.|| ||</p>

					<p class="f4">Chavadussānipi dhāreti.|| ||</p>

					<p class="f4">Paṃsukūlānipi dhāreti.|| ||</p>

					<p class="f4">Tirīṭānipi dhāreti.|| ||</p>

					<p class="f4">Ajinānipi dhāreti.|| ||</p>

					<p class="f4">Ajinakkhipampi dhāreti.|| ||</p>

					<p class="f4">Kusacīrampi dhāreti.|| ||</p>

					<p class="f4">Vākacīrampi dhāreti.|| ||</p>

					<p class="f4">Phalakacīrampi dhāreti.|| ||</p>

					<p class="f4">Kesakambalampi dhāreti.|| ||</p>

					<p class="f4">Vā'akambalampi dhāreti.|| ||</p>

					<p class="f4">Ulūkapakkhampi dhāreti.|| ||</p>

					<p class="f4">Kesamassulocakopi hoti kesa-massuloca-nānuyogamanuyutto.|| ||</p>

					<p class="f4">Ubbaṭṭakopi hoti āsanapaṭikkhitto.|| ||</p>

					<p class="f4">Ukkuṭikopi hoti ukkuṭikappa-dhānamanuyutto.|| ||</p>

					<p class="f4">Kaṇṭakāpassayikopi hoti kaṇṭakāpassaye seyyaṃ kappeti.|| ||</p>

					<p class="f4">Sāyatatiyakampi udakoroha- ṇānuyogamanuyutto viharati.|| ||</p>

					<p class="f4">Iti eva-rūpaṃ aneka-vihitaṃ kāyassa ātāpana-paritāpa- nānuyogamanuyutto viharati.|| ||</p>

					<p class="f4">Ayaṃ vuccati bhikkhave puggalo attantapo atta-paritāpanānuyogamanuyutto.|| ||</p>

					<p class="f4">9. Katamo ca bhikkhave puggalo parantapo para-paritāpanānuyogamanuyutto: idha bhikkhave ekacco puggalo orabbhiko hoti,||<br />
					sūkariko sākuntiko māgaviko eddo [luddo] macchaghātako coro coraghātako bandhanāgāriko,||<br />
					ye vā pan'aññe pi keci Kurūrakammantā.|| ||</p>

					<p class="f4">Ayaṃ vuccati bhikkhave puggalo parantapo para-paritāpa- nānuyogamanuyutto.|| ||</p>

					<p class="f4">10. Katamo ca bhikkhave puggalo attantapo ca atta-paritāpanānuyogamanuyutto parantapo ca para-paritāpanānuyogamanuyutto: idha bhikkhave ekacco puggalo rājā vā hoti khattiyo muddhābhisitto,||<br />
					brāhmaṇo vā mahāsāḷo.|| ||</p>

					<p class="f4">So puratthimena nagarassa navaṃ santhāgāraṃ kārāpetvā kesa-massuṃ ohāretvā kharājinaṃ nivāsetvā sappitelena kāyaṃ abbhañjitvā migavisāṇena piṭṭhiṃ kaṇḍūvamāno santhāgāraṃ pavisati saddhiṃ mahesiyā brāhmaṇena ca purohitena.|| ||</p>

					<p class="f4">So tattha anantara-hitāya bhumiyā haritupattāya seyyaṃ kappeti.|| ||</p>

					<p class="f4">Ekissā gāviyā sarūpavacchāya yaṃ ekasmiṃ thane khīraṃ <a id="pg344"><span class="f2 g"><b>[344]</b></span></a> hoti,||<br />
					tena rājā yāpeti.|| ||</p>

					<p class="f4">Yaṃ dutiyasmiṃ thane khīraṃ hoti,||<br />
					tena mahesī yāpeti.|| ||</p>

					<p class="f4">Yaṃ tatiyasmiṃ thane khīraṃ hoti tena brāhmaṇo purohito yāpeti.|| ||</p>

					<p class="f4">Yaṃ catutthasmiṃ thane khīraṃ hoti,||<br />
					tena aggiṃ juhanti.|| ||</p>

					<p class="f4">Avasesena vacchako yāpeti.|| ||</p>

					<p class="f4">So evam āha: ettakā usabhā haññantu yaññ'atthāya,||<br />
					ettakā vacchatarā haññantu yaññ'atthāya,||<br />
					ettikā vacchatariyo haññantu yaññ'atthāya,||<br />
					ettakā ajā haññantu yaññ'atthāya,||<br />
					ettakā urabbhā haññantu yaññ'atthāya,||<br />
					ettakā rukkhā chijjantu yūpatthāya,||<br />
					ettakā dabbā lūyantu barihisatthāyāti.|| ||</p>

					<p class="f4">Yepassa te honti dāsāti vā pessāti vā kamma-karāti vā,||<br />
					tepi daṇḍatajjitā bhayatajjitā assumukhā rudamānā parikammāni karonti.|| ||</p>

					<p class="f4">Ayaṃ vuccati bhikkhave puggalo attantapo ca atta-paritāpa- nānuyogamanuyutto parantapo ca para-paritāpa- nānuyogamanuyutto.|| ||</p>

					<p class="f4">11. Katamo ca bhikkhave puggalo n'evattantapo nāttaparitāpa- nānuyogamanuyutto na parantapo na para-paritāpa- nānuyogamanuyutto,||<br />
					so anattantapo aparantapo diṭṭhe'va dhamme nicchāto nibbuto sitībhūto sukha-paṭisaṃvedi brahma-bhūtena attanā viharati:|| ||</p>

					<p class="f4">12.Idha, bhikkhave, Tathāgato loke uppajjati arahaṃ Sammā Sambuddho vijjā-caraṇa-sampanno Sugato loka-vidū anuttaro purisa-damma-sārathi Satthā deva-manussānaṃ Buddho Bhagavā.|| ||</p>

					<p class="f4">So imaṃ lokaṃ sa-devakaṃ sa-Mārakaṃ sa-brahmakaṃ sa-s-samaṇa-brāhmaṇiṃ pajaṃ sa-deva-manussaṃ sayaṃ abhiññā sacchi-katvā pavedeti.|| ||</p>

					<p class="f4">So dhammaṃ deseti: ādi kalyāṇaṃ majjhe kalyāṇaṃ pariyosāna-kalyāṇaṃ sātthaṃ savyañ janaṃ kevala-paripuṇṇaṃ parisuddhaṃ Brahma-cariyaṃ pakāseti.|| ||</p>

					<p class="f4">13. Taṃ dhammaṃ suṇāti.|| ||</p>

					<p class="f4">Gahapati vā gahapati-putto vā aññatarasmiṃ vā kule paccājāto.|| ||</p>

					<p class="f4">So taṃ dhammaṃ sutvā Tathāgate saddhaṃ paṭilabhati.|| ||</p>

					<p class="f4">So tena saddhā-paṭilābhena samannāgato itipaṭisañcikkhati: sambādho gharāvāso rajo-patho,||<br />
					abbhokāso pabbajjā,||<br />
					na-y-idaṃ sukaraṃ agāraṃ ajjhāvasatā ekanta-paripuṇṇaṃ ekanta-parisuddhaṃ saṇkhalikhitaṃ Brahma-cariyaṃ carituṃ,||<br />
					yan nūn-ā-haṃ kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajeyyanti.|| ||</p>

					<p class="f4">So aparena samayena appaṃ vā bhoga-k-khandhaṃ pahāya mahantaṃ vā bhoga-k-khandhaṃ pahāya <a id="pg345"><span class="f2 g"><b>[345]</b></span></a> appaṃ vā ñāti-parivaṭṭaṃ pahāya mahantaṃ vā ñāti-parivaṭṭaṃ pahāya kesa-massuṃ ohāretvā kāsāyāni vatthāni acchādetvā agārasmā anagāriyaṃ pabbajati.|| ||</p>

					<p class="f4">14. So evaṃ pabba-jito samāno bhikkhūnaṃ sikkhāsājīvasamāpanno pāṇ-ā-tipātaṃ pahāya pāṇ-ā-tipātā paṭivirato hoti,||<br />
					nihita-daṇḍo nihita-sattho lajjī dayā-panno sabba-pāṇa-bhūta-hit-ā-nukampī viharati.|| ||</p>

					<p class="f4">Adinn'ādānaṃ pahāya adinn'ādānā paṭivirato hoti,||<br />
					dinn'ādāyī dinna-pāṭikaṇkhī athenena suci-bhūtena attanā viharati.|| ||</p>

					<p class="f4">Abrahma-cariyaṃ pahāya brahma-cārī hoti,||<br />
					ārā-cārī virato methunā gāma-dhammā.|| ||</p>

					<p class="f4">Musā-vādaṃ pahāya musā-vādā paṭivirato hoti,||<br />
					sacca-vādī sacca-sandho theto paccayiko avisaṃvādako lokassa.|| ||</p>

					<p class="f4">Pisunaṃ vācaṃ pahāya pisunāya vācāya paṭivirato hoti,||<br />
					ito sutvā na amutra akkhātā imesaṃ bhedāya,amutra vā sutvā na imesaṃ akkhātā amūsaṃ bhedāya,||<br />
					iti bhinnānaṃ vā sandhātā sahitānaṃ vā anuppadātā,||<br />
					samagg'ārāmo samagga-rato samagga-nandī samagga-karaṇiṃ vācaṃ bhāsitā hoti.|| ||</p>

					<p class="f4">Pharusaṃ vācaṃ pahāya pharusāya vācāya paṭivirato hoti,||<br />
					yā sā vācā neḷā kaṇṇa-sukhā pemanīyā hadayaṃ-gamā porī bahu-jana-kantā bahu-jana-manāpā,||<br />
					tathā-rūpaṃ vācaṃ bhāsitā hoti.|| ||</p>

					<p class="f4">Sampha-p-palāpaṃ pahāya sampha-p-palāpā paṭivirato hoti,||<br />
					kāla-vādī bhūta-vādī attha-vādī dhamma-vādī vinaya-vādī nidhāna-vatiṃ vācaṃ bhāsitā kālena sāpadesaṃ pariyanta-vatiṃ attha-saṃhitaṃ.||<br />
					So bījagāmabhūta- gāmasamārambhā paṭivirato hoti.|| ||</p>

					<p class="f4">Eka-bhattiko hoti ratt'ūparato virato vikāla-bhojanā.|| ||</p>

					<p class="f4">Naccagīta- vāditavisūka-dassanā paṭivirato hoti.|| ||</p>

					<p class="f4">Mālāgandha- vilepana- dhāraṇa- maṇḍana- vibhūsanaṭṭhānā paṭivirato hoti.|| ||</p>

					<p class="f4">Uccā-sayana-mahā-sayanā paṭivirato hoti.|| ||</p>

					<p class="f4">Jātarūpa-rajatapaṭiggahanā paṭivirato hoti.|| ||</p>

					<p class="f4">Āmakadhaññapaṭiggahanā paṭivirato hoti.|| ||</p>

					<p class="f4">Āmakamaṃsapaṭiggahanā paṭivirato hoti.|| ||</p>

					<p class="f4">Itthikumārikapaṭiggahanā paṭivirato hoti.|| ||</p>

					<p class="f4">Dāsidāsapaṭiggahanā paṭivirato hoti.|| ||</p>

					<p class="f4">Ajeḷakapaṭiggahanā paṭivirato hoti.|| ||</p>

					<p class="f4">Kukkuṭasūkarapaṭiggahanā paṭivirato hoti.|| ||</p>

					<p class="f4">Hatthigavāssavaḷavā- paṭiggahanā paṭivirato hoti.|| ||</p>

					<p class="f4">Khetta-vatthupaṭiggahanā paṭivirato hoti.|| ||</p>

					<p class="f4">Dūteyyapahīnagaman-ā-nuyogā paṭivirato hoti.|| ||</p>

					<p class="f4">Kaya-vikkayā paṭivirato hoti.|| ||</p>

					<p class="f4">Tulā-kūṭakaṃsakuṭamānakūṭā <a id="pg346"><span class="f2 g"><b>[346]</b></span></a> paṭivirato hoti.|| ||</p>

					<p class="f4">Ukkoṭana-vañcana-nikati-sāci-yogā paṭivirato hoti.|| ||</p>

					<p class="f4">Chedana- vadha- bandhana- viparāmosaālopasahasākārā paṭivirato hoti.|| ||</p>

					<p class="f4">15. So santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena,||<br />
					so yena yen'eva pakkamati,||<br />
					samādāyeva pakkamati.|| ||</p>

					<p class="f4">Seyyathā pi nāma pakkhīsakuṇo yena yen'eva ḍeti,||<br />
					sapattabhārova ḍeti.|| ||</p>

					<p class="f4">Evam evaṃ bhikkhu santuṭṭho hoti kāya-parihārikena cīvarena,||<br />
					kucchi-parihārikena piṇḍa-pātena.|| ||</p>

					<p class="f4">Yena yen'eva pakkamati samādāyeva pakkamati.|| ||</p>

					<p class="f4">So iminā ariyena sīla-k-khandhena samannāgato ajjhattaṃ anavajja-sukhaṃ paṭisaṃvedeti.|| ||</p>

					<p class="f4">16. So cakkhunā rūpaṃ disvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ cakkhu'ndriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati cakkhu'ndriyaṃ,||<br />
					cakkhu'ndriye saṃvaraṃ āpajjati.|| ||</p>

					<p class="f4">Sotena saddaṃ sutvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ sot'indriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati sot'indriyaṃ,||<br />
					sot'indriye saṃvaraṃ āpajjati.|| ||</p>

					<p class="f4">Ghānena gandhaṃ ghāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ ghān'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati ghān'indriyaṃ ghān'indriye saṃvaraṃ āpajjati.|| ||</p>

					<p class="f4">Jivhāya rasaṃ ghāyitvā sāyitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇamenaṃ jivh'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati jivh'indriyaṃ,||<br />
					jivh'indriye saṃvaraṃ āpajjati.|| ||</p>

					<p class="f4">Kāyena phoṭṭhabbaṃ phusitvā na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ kāy'indriyaṃ asaṃvutaṃ viharantaṃ abhijjhā domanassā pāpakā akusalā-dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati kāy'indriyaṃ,||<br />
					kāy'indriye saṃvaraṃ āpajjati.|| ||</p>

					<p class="f4">Manasā dhammaṃ viññāya na nimitta-g-gāhī hoti n-ā-nu-vyañjana-g-gāhī,||<br />
					yatvādhi-karaṇame taṃ man'indriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ,||<br />
					tassa saṃvarāya paṭipajjati,||<br />
					rakkhati man'indriyaṃ,||<br />
					man'indriye saṃvaraṃ āpajjati.|| ||</p>

					<p class="f4">So iminā ariyena indriya-saṃvarena samannāgato ajjhattaṃ abyāsekasukhaṃ paṭisaṃvedeti.|| ||</p>

					<p class="f4">17. So abhikkante paṭikkante sampajāna-kārī hoti,||<br />
					ālokite vilokite sampajāna-kārī hoti,||<br />
					sammiñjite pasārite sampajāna-kārī hoti,||<br />
					saṇghāṭipatta-cīvaradhāraṇe sampajāna-kārī hoti,||<br />
					asite pīte khāyite sāyite sampajāna-kārī hoti,||<br />
					uccāra-passāvakamme sampajāna-kārī hoti,||<br />
					gate ṭhite nisinne sutte jāgarite bhāsite tuṇhī-bhāve sampajāna-kārī hoti.|| ||</p>

					<p class="f4">18. So iminā ca ariyena sīla-k-khandhena samannāgato iminā ca ariyena indriya-saṃvarena samannāgato iminā ca ariyena sati-sampajaññena samannāgato vivittaṃ sen'āsanaṃ bhajati.|| ||</p>

					<p class="f4">Araññaṃ rukkha-mūlaṃ pabbataṃ kandaraṃ giri-guhaṃ susānaṃ vana-patthaṃ abbhokāsaṃ palālapuñjaṃ.|| ||</p>

					<p class="f4">19. So pacchā-bhattaṃ piṇḍa-pāta-paṭikkanto nisīdati pallaṇkaṃ ābhujitvā ujuṃ kāyaṃ panidhāya,||<br />
					parimukhaṃ satiṃ upaṭṭha-petvā.|| ||</p>

					<p class="f4"><a id="pg347"><span class="f2 g"><b>[347]</b></span></a> So abhijjhaṃ loke pahāya vigat-ā-bhijjhena cetasā viharati,||<br />
					abhijjhāya cittaṃ parisodheti.|| ||</p>

					<p class="f4">Vyāpāda-padosaṃ pahāya avyāpanna-citto viharati sabba-pāṇa-bhūta-hit-ā-nukampī.|| ||</p>

					<p class="f4">Vyāpāda-padosā cittaṃ parisodheti,||<br />
					thīna-middhaṃ pahāya vigata-thīna-middho viharati āloka-saññī sato sampajāno.|| ||</p>

					<p class="f4">Thīna-middhā cittaṃ parisodheti,||<br />
					uddhacca-kukkuccaṃ pahāya anuddhato viharati ajjhattaṃ vūpasanta-citto.|| ||</p>

					<p class="f4">Uddhacca-kukkuccā cittaṃ parisodheti.|| ||</p>

					<p class="f4">Vici-kicchaṃ pahāya tiṇṇa-vici-kiccho viharati akathaṃ-kathī kusalesu dhammesu.|| ||</p>

					<p class="f4">Vicikicchāya cittaṃ parisodheti.|| ||</p>

					<p class="f4">20. So ime pañca nīvaraṇe pahāya cetaso upakkilese paññāya dubbalī-karaṇe,||<br />
					vivicc'eva kāmehi vivicca akusalehi dhammehi sa-vitakkaṃ sa-vicāraṃ viveka-jaṃ pīti-sukhaṃ paṭhamaṃ-jhānaṃ upasampajja viharati.|| ||</p>

					<p class="f4">21. Vitakka-vicārānaṃ vūpasamā ajjhattaṃ sampasādanaṃ cetaso ekodi-bhāvaṃ avitakkaṃ avicāraṃ samādhi-jaṃ pīti-sukhaṃ dutiyaṃ-jhānaṃ upasampajja viharati.|| ||</p>

					<p class="f4">22. Pītiyā ca virāgā upekkhako ca viharati. Sato ca sampajāno sukhañca kāyena paṭisaṃvedeti.|| ||</p>

					<p class="f4">Yantaṃ ariyā ācikkhanti:'Upekkhako satimā sukha-vihārī' ti taṃ tatiyaṃ-jhānaṃ upasampajja viharati.|| ||</p>

					<p class="f4">23. Sukhassa ca pahānā dukkhassa ca pahānā,||<br />
					pubbe va somanassa-domanassānaṃ atthaṇgamā adukkha-ṃ-asukhaṃ upekkhāsati pārisuddhiṃ catutthaṃ-jhānaṃ upasampajja viharati.|| ||</p>

					<p class="f4">24. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte pubbe nivāsānu-s-satiñāṇāya cittaṃ abhininnāmeti.|| ||</p>

					<p class="f4">So aneka-vihitaṃ pubbe-nivāsaṃ anussarati,||<br />
					seyyath'īdaṃ: ekam pi jātiṃ dve pi jātiyo,||<br />
					Tisso pi jātiyo catasso pi jātiyo pañca pi jātiyo dasa pi jātiyo vīsatim pi jātiyo tiṃsam pi jātiyo cattārīsam pi jātiyo paññāsam pi jātiyo jāti-satam pi jāti-sahassam pi jāti-sata-sahassam pi anekepi saṃvaṭṭa-kappe anekepi vivaṭṭa-kappe anekepi saṃvaṭṭa-vivaṭṭa-kappe amutrāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedī evam-āyu-pariyanto.|| ||</p>

					<p class="f4">So tato cuto amutra udapādiṃ tatr'āpāsiṃ evaṃ-nāmo evaṃ-gotto evaṃ-vaṇṇo evam-āhāro evaṃ-sukha-dukkha-paṭisaṃvedī  <a id="pg348"><span class="f2 g"><b>[348]</b></span></a> evam-āyu-pariyanto.|| ||</p>

					<p class="f4">So tato cuto idh'ūpapanno' ti.|| ||</p>

					<p class="f4">Iti sākāraṃ sa-uddesaṃ aneka-vihitaṃ pubbe-nivāsaṃ anussarati.|| ||</p>

					<p class="f4">25. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte sattāṇaṃ cut'ūpapātañāṇāya cittaṃ abhininnāmeti.|| ||</p>

					<p class="f4">So dibbena cakkhunā visuddhena atikkanta-mānusakena satte passati cavamāne upapajjamāne,||<br />
					hine paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">Ime vata bhonte sattā kāya-du-c-caritena samannāgatā vacī-du-c-caritena samannāgatā mano-du-c-caritena samannāgatā ariyānaṃ upavādakā micchā-diṭṭhikā micchā-diṭṭhi-kamma-samādānā,||<br />
					Te kāyassa bhedā param maraṇā apāyaṃ duggatiṃ vinipātaṃ Nirayaṃ upapannā.|| ||</p>

					<p class="f4">Ime vā pana bhonto sattā kāya-sucaritena samannāgatā vacī-sucaritena samannāgatā mano-sucaritena samannāgatā ariyānaṃ anupavādakā sammā-diṭṭhikā sammā-diṭṭhi-kamma-samādānā.|| ||</p>

					<p class="f4">Te kāyassa bhedā param maraṇā sugatiṃ saggaṃ lokaṃ upapannā' ti.|| ||</p>

					<p class="f4">Iti dibbena cakkhunā visuddhena atikkanta-mānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathā-kamm'ūpage satte pajānāti.|| ||</p>

					<p class="f4">26. So evaṃ samāhite citte parisuddhe pariyodāte an-aṇgaṇe vigat'ūpakkilese mudubhūte kammaniye ṭhite ānejjappatte āsavānaṃ khaya-ñāṇāya cittaṃ abhininnāmeti.|| ||</p>

					<p class="f4">So idaṃ dukkhan ti yathā-bhūtaṃ pajānāti.|| ||</p>

					<p class="f4">Ayaṃ dukkha-samudayo ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodho ti yathā-bhūtaṃ pajānāti.|| ||</p>

					<p class="f4">Ayaṃ dukkha-nirodha-gāminī-paṭipadā ti yathā-bhūtaṃ pajānāti.|| ||</p>

					<p class="f4">Ime āsavāti yathā-bhūtaṃ pajānāti.|| ||</p>

					<p class="f4">Ayaṃ āsava-samudayoti yathā-bhūtaṃ pajānāti.|| ||</p>

					<p class="f4">Ayaṃ āsava-nirodhoti yathā-bhūtaṃ pajānāti.|| ||</p>

					<p class="f4">Ayaṃ āsava-nirodha-gāminī-paṭipadā ti yathā-bhūtaṃ pajānāti.|| ||</p>

					<p class="f4">27. Tassa evaṃ jānato evaṃ passato kām'āsavā pi cittaṃ vimuccati.|| ||</p>

					<p class="f4">Bhavāsavāpi cittaṃ vimuccati.|| ||</p>

					<p class="f4">Avijjāsavā pi cittaṃ vimuccati.|| ||</p>

					<p class="f4">Vimuttasmiṃ vimuttamiti ñāṇaṃ hoti.|| ||</p>

					<p class="f4">Khīṇā jāti,||<br />
					vusitaṃ Brahma-cariyaṃ,kataṃ karaṇīyaṃ,||<br />
					nāparaṃ itthattāyā ti pajānāti.|| ||</p>

					<p class="f4">28. Ayaṃ vuccati bhikkhave puggalo n'evattantapo nāttaparitāpanānuyogamanuyutto,||<br />
					na parantapo na parapari- <a id="pg349"><span class="f2 g"><b>[349]</b></span></a> tāpanānuyogamanuyutto,||<br />
					so anattantapo aparantapo diṭṭhe'va dhamme nicchāto nibbuto sītībhuto sukha-paṭisaṃvedi brahma-bhūtena attanā viharatī" ti.|| ||</p>

					<p class="f4">Idam avoca Bhagavā.|| ||</p>

					<p class="f4">Attamanā te bhikkhu Bhagavato bhāsitaṃ abhinandunti.</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>